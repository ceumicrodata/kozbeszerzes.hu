<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8011)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.506/6/2001.<br>
<br>
Tárgy: a Háló és Marco Kft. és az ÉPKAR Rt. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Háló és Marco Nyílászáró Gyártó és Forgalmazó Kft. (4028 Debrecen, Szabolcs út 25., képviseli: dr. Antal Péter ügyvéd, 4028 Debrecen, Magyari út 13/D, a továbbiakban: kérelmezõ) és az ÉPKAR Rt. (5300 Karcag, Kis Antal út 4., képviseli: dr. Mura Péter ügyvéd, 1066 Budapest, Teréz krt. 47., II/1., a továbbiakban: kérelmezõ) jogorvoslati kérelmének, amelyet Karcag Város Önkormányzata (5300 Karcag, Kossuth tér 1., képviseli: dr. Abonyi Katalin jogtanácsos, 5300 Karcag, Kossuth tér 1., a továbbiakban: ajánlatkérõ) "Kátay Gábor Kórház területén lévõ pszichiátriai épület külsõ nyílászáróinak cseréje generál kivitelezési szerzõdés keretében" tárgyú közbeszerzési eljárása ellen nyújtottak be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (6) bekezdését, ezért az ajánlatkérõnek a Kbt. 88. § (6) bekezdése alapján meghozott 2001. augusztus 3-i döntését megsemmisíti, azt meghaladóan a jogorvoslati kérelmeket elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõknek 30 000-30 000 Ft igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó hirdetményét a Közbeszerzési Értesítõ 48. számában 2000. november 29-én jelentette meg, melynek tárgya a Kátay Gábor Kórház területén lévõ pszichiátriai épület külsõ nyílászáróinak cseréje volt generálkivitelezési szerzõdés keretében.<br>
A közbeszerzési eljárásban ajánlatot nyújtott be a Háló és Marco Kft., az ÉPKAR Rt. és a Panoráma Ablakgyártó Kft. Ajánlatkérõ a 2001. január 24-i eredményhirdetésen a közbeszerzési eljárás nyerteseként a Háló és Marco Kft.-t hirdette ki, továbbá az ÉPKAR Rt. és a Panoráma Ablakgyártó Kft. ajánlatát érvénytelennek nyilvánította. Az ajánlatkérõ döntése ellen az ÉPKAR Rt. jogorvoslati kérelmet nyújtott be a Döntõbizottsághoz, mely jogorvoslati eljárásban a Döntõbizottság a 2001. március 21-én kelt D.49/17/2001. számú közigazgatási határozatában az ajánlatkérõ eljárást lezáró döntését megsemmisítette. A közigazgatási határozatot az eljárásban érintett felek 2001. március 23-án joghatályosan átvették. Ezen határozat ellen a törvényes határidõn belül Háló és Marco Kft. nyújtott be a Fõvárosi Bírósághoz keresetet. Ajánlatkérõ a közigazgatási határozat ellen keresetet nem nyújtott be. A Fõvárosi Bíróság a határozat végrehajtását nem függesztette fel.<br>
Ajánlatkérõ az eljárást lezáró döntése megsemmisítését követõen a döntést megalapozó tényezõket ismételten mérlegelte és új döntést hozott 2001. május 4-én, illetve 2001. május 10-én. A 2001. május 4-i döntésében érvénytelennek nyilvánította a Háló és Marco Kft. ajánlatát, a 2001. május 10-i döntésében pedig az ÉPKAR Rt. ajánlatának érvénytelenségét is kimondta és ezáltal a közbeszerzési eljárás eredménytelenségét állapította meg. <br>
A Háló és Marco Kft., valamint az ÉPKAR Rt. az ajánlatkérõ újabb döntése ellen jogorvoslati kérelmet nyújtott be a Döntõbizottsághoz. A jogorvoslati eljárásban a Döntõbizottság 2001. július 11-én kelt D.313/9/2001. számú közigazgatási határozatában megállapította ajánlatkérõ terhére a 88. § (6) bekezdésére tekintettel az 55. § (1) bekezdésének a megsértését és megsemmisítette a 2001. május 4-én és május 10-én kelt döntését. A megsemmisítés indoka az volt, hogy ajánlatkérõ a Kbt. alapján nyitva álló idõn túl hozta meg a közbeszerzési eljárásban az új döntését.<br>
Az érintett felek a közigazgatási határozatot 2001. július 12-én joghatályosan átvették. Ezt követõen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére hivatkozva 2001. augusztus 2-án újból értékelte az ajánlatokat és meghozta az alábbi döntését, mely szerint a közbeszerzési eljárás eredménytelenségét állapította meg. Az eljárásról készült összegzésben megállapította továbbá, hogy azért lett eredménytelen a közbeszerzési eljárás, mert a Háló és Marco Kft., valamint az ÉPKAR Rt. és a Panoráma Kft. is érvénytelen ajánlatot nyújtott be a közbeszerzési eljárásban. Az ajánlatkérõ ezen döntését nyilvánosan 2001. augusztus 3-án hirdette ki a jelenlévõ ajánlattevõknek, illetve megküldte a nem jelenlévõ ajánlattevõnek.<br>
A kérelmezõk jogorvoslati kérelmüket 2001. augusztus 6-án, illetve 2001. augusztus 9-én nyújtották be a Döntõbizottsághoz. A Háló és Marco Kft. jogorvoslati kérelmében hivatkozott arra, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel újabb döntést nem hozhatott volna a közbeszerzési eljárásban. Álláspontja szerint a Kbt. 88. § (6) bekezdése szerinti döntését az ajánlatkérõnek 2001. április 23-ával bezárólag kellett volna meghoznia, amennyiben figyelembe vette volna azt a tényt, hogy nem építési beruházásra, hanem építési felújításra és korszerûsítésre hirdette meg az ajánlati felhívását. Mivel ezt a 30 napos határidõt elmulasztotta, így az azon túli idõpontban meghozott döntése jogsértõ. Hivatkozott továbbá arra, hogy álláspontja szerint a Közbeszerzési Döntõbizottság D.49/17/2001. számú közigazgatási határozata nem jogerõs, mivel azt keresettel megtámadta, így újabb döntést egyáltalán nem hozhatott volna a Kbt. 88. § (6) bekezdése alapján az ajánlatkérõ, mivel a határozat nem volt végrehajtható. Hivatkozott még a jogorvoslati kérelmében arra, hogy az ajánlatkérõ az eljárásról készült összegzésben egyáltalán nem jelölte meg az ajánlata érvénytelenségének okát, holott erre köteles lett volna a Kbt. 5. sz. melléklete alapján. Az ÉPKAR Rt. szintén csatlakozott a Háló és Marco Kft. jogorvoslati kérelméhez azzal kiegészítvén a jogorvoslati kérelmét, hogy bírság szankció alkalmazását is kérte a jogsértés megállapítása mellett, mivel álláspontja szerint az ajánlatkérõnek a jogsértõ döntési sorozata hátrányos helyzetet teremtett az ÉPKAR Rt. számára – az ajánlatkérõ –, közbeszerzési eljárását, illetve az új eljárás kiírását ezekkel a jogsértõ döntéseivel feleslegesen hátráltatja. Mindkét kérelmezõ kérte a jogsértés megállapítása mellett az ajánlatkérõ újabb döntésének a megsemmisítését és a jogorvoslati eljárásban felmerült költségeiknek a megtérítését, valamint az ÉPKAR Rt. bírság szankció alkalmazását.<br>
A Döntõbizottság a D.506/2001. és az ÉPKAR Rt. D.510/2001. számú jogorvoslati kérelmét egyesítette és egy eljárás keretében bírálta el.<br>
Az ajánlatkérõ érdemi ellenkérelmében a jogorvoslati kérelmek elutasítását indítványozta. Álláspontja szerint a 2001. augusztus 3-án kihirdetett újabb döntése megfelel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt törvényi követelménynek, 30 napon belül hozta meg figyelembe véve a D.313/2001. számú közigazgatási határozatban foglalt ténymegállapításokat és arra figyelemmel hozta meg az újabb döntését. Az érvénytelenségi okokkal összefüggésben elõadta, hogy a korábbi döntéshozatali eljárásában, illetve az eljárást lezáró döntésekor – mely 2001. január 24-én volt – közölte az ÉPKAR Rt.-vel az ajánlata érvénytelenségének okát, míg a 2001. május 4-én meghozott döntésében pedig a Háló és Marco Kft. is értesült az ajánlata érvénytelenségének konkrét okáról. Nem tartotta szükségesnek, hogy az újabb döntéshozatalnál az eljárásról készült összegzésben konkrétan megjelölje az érvénytelenség okát. Elegendõnek találta azt, hogy hivatkozik a Kbt. 52. § (2) bekezdés d) pontjára, mely szerint az ajánlatok nem feleltek meg az ajánlati felhívás és a dokumentáció követelményeinek.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Az egyéb érdekelt ajánlattevõ a jogorvoslati eljárásban észrevételt nem tett.<br>
A Döntõbizottság a közbeszerzési iratok és a felek képviselõinek a tárgyaláson elhangzott nyilatkozatai alapján megállapította, hogy a jogorvoslati kérelmek részben alaposak. Alaposak a jogorvoslati kérelmek abban a részükben, mely szerint az ajánlatkérõnek a 2001. augusztus 3-án meghozott – <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel – a döntése jogsértõ. Alaptalan viszont a Háló és Marco Kft. jogorvoslati kérelme abban a részében, mely szerint az ajánlatkérõ a Kbt. 88. § (6) bekezdésére figyelemmel 2001. március 23-i határidõre tekintettel újabb döntést 30 napon belül nem hozhatott volna, mivel az ajánlatkérõre nézve a D.49/17/2001. számú közigazgatási határozat nem jogerõs a keresetlevél benyújtására figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(2) bekezdése szerint a keresetlevél benyújtásának a határozat végrehajtására nincs halasztó hatálya.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül – az ajánlati felhívásban meghatározott eredményhirdetési idõpontban – nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás – a felújítás és a korszerûsítés kivételével – az építmény, építményrész, építmény együttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére tekintettel nem álltak fenn azok a törvényi feltételek, amelyek alapján az ajánlatkérõ 2001. <br>
augusztus 3-i döntését megalapozhatták volna. A Döntõbizottság már korábban, a D.313/9/2001. számú közigazgatási határozatában kifejtette, hogy az ajánlatkérõ, amennyiben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján újból kívánja mérlegelni a döntést megalapozó tényezõket és új döntést kíván hozni a közbeszerzési eljárásban, akkor ezt a közigazgatási határozat végrehajthatóságának idõpontjától számítottan 30, illetve 60 napon belül teheti meg. Mivel a Döntõbizottság álláspontja szerint az ajánlatkérõ által meghirdetett közbeszerzési eljárás nem minõsül építési beruházásnak, hanem felújításnak és korszerûsítésnek, vagyis szolgáltatás beszerzésének, ezért a Kbt. 55. § (1) bekezdése szerint az újabb döntés meghozatalára 30 napos határidõ állt rendelkezésre az ajánlatkérõnek. A 30 napos határidõ a jelen közbeszerzési eljárásban a Döntõbizottság D.49/17/2001. számú közigazgatási határozatának joghatályos átvételét követõen, annak jogerõsségére, illetve végrehajthatóvá válására figyelemmel 2001. március 23-tól legkésõbb 2001. április 24. napjáig állt fenn az ajánlatkérõ számára. Mivel az eljárást lezáró döntést követõ újbóli elsõ döntése az ajánlatkérõnek 2001. május 4-én, illetve május 10-én kelt és május 10-én értesítette az ajánlattevõket döntésérõl, így ezen döntése is már jogsértõ volt a határidõ-túllépés miatt a Kbt. 88. § (6) bekezdésére és az 55. § (1) bekezdésére figyelemmel. Ugyanez mondható el a 2001. augusztus 3-án meghozott újabb döntése tárgyában, az ajánlatkérõ szintén jogsértést követett el, ezért vált szükségessé a 2001. augusztus 3-án hozott döntésének az újbóli megsemmisítése. A Döntõbizottság azt is megállapította, hogy az ajánlatkérõ tévesen értelmezte a Döntõbizottságnak 2001. július 9-én kelt D.313/9/2001. számú közigazgatási határozatának rendelkezõ részét, mivel a számára az eljárást lezáró döntés megsemmisítésének idõpontjától kezdõdõ újabb döntési idõpont 2001. március 24-tõl 2001. április 24-i idõtartamon belül állt fenn. A D.313/9/2001. számú közigazgatási határozat rendelkezõ részében ezen tényre f<br>
igyelemmel került sor a 2001. május 4-én és május 10-én kelt ajánlatkérõi döntések megsemmisítésére, melyet az ajánlatkérõ szintén a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére alapított.<br>
A fenti álláspontra tekintettel a Döntõbizottság már nem vizsgálta, hogy az ajánlatkérõ konkrét érvénytelenségi okokat megjelölt-e döntésével összefüggésben, mivel olyan kogens jellegû eljárási szabály megsértésére került sor, amely irrelevánssá teszi az eljárás során elkövetett egyéb jogsértéseket.<br>
A Döntõbizottság nem látta megalapozottnak a kérelmezõk kérelmének azon részét, mely egyrészt arra hivatkozott, hogy az ajánlatkérõ már nem is hozhatott volna döntést a keresetindításra tekintettel 2001. május 4-én és május 10-én, másrészt az ÉPKAR Rt. által kifejtett indokokat – melyek a bírság alapjául szolgálnak – szintén nem látta a Döntõbizottság megalapozottnak és nem osztotta az ÉPKAR Rt. álláspontját ezzel összefüggésben. A Döntõbizottság álláspontja szerint az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti újabb döntés meghozatalának lehetõsége attól függetlenül fennállt, hogy a D.49/17/2001. számú döntõbizottsági közigazgatási határozatot a Háló és Marco Kft. keresettel megtámadta, viszont az ajánlatkérõ elfogadta az abban foglalt megállapításokat, továbbá a bírósági eljárásban a határozat végrehajtását a Fõvárosi Bíróság mind ez ideig nem rendelte el erre irányuló kérelem hiányában. Az más kérdés, hogy az ajánlatkérõ nem tudott élni eljárásjogi szabálysértés miatt a Kbt. 88. § (6) bekezdése szerinti újabb döntésének jogszabályszerû meghozatalával, mivel az eljárási határidõt meghaladóan hozta meg döntését. A Döntõbizottság a 30 napos határidõre vonatkozóan figyelembe vette a Kbt. 25. §-át, azaz a közbeszerzési eljárás törvényének kógens szabályozási elvét, mely szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
Az ÉPKAR Rt. bírság kiszabására irányuló kérelmi részét azért nem tartotta a Döntõbizottság megalapozottnak, mivel az ÉPKAR Rt. jogorvoslati eljárás keretében nem tudta bizonyítani, hogy az újabb döntéssel, azaz a 2001. augusztus 3-i döntéssel, illetve az azt megelõzõ 2001. május 4-i és május 10-i döntéssel az ajánlatkérõ milyen okból kifolyólag hozta hátrányos helyzetbe az ajánlattevõt, másrészt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a Döntõbizottságnak a Kbt. 88. § (1) bekezdésében megjelölt és lehetõséget biztosító intézkedése alkalmazását jogkörében együttesen is alkalmazhatja, tehát lehetõség van a külön-külön alkalmazásukra is. Mivel a Döntõbizottság nem látott indokot arra, hogy az ajánlatkérõvel szemben bírság szankciót állapítson meg újabb döntésével vagy döntéseivel összefüggésben arra figyelemmel, hogy az ajánlatkérõ tévedésben volt annak megítélésekor, hogy mi minõsül eljárást lezáró döntésnek. Ezen tévedését megalapozhatta a D.313/9/2001. számú közigazgatási határozat rendelkezõ részében megjelölt eljárást lezáró döntés fogalma is. A Döntõbizottság ezekre figyelemmel arra az álláspontra helyezkedett, hogy bírság szankciót az ajánlatkérõvel szemben nem indokolt alkalmazni. A Döntõbizottság a Kbt. 76. § (1) bekezdésben biztosított jogkörében a Kbt. 88. § (1) bekezdés a), d) és h) pontja szerinti jogkövetkezményt alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 13.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>