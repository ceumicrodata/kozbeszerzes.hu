<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7821)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.487/12/2001.<br>
<br>
Tárgy: az Architekton Rt. jogorvoslati kérelme az Oktatási Minisztérium Beruházási Fõosztálya közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget út 2., képviseli: dr. Vass Eszter ügyvéd, 2100 Gödöllõ, Dózsa György út 44/1., a továbbiakban: kérelmezõ) jogorvoslati kérelmét, amelyet az Oktatási Minisztérium Beruházási Fõosztálya (1055 Budapest, Szalay út 10–14., képviseli: dr. Csók Balázs ügyvéd, 7400 Kaposvár, Tallián György út 39., a továbbiakban: ajánlatkérõ) nevében és megbízásából eljárt a Sapientia Szerzetesi Hittudományi Fõiskola (1053 Budapest, Ferenciek tere 7–8., a továbbiakban: lebonyolító) "meglévõ épület egyik szárnyában hittudományi felsõoktatás céljára történõ rekonstrukciós munkák, könyvtár, nagy elõadóterem, kollégiumi férõhelyek kialakítása (pince + fszt. + 4 emelet) kivitelezési munkái" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárás megindítására szóló hirdetménye a Közbeszerzési Értesítõ 13. számában 2001. március 28-án jelent meg.<br>
Ajánlatkérõ és megbízottja a beszerzés tárgyát és mennyiségét a hirdetményben a következõképpen jelölte meg. A meglévõ épület egyik szárnyában hittudományi felsõoktatás céljára történõ rekonstrukciós munkák, könyvtár, nagy elõadóterem, kollégiumi férõhelyek kialakítása (pince + fszt. + 4 emelet) kivitelezési munkái. A dokumentáció a beszerzés tárgyát és mennyiségét kiegészítette az alábbi opciós tételekkel: könyvtári kisteherfelvonó acélváz szerkezettel, AUD MAX belsõépítészet munkái, UPS-telefonközpont, vagyonvédelmi rendszerek, konyhatechnológia, épületfelügyeleti rendszer, kazán, "A" épület részére kémény, "A" épület részére utcai homlokzatok (teljes felújítás többletköltsége). Az elõminõsítési hirdetmény teljes körû ajánlattételt írt elõ. A teljesítés határidejét az ajánlatkérõ 2002. július 30-ában jelölte meg elõteljesítés elfogadása mellett. A beszerzés tárgya és mennyisége körében részletes mûszaki specifikációt a részvételi dokumentáción kívül az ajánlati dokumentáció tartalmazott. Az elõminõsítési hirdetményben az ajánlatkérõ és megbízottja lehetõvé tette többváltozatú ajánlat tételét, továbbá meghatározta, hogy az ajánlatok elbírálásának szempontja az összességében legelõnyösebb ajánlat az alábbi részszempontok figyelembevétele mellett:<br>
részszempontok	súlyszámok<br>
– mûszaki teljesítés színvonala	4<br>
– vállalási ár, fizetési feltételek	3<br>
– vállalt korábbi teljesítési határidõ	2<br>
– teljesítés biztosítékai	1<br>
Az értékelés során adható pontszámot 1–100 pontig terjedõen határozta meg az ajánlatkérõ.<br>
Ajánlatkérõ és megbízottja a nyílt elõminõsítési eljárásra vonatkozó hirdetményét a Közbeszerzési Értesítõ 15. számában 2001. április 11-én módosította. A módosítás elsõsorban az ajánlattevõk pénzügyi, gazdasági és mûszaki alkalmasságán belül a mûszaki alkalmasság szempontjaira, illetve a részvételre jelentkezõknek a szerzõdés teljesítésére alkalmatlanná minõsítésének szempontjaira vonatkozott, valamint új ajánlati, illetve részvételi jelentkezési határidõt állapított meg a módosított hirdetményben az ajánlatkérõ.<br>
Az elõminõsítési szakban 9 jelentkezõ nyújtotta be részvételi jelentkezését, melyek közül ajánlatkérõ 8 céget ajánlattételre felhívott. Az ajánlati dokumentációban az ajánlatkérõ a beszerzés tárgyán és mennyiségén kívül pontosan meghatározta, hogy mely munkákra tehetõ alternatív ajánlat, és milyen befejezõ munkákra tehetõ opciós ajánlat. A dokumentáció 7. pontjában rögzítette az ajánlatok értékelésének munkamódszerét.<br>
Az ajánlatok bontási határidejére, azaz 2001. június 13-ig a Bau-System Kft. két változatban, a MASZER Rt., a Magyar Kivitelezõk a Felsõoktatásért Kkt. Konzorcium egy változatban, a Strabag Építõ Kft. két változatban, a Hunép Rt. és kérelmezõ két változatban nyújtotta be ajánlatát.<br>
A 2001. június 25-i eredményhirdetésen ajánlatkérõ kérelmezõ mindkét változatú ajánlatát érvénytelennek nyilvánította a közbeszerzési eljárást lezáró döntésében. Kérelmezõ ekkor jogorvoslati eljárást kezdeményezett, mely eljárás keretében a Döntõbizottság az ajánlatkérõ érvénytelenné nyilvánító, eljárást lezáró döntését megsemmisítette a D.407/8/2001. számú közigazgatási határozatában.<br>
Az eljárást lezáró döntés megsemmisítését követõen ajánlatkérõ az ajánlatokat újraértékelte, és a 2001. július 20-i eredményhirdetésen a Magyar Kivitelezõk a Felsõoktatásért Kkt. Konzorcium ajánlattevõ ajánlatát hirdette ki nyertesnek, a kérelmezõ alternatív ajánlatát pedig a nyertest követõ második legkedvezõbbnek.<br>
Kérelmezõ 2001. július 24-én ismét jogorvoslati kérelmet nyújtott be az ajánlatkérõ döntése ellen a Döntõbizottsághoz. A jogorvoslati kérelmében sérelmezte az ajánlatkérõ értékelését a mûszaki teljesítés színvonala és a vállalási ár tekintetében. A teljesítési határidõ és a teljesítés biztosítékai – mint utolsó két részszemponton belül – az ajánlatkérõi értékelést nem vitatta. Álláspontja szerint ajánlatkérõ és megbízottja az elsõ és második bírálati szempont esetében az általa elõzetesen meghatározott szempontokat a pontozás során nem tartotta be. A mûszaki teljesítés színvonalának pontozásánál kifogásolta egyrészrõl, hogy az õ ajánlatának az értékelésbe történõ bevonásával ajánlatkérõ a többi ajánlattevõ esetében megváltoztatta a pontszámokat, másrészrõl azt, hogy ennél a szempontnál az alap- és alternatív ajánlata megegyezõ pontszámot kapott, míg a másik két ajánlattevõ alap- és alternatív ajánlatának pontszámai egymástól eltértek. Az ajánlati ár pontozását is vitatta – álláspontja szerint – az ajánlati árak arányos mértékének nem megfelelõen pontozta az ajánlatokat az ajánlatkérõ. A mûszaki teljesítés színvonala – mint bírálati szempont értékelésénél nem vette figyelembe az ajánlatkérõ az alternatív ajánlata mûszaki tartalmának bizonyos tételeit, így a mûszaki teljesítés megalapozottságát és az érdemi mûszaki észrevételeket, mivel az alternatív ajánlat az alapajánlatától a mûszaki tartalmában e két tétel körében jelentõsen eltért, kedvezõbb volt, ami magával vonhatta volna az ajánlatkérõ kedvezõbb pontozását. Kérte a Döntõbizottságtól, hogy a jogsértés megállapítása mellett semmisítse meg az ajánlatkérõ eljárást lezáró döntését, valamint ideiglenes intézkedésként tiltsa meg a szerzõdés megkötését és függessze fel a közbeszerzési eljárást. Kérte továbbá, hogy a Döntõbizottság kötelezze az ajánlatkérõt az eljárási díj és a jogorvoslati eljárással kapcsolatban felmerült költségeinek a viselésére.<br>
Ajánlatkérõ és megbízottja a jogorvoslati kérelem alaptalanság miatti elutasítását kérte a jogorvoslati eljárásban. Az eljárásról készült összegzést valamennyi érintett ajánlattevõ részére megküldte. Az ajánlatok értékelése minden értékelési szempont tekintetében a részletes ajánlattételi felhívásban közzétetteknek megfelelõen készült. Az ajánlati árak arányos pontozásának képletét az ajánlati dokumentáció 8. oldal 7.2. pontjában határozta meg az ajánlatkérõ, mely szerint az 1 040 000 000 Ft-nál kisebb összegû ajánlatok közül a legalacsonyabb árú ajánlat, melyet 100%-nak tekintve kapta a legmagasabb pontszámot, azaz 100 pontot, a legkedvezõbb és az 1 040 000 000 Ft közé esõ ajánlatok a 100%-hoz viszonyított százalékos eltérésnek megfelelõen arányos mértékben kevesebbet. Az 1 040 000 000 Ft-nál drágább ajánlatok 1 pontot kaptak.<br>
A mûszaki teljesítés színvonala értékelési szempont pontozása megfelelt a részletes ajánlattételi elõírásokban foglaltaknak. A dokumentáció eleve meghatározta azon mûszaki tételeket, ahol az ajánlatkérõ alternatív ajánlat lehetõségét biztosította az ajánlattevõknek. Továbbá az opcionális ajánlati vállalásokra lehetõség volt, ahol a dokumentáció ezt biztosította a ajánlattevõknek a mûszaki tartalom vonatkozásában. A részvételi felhívás, az ajánlati dokumentáció, valamint az összegzés az eljárásról dokumentum alapján a beszerzés tárgyát és mennyiségét az ajánlatkérõ nem változtatta meg; az értékelés a beszerzés tárgya és mennyisége – figyelemmel az opciós tételekre is –, annak komplexitásában történt. Bejelentette továbbá a Döntõbizottságnál az ajánlatkérõ, hogy a vállalkozási szerzõdés még azelõtt megkötésre került, mielõtt a Döntõbizottságnak a szerzõdés megkötését megtiltó határozatát az ajánlatkérõ és megbízottja joghatályosan átvette volna.<br>
A Döntõbizottság a jogorvoslati kérelem alapján ideiglenes intézkedésként a közbeszerzési eljárást lezáró szerzõdés megkötését megtiltotta a D.487/6/2001. számú határozatában.<br>
A Döntõbizottság a beszerzett iratok és a felek képviselõjének a tárgyaláson elhangzott nyilatkozatai, valamint a lefolytatott bizonyítás alapján megállapította, hogy a jogorvoslati kérelem nem alapos.<br>
A közbeszerzési eljárásban a kérelmezõ alapajánlatot és alternatív ajánlatot nyújtott be. Az alapajánlat vállalási ára nettó 999 047 471 Ft volt. Az alternatív ajánlata nettó vállalási ára 980 305 529 Ft volt. A Bau-System Kft. alapajánlatának vállalási ára 1 214 928 256 Ft volt, alternatív ajánlatának nettó vállalási ára 1 147 406 099 Ft volt. A MASZER Rt. alapajánlatot nyújtott be, nettó vállalási ára 1 068 248 669 Ft volt. A Magyar Kivitelezõk a Felsõoktatásért Kkt. Konzorcium alapajánlata vállalási ára nettó 1 029 849 829 Ft és a Strabag Építõ Kft., mely alap- és alternatív ajánlatot is benyújtott, az alapajánlata vállalási ára nettó 1 584 714 056 Ft volt, az alternatív ajánlatának a vállalási ára nettó 1 420 185 359 Ft volt. Az ajánlatkérõ és megbízottja az összes alap- és az alternatív ajánlatot hasonlította össze egymással a fent megjelölt ajánlattevõkre vetítetten. Az ajánlatkérõ és megbízottja helyesen járt el akkor, amikor a kérelmezõ alap- és alternatív ajánlatának értékelésbe történõ bevonásával újból pontozta – a többi ajánlattevõ alap- és alternatív ajánlataira is figyelemmel – az ajánlatokat.<br>
A legmagasabb súlyszámú bírálati szempont a mûszaki teljesítés színvonala volt 4-es súlyszámmal. Az ajánlati dokumentáció 7. és 8. oldalán a 7.1 pontban leírtak szerint az ajánlatkérõ a bírálati szempontnál az alábbiakat értékelte:<br>
– minõség ellenõrzése,<br>
– építéshelyi menedzsment,<br>
– a mûszaki teljesítés megalapozottsága, teljessége, ezen belül:<br>
– projektirányítási koncepció,<br>
– teljesítés körülményeinek vizsgálata,<br>
– érdemi mûszaki észrevételek,<br>
– komplex szolgáltatás, valamint a<br>
– pénzügyi, mûszaki ütemterv összehangolásának biztosítása, egyéb elszámolások elõkészítése.<br>
Ajánlatkérõ a kérelmezõ alapajánlatát e részszemponton belül 78,74 és alternatív ajánlatát is 78,74 ponttal értékelte az 1–100 pontig terjedõ ponttartományon belül. A Konzorcium alapajánlatát 88,07 pontszámmal értékelte. Kérelmezõ ajánlatának a II. kötete tartalmazta a mûszaki teljesítéssel, a szerzõdéses feltételekkel kapcsolatos vállalásokat. A Döntõbizottság megállapította, hogy az alap- és alternatív ajánlat csak az alternatív ajánlatba beemelt opciós tételekkel és ennek következtében az árban tért el egymástól. Kérelmezõ nem tett – a már idézett alszempontok vonatkozásában – kétféle vállalást, ajánlata II. kötetének 403. oldalától (V/1–X. fejezetekben) az alap- és az alternatív ajánlat így nem válik el markánsan mûszaki tartalmában egymástól. A kérelmezõnek a tárgyaláson tett azon nyilatkozata, mely szerint a mûszaki teljesítés megalapozottsága és az érdemi mûszaki észrevételek témakörében az alternatív ajánlata kedvezõbb mûszaki megoldásokat és tételeket tartalmaz, mint az alapajánlata, a Döntõbizottság nem látta megalapozottnak, mert az alap- és az alternatív ajánlat e témakörének összehasonlításakor eltérõ, illetve kedvezõbb mûszaki megoldásokat a mûszaki tartalom vonatkozásában nem tartalmazott az alternatív ajánlat. Változatlanul csak az opciós tételek tekintetében volt eltérés az alap- és az alternatív ajánlata között a kérelmezõnek, viszont az opciós tételek miatt pedig az ajánlatkérõ kifejezetten meghatározta, hogy mely tételek tekintetében engedi meg alternatív mûszaki tartalmú vállalások megtételét az ajánlattevõknek. E bírálati szemponton belül a kérelmezõ sérelmezte, hogy az ajánlattevõ értékelésénél a többi ajánlattevõ alap- és alternatív ajánlata lényeges pontszámbeli különbséget mutat annak ellenére, hogy az összegzésbõl az derül ki, hogy lényeges különbség közöttük nem volt. Kérelmezõn kívül a Bau-System Kft. és a Strabag Kft. adott alap- és alternatív ajánlatot. A Bau-System Kft. pontszáma e bírálati szempontnál az alapajánlatra 42,32 pont, az alternatívra 50,56 pont. A Strabag Kft. alterna<br>
tív ajánlata 52,97 pontot, az alapajánlata 61,22 pontot kapott az ajánlatkérõtõl.<br>
A Döntõbizottság ezzel összefüggésben megállapította, hogy a mûszaki teljesítés színvonala tekintetében az alternatív ajánlat az alapajánlattal megegyezõ volt kérelmezõnél. A mûszaki teljesítés színvonala tekintetében az értékelés az alapajánlattal megegyezõ volt, kérelmezõ ajánlati változatára figyelemmel. A Bau-System Kft. pontszáma e bírálati szempontnál az alapajánlatra 42,32, az alternatívra 50,56 pont. A Döntõbizottság megállapította a Bau-System Kft. alap- és alternatív ajánlatának összehasonlítását követõen, hogy a mûszaki teljesítés színvonala tekintetében az értékelés az alapajánlattal megegyezõ, kivéve a pénzügyi és mûszaki ütemterv összhangját, amely az alternatív ajánlatban biztosított.<br>
A Strabag Építõ Kft. pontszáma az alapajánlatra 61,22, az alternatívra 52,97 pont. Az ajánlatkérõ itt is az alapajánlatra készítette el a részletes indokolását az alternatív ajánlat mûszaki tartalmának összehasonlításakor. A Döntõbizottság megállapította, hogy a mûszaki teljesítés színvonala tekintetében az értékelés az alapajánlattal megegyezõ, kivéve a pénzügyi és mûszaki ütemterv összhangját, amely az alternatív ajánlatban nem biztosított.<br>
A Döntõbizottság összességében e bírálati szempontnál megállapította, hogy az alap- és az alternatív ajánlat értékelésekor az ajánlatkérõ és megbízottja jogsértést nem követett el a pontszámok kiosztásával, annak arányaival összefüggésben, mivel az egyes ajánlattevõk pontszámának megállapítása, illetõleg egyezõségének a mûszaki tartalom különbözõségeire, illetve egyezõségére tekintettel indokolt volt.<br>
A második bírálati szempont a vállalási ár, fizetési feltételek volt, súlyszáma 3. Ajánlatkérõ az ajánlati dokumentáció 8. oldal 7.2. pontjában meghatározta a pontszám megállapításának számítási módszerét, mégpedig a következõképpen 1 040 000 000 Ft, vagy drágább ajánlati vállalás 1 pont, legkedvezõbb ajánlati vállalás 100 pont. Az ajánlott árak arányos mérték szerint kerülnek értékelésre. Ajánlatkérõ a bírálat során a legkedvezõbb ajánlati árhoz viszonyítottan arányos mértékben kevesebb pontszámot adott a vállalásokban megmutatkozó különbségekre tekintettel a dokumentációban meghatározott követelménynek megfelelõen. Az ajánlatkérõ pontozása a következõ volt: vállalási ár tekintetében a kérelmezõ alapajánlata 98 pontot, az alternatív ajánlata 100 pontot, a konzorcium alapajánlata 90 pontot kapott. A pontozásból megfigyelhetõ, hogy a kérelmezõ alternatív ajánlata kapta a legmagasabb pontszámot. Az ajánlati árakra figyelemmel, illetve a dokumentációban meghatározott képlet alapján az ajánlatkérõ helyesen állapította meg az ajánlati árak eltérõségére figyelemmel a pontszámokat. Valamennyi ajánlattevõnél az ajánlatkérõ a dokumentációban meghatározott követelményre figyelemmel megfelelõen pontozta az ajánlati árakat, amelyeket elõtte közölt az ajánlattevõkkel. Az arányosítás követelményét betartotta a pontszám kiosztásakor.<br>
A Döntõbizottság megállapította továbbá, hogy az elõminõsítési hirdetményben, illetve az ajánlati dokumentációban, valamint az összegzés az eljárásról dokumentumban meghatározott beszerzés tárgya és mennyisége az elõminõsítési hirdetményben meghatározottakhoz képest nem változott. Ajánlatkérõ a dokumentáció 2. oldal 2. pontjában részletesen meghatározta a beszerzés tárgyát és mennyiségét, és konkrét utalást tett arra, hogy az opciós tételeket miképpen és hogyan kívánja értékelni, illetve egyáltalán az értékelésbe be kívánja-e vonni annak megismerését követõen. Az, hogy az értékelésbe opcionális tételekre vonatkozó mûszaki tartalom is belekerült, ez megfelel a dokumentáció 2. pontjában tett ajánlatkérõi utasításoknak és követelménynek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a fentiekre figyelemmel nem látott indokot arra, hogy az ajánlatkérõvel szemben jogkövetkezményt alkalmazzon, ezért a Kbt. 88. § (1) bekezdés a) pontja szerint a jogorvoslati kérelmet elutasította. A jogorvoslati eljárásban felmerült költségek viselésérõl a határozat rendelkezõ részében foglaltak szerint döntött, mivel nem állt fenn a Kbt. 88. § (1) bekezdés h) pontjában megjelölt jogsértés megállapítása.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 30.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>