<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8012)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.505/11/2001.<br>
<br>
Tárgy: a Komárom-Esztergom Megyei Állami Közútkezelõ Kht. és a Kisbér Város Önkormányzata közbeszerzési eljárása ellen indított jogorvoslati eljárás.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Komárom-Esztergom Megyei Állami Közútkezelõ Kht. (2800 Tatabánya, Táncsics M. u. 1/C) és a Kisbér Város Önkormányzata (2870 Kisbér, Városház tér 1. sz., a továbbiakban együtt: ajánlatkérõ) "Kisbér, Széchenyi utca 0+126-0+706 kilométer szelvény közti átépítése" tárgyú közbeszerzési eljárása ellen a Döntõbizottság elnöke által indított jogorvoslati eljárást a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 20-án – a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással – hirdetmény közzététele nélküli tárgyalásos eljárást kezdeményezett a rendelkezõ részben meghatározott tárgyú közbeszerzési eljárás lefolytatása céljából. Ajánlatkérõ az eljárás megindításával egyidejûleg a Döntõbizottság elnökét is tájékoztatta.<br>
Döntõbizottság elnöke a megindított közbeszerzési eljárásban jogorvoslati eljárást kezdeményezett a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése alapján azért, mert a rendelkezésére álló iratokból nem lehetett megállapítani azt, hogy a választott eljárás alkalmazásának jogszabályi feltételei fennállnak-e. A Döntõbizottság elnöke jogorvoslati eljárást kezdeményezõ iratában indítványozta az eljárás jogalapjának, illetve az ajánlati felhívás jogszerûségének vizsgálatát.<br>
A Döntõbizottság a jogorvoslati eljárást 2001. augusztus 3-án megindította és errõl az ajánlatkérõt és az ajánlattevõket is értesítette.<br>
A Döntõbizottság az alábbi tényállást állapította meg.<br>
Ajánlatkérõ a rendelkezõ részben meghatározott tárgyban 2001. április 25-én nyílt közbeszerzési eljárást kezdeményezett, melyet eredménytelenné nyilvánított a beérkezett ajánlatok alkalmatlansága, illetve érvénytelensége miatt. Ezt követõen kezdeményezte ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a hirdetmény közzététele nélküli tárgyalásos eljárást.<br>
A hirdetmény közzététele nélküli tárgyalásos eljárás kezdeményezése után a nyílt közbeszerzési eljárásban alkalmatlannak, illetve érvénytelennek nyilvánított ajánlatok benyújtói közül a Strabag Kft. és a Swietelski-Útvasút Kft. jogorvoslati kérelmet nyújtott be a Döntõbizottsághoz.<br>
A tárgyalásos eljárást a Döntõbizottság 2001. augusztus 9-én kelt D.505/3/2001. számú határozatával felfüggesztette.<br>
A jogorvoslati kérelem alapján a Döntõbizottság 2001. augusztus 24-én kelt D.483/14/2001. számú határozatával ajánlatkérõ nyílt közbeszerzési eljárást lezáró döntését megsemmisítette.<br>
Ajánlatkérõ 2001. szeptember 4-én kelt írásos észrevételében a hirdetmény közzététele nélküli tárgyalásos eljárás megindítására irányuló bejelentését visszavonta, és elõadta, hogy a hirdetmény közzététele nélküli tárgyalásos eljárás visszavonásáról az ajánlati dokumentációt kiváltókat tájékoztatta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a hivatalból indított vagy folytatott eljárást – ha a megindítására, vagy a folytatására okot adó körülmény már nem áll fenn – meg kell szüntetni.<br>
A Döntõbizottság megállapította, hogy a jogorvoslati eljárás alapjául szolgáló hirdetmény közzététele nélküli tárgyalásos eljárás az ajánlati felhívás visszavonása miatt megszûnt, és nem létezõ közbeszerzési eljárással kapcsolatban (a közbeszerzési eljárás jogosulatlan mellõzését kivéve) jogorvoslati eljárás nem folytatható le. Erre tekintettel a Döntõbizottság az Áe. 14. § (2) bekezdése alapján a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 12.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>