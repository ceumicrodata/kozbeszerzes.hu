<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8017)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.494/10/2001.<br>
<br>
Tárgy: az Infraconsult Kft. és a Reflex Kft. jogorvoslati kérelme az Igazságügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Infraconsult Kft. (1074 Budapest, Szövetség u. 17., képviseli ifj. dr. Petrik Ferenc ügyvéd 1012 Budapest, Mikó u. 14. a továbbiakban: I. r. kérelmezõ és a Reflex Ingatlanforgalmazási, Kereskedelmi és Üzleti Szolgáltató Kft. 3530 Miskolc, Széchenyi u. 54, képviseli dr. Bálint Éva ügyvéd 1126 Budapest, Kléh I. u. 4. a továbbiakban: II. r. kérelmezõ) jogorvoslati kérelmeit, melyeket az Igazságügyi Minisztérium (1055 Budapest, Kossuth tér 4., a továbbiakban: ajánlatkérõ) "magyar nyelvre lefordított európai közösségi joganyag nyelvi és szakmai lektorálása, valamint angol nyelvre fordított magyar jogszabályok nyelvi és szakmai lektorálása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai és érdemi észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. június 20-án megjelent 25. számában tett közzé részvételi felhívást tárgyalásos eljárás megindítására.<br>
A részvételi felhívás 3. a) pontja tartalmazta a beszerzés tárgyát és mennyiségét az alábbiak szerint: magyar nyelvre lefordított európai közösségi joganyag nyelvi és szakmai lektorálása, valamint angol nyelvre fordított magyar jogszabályok nyelvi és szakmai lektorálása. A beszerzés mennyisége 27 000 lefordított oldal. A beszerzés tárgyának részletes ismertetését a jelentkezési segédlet és a dokumentáció is tartalmazza. Az ajánlatkérõ a megadott mennyiségtõl a szerzõdéskötés során felfelé legfeljebb 40%-kal eltérhet.<br>
A részvételi felhívás szerint a teljesítés határideje, illetve a szerzõdés idõtartama: A szerzõdés idõtartama a szerzõdéskötéstõl számított 10 hónap, az ajánlatban megadott részhatáridõnek megfelelõen az ajánlatkérõ eseti megrendelései alapján történõ teljesítéssel.<br>
A részvételi felhívás tartalmazta a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmasság, illetõleg az alkalmatlanná minõsítés szempontjait.<br>
Ajánlatkérõ a részvételi jelentkezõknek a szerzõdés teljesítésére alkalmatlanná minõsítés szempontjai között többek között az alábbiakat is rögzítette. Alkalmatlan, a magyar nyelvre lefordított európai közösségi joganyag szakmai lektorálása esetén, ha a mezõgazdaság területén legalább 4; a közlekedés és pénzügy területén legalább 3-3, a többi, a 13.16. pontban meghatározott szakterületen pedig legalább 2-2 az angol nyelvet felsõ szinten, valamint az Európai Unió egy másik hivatalos nyelvét középszinten tudó gyakorlott, a megjelölt szakterülettel kapcsolatban felsõfokú végzettséggel, vagy szakterületet kiválóan ismerõ, és felsõfokú végzettségû szakmai lektort bemutatni nem tud.<br>
A 13.16. pont a szakterületeket tartalmazta 1-tõl 22-ig pontokban felsorolva.<br>
A 21. pont szerinti szakterület: a rendõrségi és igazságügyi együttmûködés a polgári és büntetõügyekben/személyek szabad mozgása.<br>
A 13.1. pontban az egyéb információk között ajánlatkérõ elõírta, hogy a mûszaki alkalmasság körében megkövetelt szakemberek alkalmasságát a jelentkezésben a szakemberek által aláírt, másolati példányban is benyújtandó szakmai önéletrajzzal kell alátámasztani.<br>
Ajánlatkérõ már a részvételi felhívásban megjelölte, hogy az összességében legelõnyösebb ajánlatot kívánja kiválasztani az alábbiak szerint:<br>
részszempontok	súlyszámok<br>
– ajánlati ár	80<br>
– vállalt részhatáridõ	20<br>
Adható pontszám mindegyik részszempontra 1–20-ig.<br>
Ajánlatkérõ a részvételi jelentkezések elkészítéséhez úgynevezett segédletet is biztosított, amely tartalmazta a feladat meghatározását, a jelentkezések elbírálásának menetét, az útmutatót a jelentkezések elkészítéséhez, a mellékleteket, továbbá idõrendbeli táblázatot.<br>
Ajánlatkérõ 2001. június 29-én konzultációt is tartott a részvételre jelentkezõknek. A részvételi jelentkezés határidejéig 2001. július 6-ig a következõ cégek nyújtották be jelentkezésüket: Euroscript S.a.r.l., Suprex Kereskedelmi és Szolgáltató Kft., Intercontact Budapest Kft., Millennium Multilingual Services Kft., Országos Fordító és Fordításhitelesítõ Iroda Rt., és kérelmezõk.<br>
Ajánlatkérõ az I. r. kérelmezõ számára hiánypótlási lehetõséget biztosított formai hiányosság – nem megfelelõ aláírás – pótlására.<br>
Ajánlatkérõ a részvételi jelentkezéseket érdemben elbírálta és 2001. július 18-án a részvételi szakaszt lezáró döntését kihirdette.<br>
Ennek alapján az I. r. kérelmezõ részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján alkalmatlan, mert az ajánlati felhívás 13.16 pontban meghatározott szakterületen az elõírt legalább 2-2, az angol nyelvet felsõ szinten, valamint az Európai Unió egy másik hivatalos nyelvét középszinten tudó, gyakorlott, a megjelölt szakterülettel kapcsolatban felsõfokú végzettséget szerzett vagy a szakterületet kiválóan ismerõ és felsõfokú végzettségû szakmai lektort bemutatni nem tudott.<br>
A II. r. kérelmezõ részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert az ajánlati felhívás 13.1 pontban elõírt azon követelménynek, hogy a szakemberek által aláírt szakmai önéletrajzot kell benyújtani, nem tett eleget.<br>
Ajánlatkérõ továbbá a Millennium Multilingual Services Kft., és a Supre Kft. jelentkezését sem fogadta el.<br>
I. r. kérelmezõ 2001. július 30-án terjesztett elõ jogorvoslati kérelmet, melyet a tárgyaláson kiegészített. Jogorvoslati kérelmében kérte a részvételi jelentkezésének érvénytelenségét megállapító döntés és ennek okán a részvételi jelentkezések elbírálását lezáró ajánlatkérõi döntés megsemmisítését. Ideiglenes intézkedésként kérte az eljárás felfüggesztését továbbá ajánlatkérõ kötelezését az eljárás során felmerült költségek viselésére.<br>
Indoklásként elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdését azáltal, hogy a részvételi felhívásában pontosan nem határozta meg az alkalmatlanná minõsítés kritériumait. Kérelme indoklásában elõadta, hogy sem a részvételi felhívás, sem a részvételi segédlet nem tartalmazott elõírást a részvételi felhívás 9. b) pontban foglaltakon túl, hogy milyen irányultságú szakképesítéssel rendelkezõ lektort követel meg az ajánlatkérõ az egyes szakterületek vonatkozásában. Konkrét esetben nem írta elõ, hogy a 21. pontban rögzített szakterület tekintetében csak és kizárólag jogász vagy rendõrtiszt végzettségû lektort fogadna el. Részvételi jelentkezésükben megnevezett dr. Kismartoni Péter 1993. évtõl kezdõdõen igazságügyi szakértõi tevékenységet végez a bíróságok, illetve a rendõrségek kirendelésére, kinevezése az ország egész területére szól. Tevékenységi köre elsõdlegesen közlekedési balesetekkel, bûncselekményekkel kapcsolatos szakértõ szakértelmét, mind a rendõrség, mind a bíróság igénybe veszi.<br>
A 21. pontban rögzített szakterület jelentõs részét képezi a közlekedés akár polgári, akár büntetõ ügyekben, amely kérdésben az érintett szakember európai szinten elismert szakértelemmel rendelkezik. Ennek alapján pedig a részvételi jelentkezése érvényes. Álláspontjuk szerint ajánlatkérõnek nincs lehetõsége arra, hogy utólag határozzon meg követelményeket a részvételre jelentkezõkkel szemben, tehát, hogy az egyes szakterületeken belül milyen szakképesítéssel rendelkezõ lektorokat követel meg. Ezzel a magatartásával ajánlatkérõ nem biztosítja a jelentkezõk számára az esélyegyenlõséget, illetve sérti a verseny tisztaságát.<br>
Kérelmezõ sérelmezte továbbá, hogy ajánlatkérõ a részvételre jelentkezõk esetében eltérõ módon vizsgálta az egyes bejelentett lektorok szakképesítését, illetõleg szakterületekhez való ismeretségét. Egyes jelentkezõk vonatkozásában vizsgálat nélkül elfogadta, hogy a bejelentett alkalmazni kívánt lektor az érintett terület tekintetében ismeretséggel és gyakorlattal bír, ugyanakkor a kérelmezõ esetében indokolás nélkül jutott arra a következtetésre, hogy a megjelölt lektor a konkrét szakterületben képesítéssel nem rendelkezik, illetve a szakterületet nem ismeri.<br>
Kérelmezõ sérelmezte továbbá, hogy az ajánlatkérõ az Országos Fordító és Fordításhitelesítõ Iroda Rt. (továbbiakban: OFFI Rt.) jelentkezését érvényesnek minõsítette. Az OFFI Rt. tulajdonosi jogait az Igazságügyi Minisztérium gyakorolja, ennek alapján a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglaltakra figyelemmel ajánlattevõ ebben a közbeszerzési eljárásban az OFFI Rt. nem lehetett volna.<br>
II. r. kérelmezõ jogorvoslati kérelmét 2001. július 31-én terjesztette elõ, melyben kérte a jogsértés megállapítását, ajánlatkérõ kötelezését hiánypótlás felszólítására és a hiánypótlás teljesítésének megfelelõen állapítsa meg, hogy kérelmezõ részvételi jelentkezése érvényes. Kérte ideiglenes intézkedés elrendelését, továbbá költségeinek megtérítését. Indoklásként elõadta, hogy a részvételi jelentkezések összeállítására rövid idõ állt rendelkezésükre és a részvételi jelentkezésükben becsatolt önéletrajzokat minden esetben aláírva nem tudták benyújtani. Az önéletrajzokon szereplõ aláírások hiánya hiánypótlás keretében pótolható, érvénytelenség megállapítására okot ez a körülmény nem ad.<br>
A Döntõbizottság a beérkezett jogorvoslati kérelmeket a D.494/2001. szám alatt egyesítette.<br>
Ajánlatkérõ érdemi észrevételeiben a megalapozatlan jogorvoslati kérelmek elutasítását kérte. Az I. számú kérelem vonatkozásában ajánlatkérõ elõadta, hogy az érvénytelenné nyilvánító döntést követõen a kérelmezõ az eljárás lebonyolító cégnél kifogásolta a jelentkezése érvénytelenné nyilvánítását. Erre vonatkozóan részletes választ adott az ajánlatkérõ lebonyolítója, amely még utalás szinten sem tartalmazott olyan állítást, miszerint "az érintett szakterületre jogászi, illetõleg rendõrtiszti végzettség a követelmény". Ilyen követelményt az ajánlatkérõ nem is támaszthatott volna, mivel az ellentétes az általa a részvételi felhívásban megfogalmazottakkal. A válaszlevélben említett végzettségekre csupán lehetséges megoldásként utalt. Ajánlatkérõ nem vitatta, hogy a kérelmezõ által becsatolt szaklektor gépjármûvekkel kapcsolatos mûszaki és oktatási feladatok kiváló ismerõje, azonban mint mûszaki szakember a gépjármûvekkel kapcsolatos szakterületekre specializálódott. Ez pedig nem teszi õt alkalmassá az adott szakterület tartalmát érintõ jogszabályok szakmai lektorálására.<br>
Ajánlatkérõ nem sértette meg az esélyegyenlõség törvényi elõírását sem tekintettel arra, hogy a jelentkezések elbírálásakor egyetlen piaci szereplõt sem hozott hátrányos helyzetbe, nem szolgáltatott információkat, valamely kedvezményezett részére, valamint nem is titkolt el információkat a potenciális jelentkezõk elõl. Valamennyi jelentkezést azonos szempontok alapján, azonos módon értékelt.<br>
Kérelmezõ összeférhetetlenséggel kapcsolatos felvetésére vonatkozóan ajánlatkérõ elõadta, hogy tény, hogy az OFFI Rt. tekintetében a tulajdonosi jogokat az állam nevében az Igazságügyi miniszter gyakorolja az 1997. évi LXXVI. törvény alapján. A tulajdonos azonban a magyar állam. Az ajánlatkérõ szervezeti és mûködési szabályzat értelmében a tulajdonosi jogok gyakorlásával kapcsolatos feladatokat az I. sz. helyettes államtitkár látja el, aki az eljárásban nem vett részt, miként maga az igazságügyi miniszter sem.<br>
Ajánlatkérõ részérõl a döntéseket a közigazgatási államtitkár hozta meg.<br>
A közbeszerzési eljárásban tehát sem a tulajdonos (Magyar Állam), sem annak törvény által kijelölt képviselõje (igazságügy-miniszter), sem az SZMSZ által a jogok gyakorlására kijelölt személy (I. sz. helyettes államtitkár) nem vett részt, ennek alapján a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a sérelmet nem szenvedett.<br>
Ajánlatkérõ a II. r. kérelem vonatkozásában elõadta, hogy a részvételi jelentkezés érvénytelenné nyilvánítása részérõl jogszerû volt. Eljárása során nem szegte meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben foglaltakat tekintettel arra, hogy az önéletrajzokon szereplõ aláírások hiánya álláspontja szerint hiánypótlás keretében nem orvosolható. A kérelmezõ részvételi jelentkezésében az önéletrajz aláírásának elmaradása tartalmi hibának tekinthetõ, amelyre vonatkozóan hiánypótlás nem lehetséges.<br>
A Suprex Kft. érdemi észrevételében a jogorvoslati kérelmek elutasítását kérte. Álláspontja szerint ajánlatkérõ által lefolytatott közbeszerzési eljárás jogszerû volt.<br>
A Döntõbizottság rendelkezésére álló iratok, a felek tárgyaláson tett nyilatkozatai alapján megállapította, hogy a jogorvoslati kérelmek nem megalapozottak.<br>
I. r. kérelmezõ hivatkozott arra, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdését, mely szerint:<br>
"A részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére."<br>
Ajánlatkérõ a részvételi jelentkezését a Közbeszerzési Értesítõ 2001. június 20-án megjelent számában tette közzé. A részvételi jelentkezés tartalmazta a részvételre jelentkezõk alkalmassága igazolásának módját és annak megítélése szempontjait, valamint azt, hogy a szempontokkal összefüggõ mely körülmények megléte hiánya, vagy azok milyen mértékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.<br>
A részvételre jelentkezõk a részvételi jelentkezésben foglaltakat megismerték, ennek alapján tettek ajánlatot 2001. július 6-án.<br>
A részvételi jelentkezésben megjelentekkel kapcsolatos esetleges ajánlatkérõi jogsértõ magatartást a rendelkezésre álló törvényes határidõben egyik részvételre jelentkezõ, így kérelmezõ sem kifogásolta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján ugyanis a eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A fenti törvényhelyek alapján a I. r. kérelmezõ által 2001. július 31.-én benyújtott jogorvoslati kérelem a jogvesztõ határidõn túl érkezett, így az elkésett.<br>
Ennek alapján a részvételi felhívás kérelmezõ által kifogásolt rész vizsgálatának eljárásjogi akadálya van.<br>
A Döntõbizottság ezt követõen azt vizsgálta, hogy ajánlatkérõ döntése jogszerû volt-e a tekintetben, hogy <br>
I. r. kérelmezõ részvételi jelentkezését érvénytelennek minõsítette. Nevezetesen, hogy a jelentkezés nem felelt meg a részvételi felhívás 13.16/21-es pontjában meghatározott azon követelménynek, hogy legalább két-két az angol nyelvet felsõszinten, valamint az Európai Unió egy másik hivatalos nyelvét középszinten tudó gyakorlott, a megjelölt szakterülettel kapcsolatban felsõfokú végzettséggel, vagy szakterületet kiválóan ismerõ és felsõfokú végzettségû lektor bemutatása ajánlattevõ részérõl kötelezõ volt.<br>
A kérelmezõ által becsatolt dr. Kismartoni Péter önéletrajzából kitûnõen megállapítható, hogy idegen nyelvismeret vonatkozásában az ajánlatkérõ elvárásának megfelelt.<br>
Az ajánlati felhívás 13.16/21 pontja szakterületként a rendõrségi és igazságügyi együttmûködés a polgári és büntetõügyekben személyek szabad mozgása területet jelölte meg. E területen várta el ajánlatkérõ, hogy a jelentkezõ szakterülettel kapcsolatos felsõfokú végzettséggel, vagy a szakterületet kiválóan ismerõ és felsõfokú végzettségû szakmai lektor legyen. Nevezett gépészmérnök, illetõleg közlekedési szakértõ szakmérnök, akinek szakértõi tevékenysége elsõsorban gépjármûvekkel kapcsolatos mûszaki és oktatási feladatokra terjed ki. Az igazságügyi mûszaki szakértõi tevékenysége közlekedési balesetekkel kapcsolatos. A közlekedési szabályok ismeretében kell elemeznie a létrejött baleseteket. Az igazságügyi mûszaki szakértõi feladatai másik része a gépjármûvekkel kapcsolatos mûszaki vonatkozású tevékenység. E területeken vizsgálnia kell, hogy a vonatkozó közlekedési szabályokat miként értelmezi a külföldi, miként a hazai jogszabály. Nem vitatható, hogy e tevékenység csak szûk szegmense a 13.16/21 pontban elõírtaknak. A becsatolt önéletrajza alapján nem állapítható meg a polgári ügyek, illetõleg a személyek szabad mozgása vonatkozásában, hogy a szakterületeket kiválóan ismeri, vagy e körben felsõfokú végzettséggel rendelkezne.<br>
A Döntõbizottság álláspontja szerint ennek alapján az ajánlatkérõi döntés jogszerû volt.<br>
A Döntõbizottság megjegyzi, hogy kérelmezõ számára, amennyiben nem volt egyértelmû a 13.16/21 pontban megjelölt szakterület vonatkozásában, hogy milyen felsõfokú végzettségû szakember, illetõleg milyen területet kiválóan ismerõ szakember elfogadását várja el ajánlatkérõ, úgy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) alapján további tájékoztatást kérhetett volna. Kérelmezõ e jogával nem élt, így utólag eredménnyel nem hivatkozhat arra, hogy ajánlatkérõ elõírása nem volt számára egyértelmû.<br>
A Döntõbizottság vizsgálta, hogy a közbeszerzési eljárás során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelvi rendelkezése sérelmet szenvedett-e. A Döntõbizottság a közbeszerzési eljárás iratanyagának, illetve az ajánlatok tartalmának áttanulmányozása alapján eljárás tisztaságát sértõ eseményt megállapítani nem tudott. Kérelmezõ maga sem fogalmazta meg konkrétan azt a magatartást, amely álláspontja szerint az esélyegyenlõség sérelméhez vezetett.<br>
A rendelkezésre álló iratokból nem állapítható meg, hogy ajánlatkérõ eljárása során bárkit elõnybe részesített, illetõleg bárki hátrányára szolgáló magatartást tanúsított.<br>
A részvételi jelentkezések értékelését objektíven a részvételi felhívásban és a részvételi segédletben megadott útmutatók alapján végezte el.<br>
Ezt követõen a Döntõbizottság vizsgálta, hogy az OFFI Rt. jogszerûen vett-e részt jelen közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint: Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodó szervezet vezetõ tisztségviselõje,<br>
c) az érdekelt gazdálkodó szervezetben tulajdoni részesedéssel rendelkezik,<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint: Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A Kbt. összeférhetetlenségi szabályai arra irányulnak, hogy az ajánlatkérõ nevében nem járhat el, illetve az eljárásba nem vonható be a közbeszerzés tárgyával kapcsolatos tevékenységet végzõ gazdálkodó szervezet, illetve aki az érdekelt gazdálkodó szervezetben tulajdonosi részesedéssel rendelkezik.<br>
A Döntõbizottságnak vizsgálnia kellett, hogy az OFFI Rt. ajánlattevõi minõségben jogszerûen vett e részt jelen közbeszerzési eljárásban.<br>
A becsatolt iratokból az alábbiak voltak megállapíthatók.<br>
Az OFFI Rt. Részvénytársaság formájában mûködõ gazdasági szervezet a cégkivonata tanúsága szerint a részvényes az Igazságügyi Minisztérium.<br>
Az OFFI Rt. tekintetében a tulajdonosi jogokat az állam nevében az igazságügyi miniszter gyakorolja az 1997. évi LXXVI. törvény alapján. A Minisztérium Szervezeti és Mûködési Szabályzata alapján a tulajdonosi jogok gyakorlásával kapcsolatos feladatokat a miniszter által átruházott hatáskörben az I. sz. helyettes államtitkár gyakorolja.<br>
Jelen eljárásban az ajánlatkérõ, a minisztérium mint jogi személyiséggel rendelkezõ szervezet volt, az I. sz. helyettes államtitkár, mint tulajdonosi jogkör gyakorlója az eljárásba bevonásra nem került, az ajánlatkérõ nevében a közbeszerzési eljárás egész szakaszában nem vett részt.<br>
Az összeférhetetlenségi szabályok akkor sérültek volna meg, ha a tulajdonosi jogkört gyakorló I. sz. helyettes államtitkár a közbeszerzési eljárás menetébe bevonásra került volna, illetve a részvételi jelentkezése elbírálására vonatkozó döntési folyamatba került volna bevonásra.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt összeférhetetlenségi szabályok nem sérültek továbbá azért sem, mert az OFFI Rt. az ajánlatkérõ nevében eljáró szervezetként a közbeszerzési eljárásba bevonásra nem került az ajánlatkérõi oldalon.<br>
A Döntõbizottság megállapította, hogy II. r. kérelmezõ kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint: Az ajánlatkérõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Ajánlatkérõ a részvételi felhívás 13.1 pontjában elõírta, hogy a szakemberek alkalmasságát az általuk aláírt szakmai önéletrajzzal kell alátámasztani. E körben ajánlatkérõ nem követelte meg, hogy eredeti példányban kerüljön ez benyújtásra, lehetõvé tette a másolatban történõ önéletrajz becsatolását is.<br>
A részvételi segédlet "F" melléklete kifejezetten elõírta, hogy aláírt önéletrajzokkal kell bemutatni a lektorokat a részvételre jelentkezõknek.<br>
A Döntõbizottság megvizsgálva a kérelmezõ részvételi jelentkezését megállapította, hogy az ügyvezetõ által történt aláírás egyrészt nem helyettesíti a lektor aláírását, másrészt a segédlet "F" melléklete szerint elkészítendõ önéletrajz olyan nyilatkozatot is tartalmaz, amely nem teszi lehetõvé, hogy a lektor helyett az ügyvezetõ írja azt alá, hiszen abban a tényleges önéletrajzot adó lektor egyben vállalja a munka elvégzését. Jelen esetben nem egy formai aláírás hiányról, pl. figyelmetlenség miatti lefelejtésrõl van szó, hanem a részvételi jelentkezés keretében történõ tudatos magatartásról, amely során a jelentkezõ nem vette figyelembe, hogy személyes felelõsségvállalásról van szó, így az a személy, aki a nyilatkozatot adja az önéletrajzával egyben a konkrét feladat elvégzésére való rendelkezésre állásról is nyilatkozik.<br>
Az önéletrajzok becsatolásával kellett alátámasztani az alkalmasságot, az önéletrajz becsatolása tartalmi követelménye volt az ajánlatnak.<br>
Az önéletrajz egy olyan irat, amelyet magának az elkészítõnek kell aláírásával tanúsítani, hogy az abban foglaltak megfelelnek a valóságnak, önéletrajzokon más aláírás nem szerepelhet.<br>
Jelen esetben az önéletrajzok becsatolásával kellett az ajánlattevõknek alkalmasságukat igazolni, így az önéletrajzok a részvételi jelentkezések tartalmi elemei voltak, így a részvételi jelentkezés szerves részét képezte, mely egyúttal a részvételi jelentkezõ alkalmasságának igazolásául is szolgált.<br>
Kérelmezõ által sem vitatottan ennek az elõírásnak nem tettek eleget, a szakemberek szabadság, illetve külföldi tartózkodása miatti elérhetetlenségükre hivatkozással.<br>
Kérelmezõ által aláírás nélkül becsatolt önéletrajzok tartalmilag értékelhetetlenek voltak, azokat úgy kellett tekinteni, mintha becsatolásra sem kerültek volna, és ez a hiányosság a törvény jelenlegi szabályozására tekintettel nem lehet hiánypótlás tárgya.<br>
Ennek alapján a részvételi jelentkezése kérelmezõnek nem felelt meg a részvételi felhívás 13.1. pontjában foglaltaknak, így az érvénytelen volt.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltétele nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján a jogorvoslati kérelmeket elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 6.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>