<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7786)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.491/11/2001.<br>
<br>
Tárgy: a Vakond Kft. jogorvoslati kérelme Vecsés Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A VAKOND Kft. (6060 Tiszakécske, Béke u. 76., a továbbiakban: kérelmezõ) kérelmének, melyet a Vecsés Nagyközség Önkormányzata (2220 Vecsés, Szent István tér 1., a továbbiakban: ajánlatkérõ) "Vecsés Nagyközség területén utcák szilárd burkolattal való ellátása" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (4) bekezdését, az 55. § (6) bekezdését és az 59. § (1) bekezdését, ezért a Döntõbizottság az ajánlatkérõvel szemben 6 000 000 Ft, azaz hatmillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. május 25-én a Közbeszerzési Értesítõ 21. számában nyílt eljárás megindítására ajánlati felhívást (3391/2001) tett közzé a rendelkezõ részben meghatározott tárgyban. Ajánlatkérõ az ajánlati felhívás 3. c) pontja szerint nem engedélyezte részajánlat tételét, de a 14. pont alapján a többváltozatú ajánlatételt az alábbiak szerint lehetõvé tette:<br>
"Annak meghatározása, hogy lehet-e többváltozatú ajánlatot tenni: igen. Azonos mûszaki szint esetén a tervtõl eltérõ változatra is lehet ajánlatot adni, azonban ennek egyértelmûen tartalmaznia kell az eredeti tervtõl való eltérést. Az eredeti tervre is mindenképpen kell ajánlatot adni, alternatív ajánlat csak ezen felül adható."<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolásához kért adatokat és tényeket, a 11. b) pontban pedig a szerzõdés teljesítésére alkalmatlanná minõsítés szempontjait. Az ajánlatok elbírálásának szempontja az összességében legelõnyösebb ajánlat kiválasztása volt. A 13. b) pontban ajánlatkérõ a bírálati részszempontokat és a hozzájuk tartozó súlyszámokat az alábbiak szerint adta meg:<br>
részszempontok	súlyszámok<br>
– az ajánlat kidolgozottsága és mûszaki tartalma	6<br>
– vállalási ár	5<br>
– kiírásban rögzítetten felüli többletvállalások (kötbér, garancia és szavatosság)	4<br>
– kiírástól kedvezõbb határidõvállalás	3<br>
– kedvezõ fizetési feltételek	2<br>
– helyi munkaerõ alkalmazása	1<br>
Az értékelés során adható pontszám részszempontonként: 1–10.<br>
Ajánlatkérõ dokumentációt is készített, melyben, az ajánlatok tételének tartalmi és formai követelményeit meghatározta és a beszerzés tárgyát pontosította, valamint ajánlati mintalapokat és útmutatót adott ki.<br>
Ajánlatkérõ 2001. június 14-én helyszíni konzultációt tartott, ahol a felvetõdött kérdéseket szabályosan megválaszolta.<br>
2001. július 3-ig, az ajánlattételi határidõig 6 db ajánlattevõ nyújtott be összesen 8 db ajánlatot. Ajánlatot tett: a kérelmezõ, a HÓDÚT Rt., az EGÚT Rt., a Strabag Kft., a GILDEX Kft. és a Dömper Kft. A Strabag Kft. és a HÓDÚT Rt. alternatív ajánlatot is tett. Az ajánlatok felbontásáról jegyzõkönyv készült, melyet ajánlatkérõ valamennyi ajánlattevõnek megküldött.<br>
Az eljárást lezáró döntést – melyben ajánlatkérõ csak 6 ajánlattal kapcsolatban rendelkezett – Vecsés Város Önkormányzat Képviselõ-testülete hozta meg 144/2001. (VII. 19.) sz. határozatával. Az ajánlatkérõ a Strabag Kft. és a HÓDÚT Rt. alternatív ajánlatával kapcsolatban sem az eljárást lezáró döntésben, sem külön döntésben nem rendelkezett.<br>
Az ajánlatok értékelése után ajánlatkérõ 2001. július 20-án tartott eredményhirdetést, amelyen két ajánlatot (GILDEX Kft. és Dömper Kft.) érvénytelennek minõsítette és a Strabag Kft. 146 960 075 Ft-os alapajánlatát hirdette ki nyertesnek. Kérelmezõ az eredményhirdetésen nem vett részt.<br>
Ajánlatkérõ elkészítette az Összegzés az eljárásról címû iratot, és az ajánlattevõknek 2001. július 25-én megküldte.<br>
Ajánlatkérõ a nyertessel az ajánlati felhívásnak megfelelõen a szerzõdést megkötötte.<br>
Kérelmezõ 2001. július 27-én jogorvoslati kérelmet nyújtott be. Kérelmében elõadta, hogy sérelmezi ajánlatkérõ döntését és értékelését, mert véleménye szerint a nyertes Budaörsi Fõépítésvezetõsége nem tehetett volna ajánlatot, mert önállóan jogképességgel nem rendelkezik. A nyertes ajánlat álláspontja szerint érvénytelen, mert ahhoz a Strabag Kft. igazolásait csatolták. Sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése ellenére nem bírált el minden ajánlatot, mert a HÓDÚT Rt. és a nyertes alternatív ajánlata az értékelésben nem szerepelt. Kérelmezõ sérelmezte továbbá ajánlatkérõ pontozását is, mert nem határozta meg elõre ajánlatkérõ az értékelés módszerét, és azt az ajánlattevõkkel nem közölte.<br>
Az egyes részszempontok pontozását, az alábbiak szerint sérelmezte kérelmezõ:<br>
– Ajánlatkérõ nem írta elõ, hogy mintavételi és minõsítési tervet kell csatolni.<br>
– A második részszempont értékelése során a többváltozatú ajánlatokat az ár összehasonlításánál nem vizsgálta, továbbá az 5 M Ft-onként 1-1 pontcsökkentés sem helytálló – nyertes értékelési pontszámát helytelenül állapították meg, az csak 2 pontot kaphatott volna.<br>
– Ajánlatkérõ a felajánlott többletvállalásokat több alszempontra bontotta, azokhoz súlyszámot is rendelt, de ezt elõzetesen nem közölte ajánlattevõkkel, ha azt tudták volna, akkor más ajánlatot tettek volna.<br>
– A kötbérvállalás értékelése helytelen, mert a nyertes vállalásának napi mértéke valóban kedvezõ, de maximummérték meghatározása miatt a hosszabb idejû késés már nem szankcionálható.<br>
– A szavatosság és garancia értékelését kérelmezõ összekeverte, nincs tisztában a fogalmakkal. 12, 48, 60 hónap szabatosság értékelése helytelen, mert a jogszabály szerint minimum 10 év kell hogy legyen.<br>
A fentiek alapján kérte a döntés megsemmisítését és ideiglenes intézkedésként a szerzõdés megkötésének megtiltását.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a nyertes részérõl az ajánlatot arra jogosult személy írta alá, az aláírási jogosultságot megfelelõen igazolta a nyertes, tehát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerinti érvénytelenség nem áll fenn. Az értékelési szempontokat egyértelmûen meghatározták, mindegyik ajánlatot egyforma rend és módszer szerint értékelték. Az ajánlatok matematikai értékelése helyes, tükrözi azt, hogy melyik az elõnyösebb. A 2 érvénytelen ajánlatot (GILDEX Kft. és Dömper Kft.) jogszerûen hagyták ki az értékelésbõl. A Strabag Kft. és a HÓDÚT Rt. alternatív ajánlatai szûkített mûszaki tartalmat tartalmaztak, amelyek nem feleltek meg az ajánlatkérõ teljes pénzforrásának rendelkezésre állása mellett az elvárható mûszaki igénynek, így ezek értékelését mellõzte a kiíró. Megjegyzi, hogy amennyiben a nyertes alacsonyabb összegû alternatív ajánlatát értékelték volna, akkor a kérelmezõ még hátrányosabb helyre került volna (kevesebb lett volna az õ pontszáma.) A bírálati részszempontokat és azok tartalmi elemeit a felhívásból és dokumentációból egyértelmûen meg lehet állapítani. A mintavételi és minõsítési terv adását nem írták elõ, de ezek a dokumentumok egyértelmûsítik az elvégzett munka minõségét és annak ellenõrzési lehetõségét, ez az ISO-nak alapkövetelménye. Ennek alapján kérte a jogorvoslati kérelem elutasítását.<br>
Egyéb érdekeltek részérõl a Strabag Kft. tett észrevételt, melyben elõadta, hogy fióktelepe van Budaörsön, az ajánlattételhez a szabályos meghatalmazását csatolta. Az ajánlattevõ a Strabag Kft. volt, bár nevében az egyik üzemegysége járt el, ezért az összes igazolását is ennek megfelelõen csatolta.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a felhívás szerinti szerzõdéskötés idõpontjáig rendelkezésére álló adatok alapján annak törvényi feltételei nem álltak fenn.<br>
A Döntõbizottság a rendelkezésére álló iratok, dokumentumok és az írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem az alábbi részében megalapozatlan.<br>
A Polgári törvénykönyvrõl szóló 1959. évi IV. törvény 30. § (1) és (2) bekezdése az alábbiak szerint rendelkezik:<br>
(1) Ha a jogszabály vagy – annak felhatalmazása alapján – az alapító határozat vagy okirat másként nem rendelkezik, a jogi személy szervezeti egysége (gyáregysége, fiókja, telepe, üzeme, irodája, helyi kirendeltsége vagy csoportja, alapszerve, szakosztálya stb.) nem jogi személy.<br>
 (2) A szervezeti egység vezetõje az egység rendeltetésszerû mûködése által meghatározott körben a jogi személy képviselõjeként jár el. Jogszabály, alapító határozat vagy okirat ettõl eltérõen rendelkezhet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a nyertes ajánlatot a Strabag Kft. Budaörsi Fõépítésvezetõsége nyújtotta be. Az ajánlatban a Strabag Kft. iratai-igazolásai találhatóak, az ajánlatban a Strabag Kft. van megjelölve ajánlattevõként. Az iratban megtalálható a Strabag Kft. cégkivonata és 2 ügyvezetõ aláírási címpéldánya, akik a cégjegyzésre együttesen jogosultak. Ezek a személyek szabályszerû meghatalmazást adtak a Kiss László részére, hogy az ajánlatot nevükben és helyettük cégszerûen aláírja.<br>
A Döntõbizottság megállapította, hogy a Strabag Kft. Budaörsi Fõépítésvezetõsége nem önálló jogi személy, hanem a Strabag Kft. szervezeti egysége, és így ajánlatot csak rendeltetésszerû mûködése körében, mint a Strabag Kft. képviselõje tehetett. A Döntõbizottság álláspontja szerint a Strabag Kft. Budaörsi Fõépítésvezetõsége által benyújtott ajánlatot a Strabag Kft. ajánlataként kell értelmezni, és ennek megfelelõen a Strabag Kft. alkalmasságát igazoló iratokat és igazolásokat kell az ajánlathoz csatolni. A Döntõbizottság álláspontja szerint ajánlatkérõ jogszerûen járt el, amikor a nyertes ajánlatot e szempontból érvényesnek minõsítette. Ennek alapján a Döntõbizottság a jogorvoslati kérelem ezen részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság megállapította, hogy a jogorvoslati kérelem az alábbi részeiben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen – általa elõre nem látható és elháríthatatlan ok következtében – beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság megállapította, hogy ajánlatkérõ a Gildex Kft. [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján] és a Dömper Kft. [Kbt. 52. § (2) bekezdés c) pontja alapján] ajánlatait minõsítette érvénytelenné. Az érvénytelennek minõsített ajánlatokat ajánlatkérõ és az érvénytelenné minõsítés után az ajánlatok értékelése során a Kbt. 53. § (2) bekezdése alapján már nem vette figyelembe. A Döntõbizottság álláspontja szerint az ajánlatkérõ jogszerûen járt el, amikor az általa érvénytelennek minõsített ezen ajánlatokat nem vette figyelembe az értékelés során.<br>
A Döntõbizottság megállapította, hogy a benyújtott nyolc ajánlatból az Összegzésben csak hat ajánlattal kapcsolatban szerepel ajánlatkérõi döntés, és a Strabag Kft. és a HÓDÚT Rt. által tett két alternatív ajánlatra vonatkozóan semmilyen rendelkezés sem található. A Döntõbizottság megállapította azt is, hogy a Strabag Kft. és a HÓDÚT Rt. alternatív ajánlatával kapcsolatban ajánlatkérõ nem hozott semmilyen döntést. A Döntõbizottság álláspontja szerint a benyújtott ajánlatokkal kapcsolatban az ajánlatkérõnek döntést kell hoznia az alkalmasság, illetve az érvényesség kérdésében, továbbá az alkalmas ajánlattevõk érvényes ajánlatait értékelni is kell a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján. Az ajánlatkérõ által az ajánlatokkal kapcsolatban hozott döntéseknek és az értékelésnek szerepelnie kell – legalább – az eljárást lezáró döntésben és az összegzésben. A Döntõbizottság álláspontja szerint jogsértõ módon járt el ajánlatkérõ, amikor a két alternatív ajánlattal kapcsolatban semmilyen döntést nem hozott, azokat nem minõsítette sem érvénytelennek, sem nem értékelte azokat, hanem egyszerûen nem vette figyelembe azokat az eljárás eredményének megállapítása során.<br>
A Döntõbizottság álláspontja szerint ajánlatkérõnek a két alternatív ajánlattal kapcsolatos magatartása – mellyel ajánlatkérõ nem vette figyelembe valamennyi benyújtott ajánlatot és ezért nem is bírálta el az összes ajánlatot – a közbeszerzési eljárás eredményének megállapítására vonatkozó jogszabályok megsértését jelentik, mert ennek következtében ezeknek az ajánlatoknak a sorsáról – esetleges érvénytelenné nyilvánításukról – az ajánlattevõknek semmilyen információjuk nincs.<br>
A Kbt 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén; ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
6 ajánlattevõtõl összesen 8 db ajánlat érkezett, és ajánlatkérõ az ajánlatok közül kettõt érvénytelenség miatt kizárt, és így maradt 6 ajánlat, melyek közül a 2 alternatív ajánlatot ajánlatkérõ figyelmen kívül hagyott az értékelés során. Tekintettel arra, hogy ajánlatkérõ a 2 alternatív ajánlattal kapcsolatban nem hozott döntést, ezért ebben a kérdésben a Döntõbizottság sem foglal állást. A jogorvoslati kérelem vonatkozó része alapján a Döntõbizottságnak az ajánlatkérõ értékelését kellett felülvizsgálnia. Figyelemmel arra, hogy az ajánlatkérõ 4 ajánlatot – köztük a kérelmezõét is, aki alternatív ajánlatot nem nyújtott be – értékelt, ezért a Döntõbizottság is csak ezek értékelését vizsgálta felül.<br>
Az egyes részszempontok értékelésének vizsgálata.<br>
<br>
1. szempont: ajánlatok kidolgozottsága és mûszaki tartalma:	súlyszám: 6<br>
Ajánlatkérõ értékelése:	<br>
– STRABAG	10 pont<br>
– Kérelmezõ	9 pont<br>
– HÓDÚT	9 pont<br>
– EGÚT	9 pont<br>
A Strabag Kft. ajánlata részletes, utankénti építési ütemtervet csatolt, pontos idõmegjelöléssel, továbbá mintavételi és minõsítési tervet is csatolt.<br>
Ez kedvezõbbé tette az ajánlatot a többinél, mert az útépítéssel kapcsolatos önkormányzati tevékenység jól ütemezhetõ és a teljesítés pontosan nyomon követhetõ, a minõségbiztosítás ellenõrizhetõ.<br>
A kérelmezõ álláspontjával ellentétben a Döntõbizottság véleménye szerint az nem kifogásolható, hogy ajánlatkérõ nem írta elõ a mintavételi és minõsítési terv csatolását, mert akkor ennek léte már az ajánlat érvényességének vizsgálata körébe tartozna. Ezzel szemben ajánlatkérõ az ajánlat kidolgozottságát és mûszaki tartalmát kívánta értékelni az összességében legelõnyösebb ajánlat kiválasztásánál, így az ajánlattevõkre "bízta" azt, hogy milyen módon kívánják e szempontból az ajánlattevõk – az ajánlatkérõ számára – elõnyössé tenni az ajánlatukat. A Döntõbizottság álláspontja szerint e részszempont ajánlatkérõi értékelése az alkalmazott módszer és az adott pontszámok alapján elfogadható.<br>
<br>
2. szempont: vállalási ár:	súlyszám: 5<br>
Ajánlatevõk a következõ árakat ajánlották meg:<br>
Ajánlattevõk            Bruttó ár    Ajánlatkérõ pontozása Döntõbizottság pontozása<br>
– Strabag alap	146 950 075   3 pont   3 pont<br>
– Kérelmezõ	106 840 683  10 pont  10 pont<br>
– EGÚT	153 599 029   1 pont   1 pont<br>
– HODÚT alap	120 096 250   7 pont   7 pont<br>
<br>
Ajánlatkérõ úgy értékelt, hogy a legmagasabb árból 5 M Ft-onként növelte a pontszámokat 1 ponttal.<br>
Ajánlatkérõ értékelése megközelítõen tükrözi az ajánlatok tartalmi elemei közötti különbséget:<br>
– legjobb ár         106 840 683 (kérelmezõé)	10 pont<br>
– legrosszabb ár  153 559 029	1 pont<br>
A legalacsonyabb és a legmagasabb ajánlati ár között pedig egyenes arányosítással határozta meg a pontszámokat egész pontonként.<br>
A módszer és az ajánlatkérõ által meghatározott pontszámok alapján a Döntõbizottság álláspontja szerint elfogadható ajánlatkérõ értékelése.<br>
<br>
3. szempont: kiírásban rögzítetten felüli többletvállalások (kötbér, garancia és szavatosság)	súlyszám: 4<br>
Ajánlatkérõ a kötbérrel kapcsolatos minimális elvárásait az ajánlati dokumentációban kiadott szerzõdéstervezet 12. pontjában határozta meg az alábbiak szerint:<br>
– Késedelmi kötbér:	min. 50 E Ft/nap<br>
– Hibás teljesítés miatti kötbér:	50 E Ft/nap<br>
– Meghiúsulási kötbér: a teljes szerzõdés összeg min. 10%-a<br>
A nyertes ajánlatában a kiadott szerzõdéstervezetnek a kötbérre vonatkozó részét változtatás nélkül megismétli, egyben az ajánlati kísérõ levélben a kötbérnél a létesítmény nettó értékének 1%-a/nap, de maximum 10% adatot tüntetett fel.<br>
A kérelmezõ ajánlatában a késedelmi és hibás teljesítés kötbére 65 E Ft/napot vállalt, a kötbér maximális mértékét nem korlátozta be, továbbá elfogadta a kiírás szerinti 10%-os meghiúsulási kötbért.<br>
Ajánlatkérõ az összegzésben a kötbérnél kizárólag az ajánlattevõk által vállalt kötbér napi értékét tüntette fel, és ez volt az értékelésnek az alapja.<br>
– Nyertes	1 000 000 Ft/nap, max 10%  10 pont<br>
– Kérelmezõ	65 000 Ft/nap   4 pont<br>
– HÓDÚT	100 000 Ft/nap   5 pont<br>
– EGÚT	50 000 Ft/nap   1 pont<br>
A Döntõbizottság álláspontja szerint megalapozott a kérelmezõ azon elõadása, melyben sérelmezi azt, hogy ajánlatkérõ ezen alszempont értékelésénél figyelmen kívül hagyta azt, hogy nyertes ajánlatkérõ 10%-ban korlátozta a maximális kötbér értékét. Szerinte a nyertes ajánlata emiatt nem a legkedvezõbb, mert a késés 10. napjának elteltével a késedelem már nem szankcionálható.<br>
A kötbérre vonatkozó értékelési elem alapján a Döntõbizottság megállapította, hogy – e szemponttal – a nyertes ajánlatát a késedelmi kötbérre tett magas ajánlata az összes ajánlat között a legkedvezõbbé tette, és ezen megítélést kismértékben rontotta le az a körülmény, hogy a kötbér maximumértékének felsõ határt szabott, ugyanakkor a kérelmezõ ajánlatában a késedelmi és hibás teljesítés kötbérére az ajánlatkérõ elváráshoz képest szerény többletet ajánlott meg, míg a meghiúsulási kötbérre többletfelajánlást nem tett, ajánlata megítélésénél kedvezõnek lehet értékelni, hogy a kötbér maximumértékét nem határolta be.<br>
Ezen alszempontból a fenti összes kötbérértéket figyelembe véve a Döntõbizottság az ajánlatkérõ által az értékelés során a nyertes részére adott 10, illetve a kérelmezõ részére adott 4 pontot reálisnak tartja, így ajánlatkérõ értékelését ezen alszempont tekintetében elfogadhatónak tartja.<br>
Szavatosság alszempont ajánlatkérõi értékelése:<br>
Az összegzésben a következõ alszempontnál ajánlatkérõ szavatosságot tüntetett fel, mint tartalmi elem megnevezést, de valójában értékelése az ajánlatokban levõ garanciavállalásokra, mint tartalmi elemre vonatkozik. Ajánlatkérõ e körben elvárásait a szerzõdéstervezet 14. pontjában határozta meg. Minimumkövetelmény a jogszabály szerinti garancia, illetve a jogszabályban elõírt kötelezõ alkalmazás, a garanciális idõ: 1 év.<br>
Ajánlatkérõ az összegzésben ezen alszempontnál a következõ tartalmi elemeket tüntette fel:<br>
	Differencia<br>
– HÓDÚT	60 hó  10 pont          –<br>
– EGÚT	12 hó   2 pont   4 × 12 hó<br>
– STRABAG	60 hó  10 pont          –<br>
– VAKOND	48 hó   8 pont   1 × 12 hó<br>
A 60 hó a legjobb, ezért 10 pontot kapott és 12 havonta 2 pontot csökken az értékelés során, ez azonban nem pontos, mert a 12 hó csökkenéshez hozzárendelt 2 pont csökkenés nem eredményezi azt, hogy a legrosszabb vállalás 1 pontot kapjon, ugyanis ezzel a módszerrel a legrosszabb ajánlat 2 pontot kapott, de az eredmény a garancia tekintetében a nyertes és a kérelmezõ ajánlatai közötti különbséget megfelelõen tükrözi.<br>
A nyertes és kérelmezõ ajánlatában a kiadott szerzõdéstervezetben foglaltakon túl nincs nyilatkozat a szavatosságról, tehát kiírásnál kedvezõbb ajánlata nincs egyiknek sem. Tekintettel arra, hogy a szavatossággal kapcsolatban egyik ajánlatban sem szerepelt a jogszabályi elõírásnál kedvezõbb ajánlat, így minden ajánlattevõnek azonos – minimális – pontszámot kellett volna kapnia erre az alszempontra.<br>
A Döntõbizottság álláspontja szerint ajánlatkérõ az értékelés során nem a három tartalmi elemnek megfelelõen bontotta alszempontokra a részszempontot, így ajánlatkérõ e részszempont esetében megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert a három tartalmi elembõl az egyiket nem értékelte, és ezzel az alszempontok súlyozását és egymáshoz való arányát eltorzította.<br>
A Döntõbizottság rámutat arra, hogy az nem kifogásolható; hogy ajánlatkérõ a több tartalmi elem vizsgálatát megjelölõ bírálati részszempontot alszempontokra bontotta, és az egyes alszempontokat egyenlõ mértékben vette figyelembe, hiszen az alszempontként szereplõ tartalmi elemek egymással nem hasonlíthatók össze. Az azonban jogsértõ ajánlatkérõ részérõl, hogy a felhívásban (a részszempont címében) 3 tartalmi elemet, alszempontot jelölt meg, ezzel szemben csak 2 alszempontot értékelt.<br>
Az ajánlati felhívásnak megfelelõ értékelés helyesen az alábbi lenne:<br>
	Nyertes      Kérelmezõ<br>
– Kötbér	10 pont          4 pont<br>
– Garancia	10 pont          8 pont<br>
– Szavatosság	1 pont          1 pont<br>
	21:3 = 7 pont  13:3 = 4,33 pont<br>
<br>
4. szempont: kiírástól kedvezõbb határidõvállalás: súlyszám 3.<br>
– Nyertes	2001. 09. 30.        10 pont<br>
– Kérelmezõ	2001. 09. 30.        10 pont<br>
– HÓDÚT	2001. 10. 10.         7 pont<br>
– EGÚT	2001. 10. 31.         1 pont<br>
A Döntõbizottság álláspontja szerint e részszempont értékelése tükrözi az ajánlatok közötti különbségeket.<br>
<br>
5. szempont: kedvezõ fizetési feltételek: súlyszám 2.<br>
– Strabag	1 db számla        10 pont<br>
– Kérelmezõ	2 db számla         6 pont<br>
– HÓDÚT	3 db számla         1 pont<br>
– EGÚT	3 db számla         1 pont<br>
Ajánlatkérõ az ajánlati dokumentációban e részszempont értékelésével kapcsolatban nem határozott meg szabályokat és nem jelölte meg azt sem, hogy mi minõsül az ajánlatkérõ részére kedvezõbb ajánlatnak.<br>
A Döntõbizottság álláspontja szerint e részszempont értékelése tükrözi az ajánlatok közötti különbségeket.<br>
<br>
6. szempont: a helyi munkaerõ alkalmazása: súlyszám 1.<br>
Ajánlatkérõ az ajánlati dokumentációban e részszempont értékelésével kapcsolatban nem határozott meg szabályokat és nem jelölte meg azt sem, hogy mi minõsül az ajánlatkérõ részére kedvezõbb ajánlatnak.<br>
A Strabag Kft. az alábbi ajánlatot tette:<br>
"Társaságunk a kivitelezés folyamán a vállalási ár 10%-át meghaladó mértékben nem tervezi alvállalkozó alkalmazását. Ez alatti mértékben szállítási és nem célgépigényes feladatok elvégzésére a VETÜSZ-t, helyi szállítási vállalkozók, valamint a közmunkások bevonását tervezzük."<br>
Helyi munkaerõ alkalmazásáról csak a nyertes nyilatkozott ajánlatában és ezért 10 pontot kapott, míg a többi ajánlat – mely ezzel kapcsolatban nyilatkozatot nem tartalmazott – 1 pontot kapott. A Döntõbizottság álláspontja szerint e részszempont ajánlatkérõ által végzett értékelése tükrözi az ajánlatok közötti különbségeket és megfelel a Kbt. rendelkezéseinek.<br>
Ajánlatkérõ összesített értékelése az alábbi:<br>
Nyertes Strabag Kft.<br>
– ajánlatok kidolgozottsága, mûszaki tartalma	6   10   60	<br>
– ajánlati ár	5    3   15	<br>
– kötbér	2   10   20	<br>
– szavatosság	2   10   20	<br>
– határidõ	3   10   30	<br>
– fizetési feltétel	2   10   20	<br>
– helyi munkaerõ	1   10   10	<br>
	175	<br>
Kérelmezõ<br>
– ajánlatok kidolgozottsága, mûszaki tartalma	6    9   54<br>
– ajánlati ár	5   10   50<br>
– kötbér	2    4    8<br>
– szavatosság	2    8   16<br>
– határidõ	3   10   30<br>
– fizetési feltétel	2    6   12<br>
– helyi munkaerõ	1    1    1<br>
	171<br>
Döntõbizottság összesített értékelése az alábbi:<br>
Nyertes Strabag Kft.<br>
– ajánlatok kidolgozottsága, mûszaki tartalma	6   10   60	<br>
– ajánlati ár	5    3   15	<br>
– kötbér, szavatosság, garancia	4    7   28	<br>
– határidõ	3   10   30	<br>
– fizetési feltétel	2   10   20	<br>
– helyi munkaerõ	1   10   10	163<br>
Kérelmezõ<br>
– ajánlatok kidolgozottsága, mûszaki tartalma	6    9   54	<br>
– ajánlati ár	5   10   50	<br>
– kötbér, szavatosság, garancia	4  4,33 17,32	<br>
– határidõ	3   10   30	<br>
– fizetési feltétel	2    6   12	<br>
– helyi munkaerõ	1    1    1	164,32<br>
A Döntõbizottság álláspontja szerint az ajánlatkérõ által meghatározott bírálati részszempontok jogszerû értékelése alapján a kérelmezõ és nem az ajánlatkérõ által nyertesként kihirdetett ajánlattevõ tette az összességében legelõnyösebb ajánlatot, és ajánlatkérõ nem a legelõnyösebb ajánlatot tevõvel kötötte meg a vállalkozási szerzõdést, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésekre tekintettel, hiszen a megállapított bírság mértéke a nettó beszerzési értéknek csupán alig több mint 5%-át teszi ki, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A Döntõbizottság álláspontja szerint nem tekinthetõ e mérték túlzottnak, különös tekintettel arra, hogy a megkötött szerzõdésre is figyelemmel a Döntõbizottság az egyik legsúlyosabbnak értékelhetõ jogsértést már nem reparálhatta a jogorvoslati eljárás keretében.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 6.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>