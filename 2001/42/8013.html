<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8013)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.512/12/2001.<br>
<br>
Tárgy: az Integrál Építõ Rt. jogorvoslati kérelme a Kardos Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság az INTEGRÁL Építõ Rt. (5540 Szarvas, Árpád u. 10. sz., a továbbiakban kérelmezõ) jogorvoslati kérelmének, melyet a Kardos Község Önkormányzata (5552 Kardos, Gyomai út 24., képviseli dr. Varga Imre ügyvéd (5600 Békéscsaba, Kinizsi u. 13.) a továbbiakban ajánlatkérõ) "kerékpárút kiépítése a 44. sz. országos közút mentén" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésére és a 44. § (4) bekezdésére tekintettel a 44. § (6) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft. igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ 2001. június 13-án 3733/2001. számon ajánlati felhívást jelentett meg a Közbeszerzési Értesítõ 24. számában a rendelkezõ részben meghatározott tárgyban nyílt közbeszerzési eljárás lefolytatására.<br>
Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
Pénzügyi és gazdasági alkalmasság igazolására:<br>
– a megelõzõ 3 év mérlege, éves beszámolója,<br>
– a megelõzõ 3 év gazdálkodásának adatai.<br>
Mûszaki alkalmasság igazolására:<br>
– a megelõzõ 3 évben végzett, 5 db referenciamunka ismertetése a megbízó ismertetésével (név, cím, telefonszám, egyéb elérhetõség),<br>
– mûszaki-technikai felszereltség bemutatása,<br>
– a teljesítés során alkalmazni kívánt szakemberek, vezetõk megnevezése, bemutatása, képzettségük és szakirányú gyakorlatuk ismertetésével,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) (2) (3) bekezdés szerinti nyilatkozatok és hatósági igazolások,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) szerint mind a saját, mind a 10%-ot meghaladó alvállalkozó tekintetében;<br>
– minõsítési rendszer tanúsítása.<br>
Szerzõdés teljesítésére alkalmatlanná minõsítés szempontjai:<br>
– ha nem rendelkezik az elõzõ 3 év gazdálkodási adatai alapján az egyik évben legalább 10 M Ft árbevétel-igazolással útépítési (felújítási, fenntartási) munkákból,<br>
– ha nem rendelkezik az elõzõ 3 évben legalább 1 db befejezett, a közbeszerzés tárgyát képezõ építmény munkáinak 50%-át elérõ, saját kivitelezésben teljesített hasonló referenciamunka igazolásával,<br>
– ha nem rendelkezik a teljesítéshez alkalmazni kívánt legalább 1 fõ saját állományú, fõfoglalkozású, építõmérnöki területen felsõfokú végzettséggel és 5 év szakirányú gyakorlattal rendelkezõ vezetõ-irányító beosztású személlyel,<br>
– ha nem rendelkezik az ajánlattevõ minõségbiztosítási rendszerének – tanúsító általi tanúsítás – alkalmassági igazolásával.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával. E szerint:<br>
részszempontok	súlyszámok<br>
– ajánlati ár	 75%<br>
– jótállás mértéke	 10%<br>
– határidõ (átfutási idõ hossza)	 5%<br>
– kis- és középvállalkozások részvételi esélyének növelése	 5%<br>
Az adható pontszámokat 0–100 közötti egész pontokban határozta meg ajánlatkérõ.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, és az ajánlat pontos mûszaki tartalmát. Az alkalmasság tekintetében a részletes felhívás nem tartalmaz többletinformációt, a felhívás 11. a) pontjára hivatkozik.<br>
Helyszíni konzultációra nem került sor, a környezetet és a helyszínt minden ajánlattevõ önállóan megtekinthette. Kérdéseket írásban lehetett feltenni, melyre a bonyolító válaszolt. A feltett kérdések általában mûszaki jellegûek, a 7. kérdés vonatkozik az alkalmasság témájára, melyre adott válasz szerint nem fontos a referenciák között kerékpárútnak lennie, bármilyen jellegû útépítési referenciát ajánlatkérõ elfogad. 2001. július 26-ig az ajánlattételi határidõig 7 db ajánlat érkezett. Ajánlatot nyújtott be a kérelmezõ, a DEBMUT Kft., a Hódút Kft., a Csaba-Ép Kft., a Békés Megyei Állami Közútkezelõ Kht., a Fehér & Fehér Kft. és a Strabag Kft.<br>
Bírálati szakaszban a Fehér & Fehér Kft.-hez ajánlatkérõ kérdést intézett a mûszaki alkalmasság igazolásának kiegészítésére, az aszfaltkeveréket elõállító és bedolgozó gépsor hiánya miatt.<br>
Az ajánlatkérõ a kérelmezõt 2001. augusztus 8-án kelt levelében tájékoztatta arról, hogy a kérelmezõ ajánlatában a felelõs mûszaki vezetõként megnevezett személy Fmv-É-A-2-04-154 nyilvántartási szám alatt az "A 2" kategóriájú épületek felelõs mûszaki vezetõi névjegyzékében szerepel, mely útépítés vonatkozásában nem minõsül szakirányú végzettségnek. Ennek alapján a kérelmezõ ajánlata nem felelt meg az ajánlati felhívás 11.b) pont harmadik francia bekezdésében meghatározott feltételnek, és ezért az ajánlatot a közbeszerzési eljárásból, mint alkalmatlant kizárta.<br>
Az ajánlatkérõ 2001. augusztus 10-én tartotta az eredményhirdetést, melyen a Strabag Kft.-t nyilvánította nyertesnek.<br>
Kérelmezõ 2001. augusztus 13-án nyújtott be jogorvoslati kérelmet. Kérelmében és tárgyaláson tett nyilatkozatában az ajánlatkérõ eljárást lezáró döntésének a megsemmisítését, a jogsértés megállapítását, ideiglenes intézkedésként a szerzõdéskötés megtiltását és ajánlatkérõnek az igazgatási szolgáltatási díj és a jogorvoslati eljárással kapcsolatban felmerült költségek viselésére kötelezését kérte. Álláspontja szerint az eljárásból való alkalmatlanság miatti kizárása jogszerûtlen volt, mert valamennyi alkalmassági kritériumnak megfelelt. A felelõs mûszaki vezetõi névjegyzékbe útépítési mérnökként történõ felvételének dokumentálását a jogorvoslati eljárás elõtt nem kérte a kérelmezõ felelõs mûszaki vezetõje. Az 51/2000. (VIII. 9.) FVM–GM–KöViM rendelet 16. § (2) bekezdése szerint a névjegyzékbe való felvételt 2002. január 1-jéig van lehetõsége kérni azoknak a szakembereknek, akik a rendelet hatálybalépése elõtt megkezdett építõipari kivitelezési tevékenységet irányítanak. Az ajánlattevõ által felelõs mûszaki vezetõként megjelölt személy a hivatkozott rendelet hatályba lépése elõtt megkezdett építõipari kivitelezési tevékenységet irányít, ezért a felelõs mûszaki vezetõi névjegyzékbe való felvételére 2001. január 1-jéig jogszabályi lehetõsége van. Elõadta továbbá, hogy amennyiben ajánlatkérõ a közbeszerzési eljárás során kérte volna a névjegyzékbe való felvétel dokumentálását, akkor a névjegyzékbe való felvétele iránt korábban megtette volna szükséges intézkedéseket. Az ajánlatban szereplõ A/2 mûszaki vezetõi jogosultságának igazolására szolgáló dokumentum adminisztrációs hiba következtében került csatolásra, de ez az ajánlatot nem teszi érvénytelenné.<br>
A kérelmezõ a jogorvoslati eljárás során – a tárgyaláson – becsatolta az igazolást arról, hogy az általa megjelölt felelõs személyt FMV-U-A-/04-0060/06 névjegyzéki nyilvántartási számon útépítési mérnök, felelõs mûszaki vezetõ ágazati besorolással a felelõs mûszaki vezetõi névjegyzékbe 2001. szeptember 3-án felvették.<br>
Ajánlatkérõ a jogorvoslati kérelemre benyújtott írásos észrevételében és tárgyaláson tett nyilatkozatában hivatkozott az 51/2000. (VIII. 9.) FVM–GM–KöViM együttes rendeletre, mely szerint a létesítményfelelõsnek megnevezett elnök-vezérigazgató "A/2"-es kategóriájú felelõs mûszaki vezetõi jogosultsága jelen beszerzés tárgyára nem alkalmas. Kérelmezõ az 51/2000. (VIII. 9.) FVM–GM–KöViM együttes rendelet alapján nem alkalmas a beszerzés tárgyának lebonyolítására, mint felelõs mûszaki vezetõ, mert a megjelölt felelõs mûszaki vezetõ nem szerepel az útépítési, vagy hídépítési mérnökök felelõs mûszaki vezetõi névjegyzékében. Ennek megfelelõen kérte a jogorvoslati kérelem elutasítását.<br>
A Döntõbizottság 2001. augusztus 13-án a D.512/3/2001. számú határozatával a szerzõdéskötést megtiltotta.<br>
A Döntõbizottság megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A kérelmezõ az ajánlatának a felelõs mûszaki vezetõvel szemben támasztott követelménye alapján történõ alkalmatlanná nyilvánítását vitatta, ezért az ajánlat alkalmasságát a Döntõbizottság csak ebben a körben vizsgálta.<br>
Az ajánlati felhívás 11. b) pont harmadik francia bekezdése szerint az ajánlattevõ a szerzõdés teljesítésére alkalmatlannak minõsül, ha nem rendelkezik a teljesítéshez alkalmazni kívánt legalább 1 fõ saját állományú, fõfoglalkozású, építõmérnöki területen felsõfokú végzettséggel és 5 év szakirányú gyakorlattal rendelkezõ vezetõ-irányító beosztású személlyel.<br>
A Döntõbizottság megállapította, hogy kérelmezõ ajánlatában a 2. oldalon a kivitelezésért felelõs személyként Bõdi János elnök-vezérigazgató van megnevezve, akinek a végzettsége az ajánlathoz csatolt iratok alapján okleveles építõmérnök, aki 28 év gyakorlattal rendelkezik.<br>
A Döntõbizottság észlelte, hogy a felelõs mûszaki vezetõi névjegyzékbe útépítési mérnökként történõ felvételének dokumentálását a jogorvoslati eljárás elõtt nem kérte az ajánlatkérõ által meghatározott személy. Az 51/2000. (VIII. 9.) FVM–GM–KöViM rendelet 16. § (2) bekezdése szerint a névjegyzékbe való felvételt 2002. január 1-jéig van lehetõsége kérni azoknak a szakembereknek, akik a rendelet hatálybalépése elõtt megkezdett építõipari kivitelezési tevékenységet irányítanak. Kérelmezõ nyilatkozata szerint az általa felelõs mûszaki vezetõként megjelölt személy a hivatkozott rendelet hatálybalépése elõtt megkezdett építõipari kivitelezési tevékenységet irányít jelenleg is.<br>
A Kbt. rendelkezései szerint ajánlatkérõ az ajánlatok alkalmasságának megállapításakor csak az ajánlati felhívásban meghatározott feltételeket veheti figyelembe. <br>
A Döntõbizottság megállapította, hogy ajánlatkérõ – általa sem vitatottan – nem írta elõ az ajánlati felhívásban, illetve a dokumentációban a felelõs mûszaki vezetõnek útépítõ mérnökként a felelõs mûszaki vezetõi névjegyzékbe való bejegyzésének az igazolását, ezért annak hiányát nem is vehette figyelembe az ajánlatok alkalmasságának megítélésekor.<br>
A Döntõbizottság álláspontja szerint ajánlatkérõ olyan alkalmassági feltételt vett figyelembe kérelmezõ ajánlatával kapcsolatban, amikor a felelõs mûszaki vezetõnek útépítõ mérnökként a felelõs mûszaki vezetõi névjegyzékbe való bejegyzésének az igazolását követelte meg, ami nem volt az ajánlati felhívásban meghatározva, így a kérelmezõ kizárásáról rendelkezõ és az eljárást lezáró döntése nem felel meg a Kbt. rendelkezéseinek.<br>
A Döntõbizottság egyebekben rámutat arra, hogy kérelmezõ a felelõs mûszaki vezetõ tekintetében megfelel ajánlatkérõnek az ajánlati felhívásban meghatározott alkalmassági elvárásának, mivel az általa kijelölt személy saját állományú, fõfoglalkozású, építõmérnöki területen felsõfokú végzettséggel és 5 év szakirányú gyakorlattal rendelkezõ vezetõ-irányító beosztású személy.<br>
Mindezek alapján – tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére – a Döntõbizottság a Kbt. 76. § (1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
Mivel a szerzõdés megkötésére nem került sor és a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt, ezért a Döntõbizottság bírságot nem szabott ki.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 10.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>