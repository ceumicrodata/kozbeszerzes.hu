<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8015)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.523/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az ALUPACK "2000" Ipari, Szolgáltató és Kereskedelmi Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az ALUPACK "2000" Ipari, Szolgáltató és Kereskedelmi Kft. (3527 Miskolc, Besenyõi u. 8., a továbbiakban: ajánlatkérõ) "CITY MISKOLC HOTEL létesítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, és ajánlatkérõ írásban és a tárgyaláson tett nyilatkozata alapján az alábbi tényállást állapította meg:<br>
A Döntõbizottság elnöke részére 2001. augusztus 9-én megküldött tájékoztatása szerint ajánlatkérõ hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján, amelyek tárgya egy ötszintes, 1200 m2 hasznos területû épület megfelelõ átalakításával szálloda, a CITY MISKOLC HOTEL építése.<br>
A tájékoztatás szerint ajánlatkérõ 2000. októberében megvásárolta a Miskolc, Csabai kapu 6. szám alatti ingatlant, amelybõl háromcsillagos szállodát kíván kialakítani. Ennek részbeni fedezeteként támogatás elnyerésére a Decentralizált Kis- és Középvállalkozói Célerõirányzat és a Decentralizált Aktív Foglalkoztatási Célelõirányzat pályázati kiírásra pályázatot nyújtott be a Borsod-Abaúj-Zemplén Megyei Területfejlesztési Tanácshoz (a továbbiakban: Megyei TFT). 2001. július 27-én értesült arról, hogy összesen ötvenmillió forint támogatást kapott. Ebben az értesítésben szerepelt az, hogy 2001. szeptember 20-ig kell megkötnie a támogatási szerzõdést. A határidõ jogvesztõ. A beruházás elõkészítése során a kiviteli tervek és az ajánlatkérési mûszaki dokumentáció elkészült, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárás eredményes lefolytatására van esély. A szûk határidõ nem teszi lehetõvé más eljárásfajta választását.<br>
A tájékoztató szerint az ajánlati felhívást a következõ ajánlattevõk részére küldte meg: FK RASZTER Építõ Rt., ADEPTUS Rt., Középület és Lakásépítõ Rt., MILAX Kft., Hunép Universal Építõipari Rt., ÉPFER Kft.<br>
A megküldött ajánlati felhívás szerint az ajánlat benyújtásának határideje 2001. augusztus 31., az eredményhirdetés idõpontja legkésõbb 2001. szeptember 12. Az elsõ tárgyalás megtartására 2001. szeptember 3-án kerül sor.<br>
A felhívás tartalmazza a szerzõdés teljesítésére alkalmatlanná minõsítés szempontjait, az elbírálás szempontját és annak megítélésére szolgáló részszempontokat.<br>
Az ajánlattételi határidõben, 2001. augusztus 31-ig az FK RASZTER Építõ Rt., a Középület és Lakásépítõ Rt., a Hunép Universal Építõipari Rt. nyújtott be ajánlatot. Ezt követõen ajánlatkérõ mindhárom ajánlattevõvel lefolytatta a tárgyalásokat, majd 2001. szeptember 5-én a Középület és Lakásépítõ Rt.-t hirdette ki nyertes ajánlattevõként.<br>
A szerzõdés megkötésére a jogorvoslati eljárás során tartott tárgyalás idõpontjáig, 2001. szeptember 12-ig nem került sor.<br>
A Döntõbizottság elnöke 2001. augusztus 22-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának vizsgálatát. A jogsértõ cselekmény tudomásra jutása idõpontjaként 2001. augusztus 9-ét, az ajánlati felhívás részére történõ megküldésének napját jelölte meg.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárás lefolytatását. Elõadta, hogy eredetileg saját forrásból és hitelbõl, 2003. évben történõ befejezéssel, két ütemben kívánták megvalósítani a beruházást, amely nem tartozott volna a Kbt. hatálya alá, mivel ajánlatkérõ száz százalékban magántulajdonban lévõ gazdasági társaság. A tervezési munkák megkezdését követõen megjelent, a Széchenyi-tervhez kapcsolódó pályázati felhívások alapján esélyesnek tartották magukat támogatás igénybe vételére, ezért 2001. május 15-én pályázatot nyújtottak be a Megyei TFT-hez. Elõadta, hogy a támogatások elnyerése elõtt nem állt rendelkezésre a teljes fedezet, valamint a támogatások nélkül más módon valósították volna meg a beruházást. A döntést követõen átdolgozták a mûszaki tartalmat, hiszen tizenöt millió Ft-tal kevesebb támogatást kaptak, mint amennyit igényeltek, ezután indították el a közbeszerzési eljárást. Az eljárásfajta választását az indokolja, hogy 2001. szeptember 20-ig csak ezzel az eljárással tudnak eleget tenni a támogatási szerzõdés megkötése feltételeinek.<br>
Ajánlatkérõ nyilatkozata szerint a Megyei TFT-tõl kapott támogatásokon kívül más támogatást erre a beruházásra nem kapott. Ajánlatkérõ kezdeményezésére a támogató nem módosította a támogatási szerzõdés megkötésének határidejét.<br>
A Döntõbizottság a rendelkezésre álló iratok alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a Döntõbizottság elnöke részére megküldött tájékoztatása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti-feltételei fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> határozza meg azokat szervezeteket, amelyeknek Kbt. a 2. § (1) bekezdése szerinti beszerzései a Kbt. hatálya alá tartoznak.<br>
Az 1. § d) pont szerint e törvény hatálya alá tartozik a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében.<br>
Ajánlatkérõ a 2001. július 24-én kelt és 2001. július 27-én kézhez vett levélbõl értesült arról, hogy pályázatával támogatásokat nyert el, a levél mellékletét képezte az a 2001. július 20-án kelt tájékoztatás is, amely a támogatási szerzõdés megkötésének és a finanszírozásnak a feltételeit tartalmazta. Ajánlatkérõ e levél kézhezvételekor értesült arról is, hogy amennyiben a támogatást igénybe kívánja venni, úgy hatvan nap áll rendelkezésére, hogy eleget tegyen a feltételeknek, a támogatási szerzõdés megkötésének végsõ dátuma 2001. szeptember 20., eddig az idõpontig kell a kivitelezõvel megkötött kivitelezésre vonatkozó szerzõdést is csatolnia, amelyet csak közbeszerzési eljárás eredményeként köthet meg.<br>
A fentiek alapján a Döntõbizottság megállapította, hogy ajánlatkérõ beszerzése a támogatást megelõzõen nem tartozott a Kbt. hatálya alá, csak 2001. július 27-én került abba a helyzetbe, hogy a közbeszerzési eljárást indítson. Ekkor ajánlatkérõnek csupán ötvenöt nap állt a rendelkezésére a közbeszerzési eljárás lefolytatására. Ez az idõtartam nem elegendõ nyílt vagy meghívásos eljárás lebonyolításához.<br>
Az is megállapítható, hogy a támogató hozta ajánlatkérõt abba a helyzetbe, hogy hirdetmény közzététele nélküli tárgyalásos eljárástól eltérõ, más közbeszerzési eljárásfajta alkalmazása esetén a támogatástól ajánlatkérõ elesett volna.<br>
A fentiek alapján megállapítható, hogy nem ajánlatkérõ mulasztása vezetett e rendkívüli eljárásfajta választásához.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 17.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>