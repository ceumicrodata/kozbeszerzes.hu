<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7940)
</b></h2><FONT size=3><i><u></i></u><br>
<br>
3.K.36.208/2000/3.<br>
<br>
A Fõvárosi Bíróság a dr. Medovárszki Éva köztisztviselõ által képviselt Szeged Megyei Jogú Város Polgármesteri Hivatal I. r. (6720 Szeged, Széchényi tér 10.) és a személyesen eljárt Sávolt Mihály II. r. (6726 Szeged, Radnóti u. 19.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, akinek pernyertessége elõmozdítása érdekében a dr. Illés Judit jogtanácsos által képviselt Pécs Megyei Jogú Város Önkormányzata (7621 Pécs, Széchenyi tér 1.) beavatkozott közigazgatási határozat felülvizsgálata iránt indult perében meghozta a következõ <br>
<br>
ÍTÉLET-et:<br>
<br>
A bíróság az alperes 2000. október 31. napján kelt D.451/12/2000. számú határozatát részben megváltoztatja és megállapítja, hogy az alperesi beavatkozó megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (7) bekezdését. Ezt meghaladóan elutasítja a keresetet a bíróság.<br>
A feljegyzett 10 000 Ft illetéket az állam viseli.<br>
A felek felmerült költségeiket maguk viselik.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 5 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Az alperesi beavatkozó, mint ajánlatkérõ 2000. július 19. napján a Közbeszerzési Értesítõ 29. számában tette közzé ajánlati felhívását nyílt eljárás megindítására az ajánlatkérõ és intézményeivel együtt mûködõ komplex számviteli, pénzügyi és költségvetés elõirányzatkezelõ, kötelezettségvállalást nyilvántartó egységes szoftver bérbevétele és folyamatos aktualizálása tárgyában bérleti szerzõdés megkötésére. Részajánlat megtételére nem volt lehetõség, az ajánlati felhívás 10. pontja szerint a nyertes közös ajánlattevõktõl az ajánlatkérõ nem várta el gazdasági társaság létrehozását. Az ajánlati felhívás 11. a) pontja rögzítette a pénzügyi, gazdasági és mûszaki alkalmasság igazolásaként kért adatok és tények körét, többek között megkívánva 30 napnál nem régebbi cégmásolat becsatolását. A 11. b) pont rögzítette az alkalmatlanná minõsítés szempontjait, így többek között alkalmatlannak minõsült az az ajánlattevõ, akinek a cégmásolatában rögzített tevékenységi körében nem szerepel a szoftverkészítési szaktanácsadás. Az alperesi beavatkozó ajánlattételi dokumentációt is a rendelkezésre bocsátott, továbbá konzultációs lehetõséget biztosított.<br>
A 2000. augusztus 14-i konzultáción a felperesek részt vettek, az alkalmatlanság értelmezésére vonatkozó kérdés az ajánlatkérõ felé nem hangzott el.<br>
A felperesek közös ajánlatot nyújtottak be és 2000. augusztus 18-án konzorciumi elõszerzõdést kötöttek.<br>
Az ajánlatok bontását követõen az alperesi beavatkozó 2000. augusztus 31-én hiánypótlásra adott lehetõséget, így az I. r. felperestõl 2000. szeptember 6-a 11.00 óráig pótolandó, az alábbi iratok csatolását kérte:<br>
<br>
1. az elõzõ 3 év hasonló, legjelentõsebb szolgáltatásainak ismertetését a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjának megfelelõen, azaz kérte közölni az ellenszolgáltatás összegét, teljesítési idejét, a szerzõdést kötõ másik fél megnevezésével, a polgármesteri hivatal és Sávolt Mihály vonatkozásában,<br>
<br>
2. az önkormányzat hiteles alapító okiratát,<br>
<br>
3. a beszerzés tárgyához hasonló nagyságrendû a – Szegedi Polgármesteri Hivatalon kívüli – referencia,<br>
<br>
4. az ajánlatkérõ székhelye szerinti önkormányzati adóhatóság igazolását a polgármesteri hivatal és Sávolt Mihály vonatkozásában.<br>
A hiánypótlási felhívást az I. r. felperes felé faxon, majd postai úton is megküldte az alperesi beavatkozó, ez utóbbi küldemény 2000. szeptember 4-én került átvételre a bontásról készült jegyzõkönyv megküldésével egyidejûleg. A II. r. felperes felé a hiánypótlási felhívás, illetõleg a bontásról szóló jegyzõkönyv megküldése nem történt meg.<br>
A felperesek a hiánypótló felhívásban foglaltaknak eleget tettek.<br>
Az alperesi beavatkozó a felpereseket, mint közös ajánlattevõket alkalmatlannak nyilvánította, ily módon az érvényes ajánlatok összehasonlításakor ajánlatukat már nem értékelte. Az értékelésrõl készített összegzés tanúsága szerint az alkalmatlanná nyilvánítás indoka az volt, hogy az I. r. felperes által becsatolt alapító okiratban a tevékenységi körök között nem szerepel az ajánlati felhívás 11. b) pontjában elõírt szoftverkészítés és szaktanácsadás. Az alperesi beavatkozó az alkalmatlanság megállapításáról hozott döntését az I. r. felperesnek küldte meg kizárólagosan.<br>
A felperesek 2000. szeptember 18-án postára adott jogorvoslati kérelmükben fordultak az alpereshez, kérve a jogsértés megállapítását az alperesi beavatkozó terhére, kérve a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése, 43. § (4) bekezdése, 61. § (7) bekezdése, 33. §-a, 37. § (1) bekezdése és 40. §-a megsértésének kimondását. A felperesek kérelmüket azzal indokolták többek között, hogy a II. r. felperesnek az ajánlatkérõ sem a hiánypótló felhívást, sem a bontási jegyzõkönyvet, sem pedig az alkalmatlanságról szóló döntést nem küldte meg. Vitatták az I. r. felperest illetõ alkalmatlanság megállapításának jogszerûségét. Kifogásolták, hogy a hiánypótlási felszólítás nem tért ki arra az igényre, hogy az I. r. felperesnek az alapító okirattal a szoftverkészítés és szaktanácsadás tevékenységét kellett igazolnia. Mivel az I. r. felperes jogállása az alperesi beavatkozóéval azonos, az ajánlatkérõnek tudnia kellett arról, hogy az alapító okirat a gazdasági társaságokra, vállalkozásokra vonatkozó, a TEÁOR-nak megfelelõ elnevezésû részletes tevékenységi kört általában nem tartalmaz. Sérelmes volt számukra, hogy az elbírálás szempontjai között bírálati szempontként határozta meg az alperesi beavatkozó a dokumentációban elõírt mûszaki tartalomnak való megfelelést és az önkormányzatnál és intézményeinél jelenleg mûködõ hardver szoftver elemekhez való illeszkedést. Errõl azonban sem az ajánlati felhívásban, sem az ajánlati dokumentációban, sem a helyszíni szemlén nem adott megfelelõ, ajánlattételre alkalmas, részletes tájékoztatást.<br>
A lefolytatott jogorvoslati eljárás eredményeként az alperes 2000. október 31. napján kelt D.451/12/2000. számú határozatában a jogorvoslati kérelmet elutasította. Indokolásából megállapíthatóan a hiánypótlásra való felhívás, illetõleg a bontásról készített jegyzõkönyv hiányos megküldését, továbbá az ajánlati felhívást és dokumentációt, valamint a mûszaki tartalom hiányosságait kifogásoló jogorvoslati kérelmet elkésettség miatt utasította el. A hiánypótló felhívásról és bontásról készült jegyzõkönyv tekintetében az alperes arra hivatkozott, hogy az 2000. augusztus 31-én került megküldésre. A felperesek a hiánypótlást teljesítették, így a 2000. augusztus 31-i idõpont alapulvételével a 15 napos jogvesztõ határidõt követõen került sor a jogorvoslati kérelem benyújtására. Nem fogadta el a közös ajánlattevõk konzorciális ajánlatának érvénytelenné nyilvánítását kifogásoló felperesi érvelést sem. Az alperes, osztva az alperesi beavatkozó azon álláspontját, hogy a közös ajánlattétel esetén az ajánlattevõk mindegyikének külön-külön is meg kell felelni az ajánlati felhívásban írt feltételeknek. Álláspontja szerint az államháztartásról szóló 1992. évi XXXVIII. törvény (Áht.) 88. § (3) bekezdésére figyelemmel az alapító okiratnak tartalmaznia kell az ellátható vállalkozási tevékenység körét és mértékét. Ebbõl megállapíthatóan az alperesi beavatkozó jogosan kért az ajánlati felhívásban elõírt cégmásolat helyett a polgármesteri hivatal, mint ajánlattevõ esetében alapító okiratot abból a célból, hogy meggyõzõdjön arról, hogy az ajánlattevõ rendelkezik-e a feladat elvégzésére megfelelõ jogosítvánnyal. Ebbõl következõen pedig jogszerû volt az alperesi beavatkozó eljárása, amikor a közös ajánlattevõket az alkalmatlanság indokán az eljárás további szakaszából kizárta. A határozat nem tért ki az errõl szóló döntés megküldésének hiányosságaira.<br>
Az eljárást lezáró döntést követõ 8. napon az ajánlatkérõ és a nyertes ajánlattevõ a szerzõdést megkötötte.<br>
A felperesek keresetükben kérték az alperes határozatának felülvizsgálatát, annak megváltoztatását és a jogorvoslati kérelemben foglaltak szerint a jogsértés kimondását az eljárást lezáró döntés megsemmisítését. A felperesek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésére alapítottan kifejtették azon álláspontjukat, hogy az alperes eljárása során hivatalból is jogosult megindítani az eljárást, amennyiben jogsértést észlel. Így a Kbt. 33. §, 37. § (1) bekezdés és 40. § sérelméhez kapcsolódóan hivatalból indított eljárás során kellett volna az alperesnek a jogsértést megállapítania, mint ahogy azt a jogorvoslati kérelemben a felperesek elõterjesztették. A hiánypótlási felhívás és a bontásról szóló jegyzõkönyv megküldésének elmulasztása sérelmét illetõen vitatták a felperesek a jogvesztõ határidõk elteltét. A felperesek a hiánypótlási felhívásnak a határidõ lejárta elõtt 1 nappal tettek eleget. Ebbõl a ténybõl álláspontjuk szerint az alperes csak azt a következtetést vonhatta volna le, hogy ezen a napon a II. r. felperes biztosan tudott a hiánypótlási felszólításról. Ezen idõpont figyelembevételével azonban a jogorvoslati kérelem nem tekinthetõ elkésettnek. A Kbt. 79. § (7) bekezdésérõl a felperesek a továbbiakban azt a következtetést vonták le, hogy a 90 napos objektív határidõ közzétételhez képest legkorábban 2000. október 17-én járt le. Mindezekre figyelemmel elkésettségre és az objektív határidõ elmulasztására hivatkozni nem lehet. Kifogásolták a felperesek azt is, hogy az alkalmatlanságról szóló döntést a II. r. felperes ugyancsak nem kapta meg, erre vonatkozó jogorvoslati kérelmükre az alperes határozatában nem utal. A közös ajánlattevõk által elõterjesztett ajánlathoz kapcsolódó és a jogorvoslati eljárás során felmerült azon értelmezési kérdés alapján, miszerint a közös ajánlattevõk mindegyikének külön-külön meg kell felelnie az ajánlati felhívásban írt feltételeknek, vizsgálandó lett volna az alperesi beavatkozó által a közbeszerzési eljárás, az alperes által pedig a jogorvoslati eljárás során az ajánlati biztosíték megfelelõ<br>
 teljesítése az ajánlattevõk részérõl, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontjában foglaltak sérelmére is a felperesek hivatkoztak. A költségvetési szervek gazdálkodására vonatkozó sajátos jogszabályokra alapítottan a felperesek a továbbiakban arra utaltak, hogy a költségvetési szervnek – várható bevétel nagyságától függetlenül – az alaptevékenységén belül az a kiegészítõ, kisegítõ jellegû tevékenysége, amelyet az alaptevékenysége feltételeként rendelkezésre álló s e célokra csak részben lekötött személyi és anyagi kapacitások fokozott kihasználásával nem nyereségszerzés céljából végez, nem minõsül vállalkozási tevékenységnek. Ezen tevékenység tételes felsorolása nem kötelezõ tartalmi eleme az alapító okiratnak. Az alapító döntési jogköre, hogy egy adott, általa alapított költségvetési szerv végezhet-e és ha igen, milyen típusú vállalkozási tevékenységet és milyen körben. Mindebbõl pedig következik, hogy amennyiben az ajánlatkérõ megfelelõ tartalmú hiánypótlási felhívást ad át az I. r. felperes részére, úgy az I. r. felperes az általa elnyert ISO 9001 minõsítéshez tartozó minõségbiztosítási kézikönyv hivatalos kivonatával gond nélkül igazolni tudta volna a tevékenység végzésére való jogosultságát.<br>
Az alperes ellenkérelmében a kereset elutasítását kérte a határozat indokolásában foglaltakat tartva fenn. Nem vitatta, hogy az alkalmatlanságról szóló döntés kézbesítésének a II. r. felperes felé történõ elmulasztásáról a határozata külön nem rendelkezik. E körben azonban arra hivatkozott, hogy mivel a II. r. felperes is a jogorvoslati kérelmet határidõben elõterjesztette, hátránya a mulasztásból nem származott.<br>
Az alperesi beavatkozó csatlakozva az ellenkérelemben foglaltakhoz, a kereset elutasítását kérte. Nem vitatta, hogy a közös ajánlattevõk egyike felé küldték el a vonatkozó okiratokat. Ennek indoka az volt, hogy az alperesi beavatkozó ügyintézõje tudomással bírt arról, hogy az I. r. felperesnek megküldött iratok és információk a II. r. felpereshez is eljutnak. Az alkalmatlanság megállapítása körében az alperesi beavatkozó arra hivatkozott, hogy a Kbt. szabályainak megfelelõen járt el.<br>
A kereset részben alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>a rendelkezik a jogorvoslati eljárás szabályairól. E szerint az alperes eljárása kérelemre vagy hivatalból indul. Kérelmet az ajánlatkérõ, az ajánlattevõ vagy egyéb érdekelt terjeszthet elõ, míg az alperes hivatalból a Kbt. 79. § (4) bekezdés a)–h) pontjában felsorolt szervezetek vagy személyek kezdeményezésére jár el. A Kbt. 79. § (6) bekezdése felhatalmazza az alperest az egyébként hivatalból vagy kérelemre indult eljárás során addig vizsgált jogsértéseken túli jogsértésrõl való tudomásszerzés esetén ezen újabb jogsértések vonatkozásában is eljárásra. Amennyiben az alperes úgy dönt, hogy ezen jogsértések miatt hivatalból eljár a törvény további eljárási szabályokat ír elõ számára, amelyet az alperesnek be kell tartania. A Kbt. 79. § (7) bekezdése szerint az eljárás a Kbt. szabályait sértõ esemény tudomásrajutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. A 90 napos határidõ is áthágható azonban az alperes hivatalbóli eljárása során az e szakaszban foglalt feltételek fennállta esetén.<br>
A jogorvoslati eljárás szabályaiból következik, hogy a felperesek sikerrel nem hivatkozhatnak a jogvesztõ határidõn túl elõterjesztett jogsérelmek tekintetében arra, hogy a hivatalbóli eljárás jogorvoslati kérelmükben való kezdeményezése ellenére az alperes e jogsértéseket nem vizsgálta. A jogorvoslati kérelmet elõterjesztõ felperesek nem kérhetik számon az alperes <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerinti eljárását. Az alperes megítélésén múlik, hogy ezen további jogsértések vonatkozásában eljárni kíván-e vagy sem. Önmagában a jogorvoslati kérelmet elõterjesztõk hivatkozása ezen hivatalbóli eljárás kikényszeríthetõségét nem jelenti. Ezért az alperes helytállóan hivatkozott az ajánlati felhívás, illetõleg dokumentáció, valamint a mûszaki tartalom hiányosságait kifogásoló jogorvoslati kérelem elkésettségére. Nem helytálló a felperesek hivatkozása a jogvesztõ határidõ értelmezésére. A jogorvoslati kérelmet elõterjesztõ számára jogvesztõ határidõként a tudomásra jutástól képest számított 15 nap vizsgálandó. Ehhez képest, ha a sérelmezett eseménytõl 90 nap eltelt, a tudomásra jutás azonban késõbb következett be, úgy az esetben már a jogorvoslati kérelem elõterjesztésére nincsen lehetõség. Az alperes számára – hivatalbóli eljárás esetén – ettõl eltérõ szabályok irányadóak, ez a felperesek jogérvényesítését azonban nem befolyásolja. Ezért az alperes helytállóan utasította el elkésettségre hivatkozva az ajánlati felhívást, dokumentációt, illetve mûszaki tartalmat kifogásoló kérelmet. A bíróság a továbbiakban azt vizsgálta, hogy a 2000. augusztus 31-i bontásról készült jegyzõkönyv, illetõleg hiánypótlási felhíváshoz kapcsolható jogorvoslati kérelem elkésett-e vagy sem. Elfogadta a bíróság a felperesek azon hivatkozását, hogy a telefaxon aznap az I. r. felpereshez megküldött hiánypótló felhívás önmagában nem értékelendõ ezen jogsértésrõl való tudomásszerzésnek. A hiánypótlásra nyitva álló határidõ eltelte tekinthetõ csak olyan formán, amikor a II. r. felperes számára egyértelmûvé kellett, hogy váljon, hogy az alperesi beavatkozó<br>
 számára – bár, a hiánypótlás az õ személyét is érintette – nem küldött hiánypótlási felhívást. Míg a bontásról szóló jegyzõkönyv postai kézbesítése 2000. szeptember 4-én történt meg, ehhez képest a jogvesztõ 15 napos határidõn belül került sor a jogorvoslati kérelem benyújtására. Nem vitatott tény, hogy az alkalmatlanságról szóló döntés sem került a II. r. felperes részére kiküldésre.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet 5 munkanapon belül meg kell küldeni az ajánlattevõnek. Továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ 5 munkanapon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése szerint több ajánlattevõ közösen is tehet ajánlatot. A konzorciumra vonatkozóan további speciális szabályok a Kbt. rendelkezései sorában nem találhatóak. Ugyanígy a Ptk. sem tartalmaz jogi szabályozást ezen intézményre vonatkozóan. A Kbt. rendelkezéseibõl levezethetõen azonban megállapítható, hogy az esetben, ha több ajánlattevõ tesz egy ajánlatot adott közbeszerzési eljárás során, az ajánlattevõknek egyenként a Kbt. rendelkezései szerinti alkalmasság és alkalmatlanság feltételeinek és az ehhez kapcsolódó érvényesség és érvénytelenség feltételeinek meg kell felelnie, míg a közös ajánlatuknak, mint egy ajánlatnak, meg kell felelnie az érvényesség, érvénytelenség követelményeinek. Ebbõl következik, hogy eltérõ kikötés hiányában az ajánlati dokumentáció egyszeri megvásárlására az ajánlati biztosíték egyszeri megfizetésére stb. van szükség, ugyanakkor azonban minden egyes ajánlattevõnek egyenként kell a Kbt. 44. §-ában foglalt feltételeknek megfelelni. Ezért a hiánypótló felhívást a bontásról felvett jegyzõkönyvet, az alkalmatlanságról szóló döntést minden ajánlattevõnek meg kell küldeni. A bíróság nem fogadta el az alperes azon érvelését, hogy a hiánypótlásból, továbbá a Kbt. 67. § (7) bekezdése megsértésébõl eredõen a felpereseket joghátrány nem érte, tekintettel arra, hogy a Kbt. objektív alapú szankciórendszere következtében a jogsértés nem függ a felróhatóságtól, illetõleg annak lehetséges következményeitõl. Ezért kimentésre lehetõség nincs. Így a bíróság az alperesi beavatkozó terhére a Kbt. 61. § (7) bekezdésének sérelmét megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmasságát igazolni kell, melyet az ajánlatkérõ az a)–d) pont szerinti módon írhat elõ. A (4) bekezdés rendelkezései szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. A Kbt. 43. § (4) bekezdése az ajánlatkérõ számára egy alkalommal megengedi, hogy az összes ajánlattevõ számára azonos feltételekkel, legfeljebb 10 napos határidõt biztosítson a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosság pótlására, így különösen a nem megfelelõ aláírással vagy példányszámban benyújtott ajánlat esetén.<br>
Az alperesi beavatkozó a hiánypótlás lehetõségével élve hívta fel az I. r. felperest az alapító okiratának csatolására. A hiánypótlás során a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolás, illetõleg nyilatkozat utólagos csatolására van lehetõség. Mindez azt jelenti, hogy az ajánlatkérõ számára a hiánypótlás nem biztosít széles körû, az ajánlathoz, illetõleg az ajánlattevõhöz kapcsolódó információhoz jutási lehetõséget. A felperesek kérdésfeltevéssel az ajánlatkérõ felé nem éltek, holott az I. r. felperesnek tisztában kellett lennie azzal, mint ajánlattevõnek, hogy cégmásolatot személyét illetõen benyújtani nem tud. Ehhez képest az alperesi beavatkozónak a Kbt. 43. § (4) bekezdése kizárólagosan olyan hiánypótlási felhívás kiadását biztosította, amely a cégmásolat helyett az alapító okirat becsatolását írhatta elõ. Az I. r. felperes és az alperesi beavatkozó között arra nézve vita nem volt, hogy a cégiratok helyett nyilvánvaló módon alapító okirattal kell az I. r. felperesnek rendelkezni. Az I. r. felperes ezzel szemben arra nem hivatkozhat, hogy az Áht. vonatkozó rendelkezései következtében, mint alaptevékenységen belüli tevékenységet egyéb okirattal az alkalmasságát gond nélkül igazolhatta volna, mivel ezt nem tette meg, holott az ajánlati felhívás egyértelmû kívánalomként tartalmazta a tevékenységi kör igazolásának a szükségességét.<br>
Helytállóan jutott az alapító okirat tartalma alapján az alperesi beavatkozó arra a következtetésre, hogy az I. r. felperes az alkalmasságát nem igazolta. Ebbõl következõen megfelelõen zárta ki az ajánlatot, illetõleg az ajánlattevõket az eljárás további szakaszából. Ezért a felperesek kereseti kérelme e részében megalapozatlan volt.<br>
A bíróság érdemben nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja sérelmét, mivel a jogorvoslati eljárás során a felperesek erre nem hivatkoztak, így azt az alperes sem vizsgálta.<br>
A szerzõdés megkötése megtörtént, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjának alkalmazására lehetõség nem volt. Az alperesi beavatkozó terhére megállapított jogsértés további szankció alkalmazását amúgy sem indokolta volna.<br>
A bíróság a pervesztesség, pernyertesség arányára figyelemmel határozott a Pp. 81. § (1) bekezdése alapján a perköltség viselésérõl, oly módon, hogy a felek felmerült költségeiket maguk viselik, míg az illetékekrõl szóló 1990. évi XCIII. törvény 5. § (1) bekezdés b) és c) pontja, 43. § (3) bekezdése, 59. § (1) bekezdése, 62. § (1) bekezdés h) pontja és 68. § (1) bekezdése alapján rendelkezett az illeték viselésérõl.<br>
<br>
Budapest, 2001. július 12.<br>
<br>
dr. Sára Katalin s. k., <br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>