<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7822)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.503/4/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az Útgazdálkodási és Koordinációs Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által hivatalból, az Útgazdálkodási és Koordinációs Igazgatóság (1024 Budapest, Fényes Elek u. 7–13, a továbbiakban: ajánlatkérõ), akinek nevében és helyett eljár a Gyõr-Moson-Sopron Megyei Állami Közútkezelõ Közhasznú Társaság (9022 Gyõr, Batthyány tér 8.) "85. számú fõút átépítése, útszakaszok rehabilitációs munkái" tárgyú hirdetmény közzététele nélküli közbeszerzési eljárása ellen hivatalból kezdeményezett jogorvoslati eljárást, a Döntõbizottság megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nevében és helyett eljáró Gyõr-Moson-Sopron Megyei Állami Közútkezelõ Közhasznú Társaság a tárgyi beruházás kiegészítõ munkáinak megvalósítása érdekében hirdetmény közzététele nélküli tárgyalásos eljárás indítását kezdeményezte 2001. július 19-én a Döntõbizottság elnökénél a közbeszerzésekrõl szóló 1995. évi XL törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés b) pontja alapján.<br>
A Döntõbizottság elnöke részére megküldött levélhez mellékelte a tájékoztatást az eljárást megalapozó körülményekrõl, és az ajánlati felhívást is. E levélben kérték a csatolt anyagban felsorolt indokok alapján a hirdetmény közzététele nélküli tárgyalásos közbeszerzési eljárás megindításának "jóváhagyását".<br>
A Döntõbizottság elnöke a DT.388/2001. számú iratával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján hivatalból történõ jogorvoslati eljárást megindította 2001. augusztus 3-án. Az eljárást indítványozó irat azt is tartalmazta, hogy az ügyben eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét tekintettel arra, hogy a rendelkezésére bocsátott iratokból az értesítésben megjelölt indokok alapján a Kbt. 70. § (2) bekezdés b) pontja szerinti feltételek megléte nem volt megállapítható egyértelmûen.<br>
A Döntõbizottság a jogorvoslati eljárást 2001. augusztus 3-án megindította, és errõl értesítette az Útgazdálkodási és Koordinációs Igazgatóságot mint ajánlatkérõt, valamint a Swietelsky Út-Vasút Kft.-t mint az ajánlattételre felhívott vállalkozást.<br>
Az értesítésre reagálva az ajánlatkérõ nevében és helyett eljáró Gyõr-Moson-Sopron Megyei Állami Közútkezelõ Közhasznú Társaság 2001. augusztus 8-án becsatolt beadványában arról tájékoztatta a Döntõbizottságot, hogy az eljárást nem indították meg a tárgyi közbeszerzésben, és egyben azt is közölték, hogy ismételten megküldik a tájékoztatást az eljárást megalapozó körülményekrõl, és az ajánlati felhívást, valamint az ajánlattevõnek átadandó ajánlatkérési dokumentációt is.<br>
A Döntõbizottság a jogorvoslati eljárást az ajánlatkérõ becsatolt nyilatkozata alapján – miszerint a tárgyi közbeszerzési eljárást nem indította meg – megszüntette az alábbi indokok miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése azt a rendelkezést tartalmazza, hogy a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a <a href="http://net.jogtar.hu/jr/gen/getdoc.cgi?docid=99500040.tv#13">Kbt. 13. § </a>(2) bekezdése szerint az eljárás megindításáról értesültek.<br>
A fentiekre tekintettel a Döntõbizottság megállapította, hogy az eljárás folytatása indokolatlan, ezért azt megszüntette.<br>
A Döntõbizottság felhívja az ajánlatkérõ figyelmét az alábbiakra:<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése úgy rendelkezik, hogy a hirdetmény közzététele nélküli eljárásos eljárás megkezdésekor meg kell küldeni a Döntõbizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárást megalapozó körülményekrõl szóló tájékoztatást.<br>
Sem a fentebb idézett rendelkezés, sem a Kbt. egyéb rendelkezései olyan szabályt nem tartalmaznak, miszerint a Döntõbizottság elnöke részére azért kell megküldeni az eljárás kezdeményezésérõl szóló iratot, hogy azt a Döntõbizottság elnöke engedélyezze, vagy az eljárás kezdeményezéséhez hozzájáruljon.<br>
A fentebb hivatkozott rendelkezést értelmezve megállapítható, hogy az ajánlatkérõt csak az a kötelezettség terheli, hogy a hirdetmény közzététel nélküli tárgyalásos eljárás megkezdésekor a törvényben írt tájékoztatást a megjelölt dokumentáció csatolásával meg kell küldeni a Döntõbizottság elnöke részére a közbeszerzési eljárás megkezdése napján telefaxon is egy idõben azzal, amikor az ajánlati felhívást az ajánlatkérõ megküldte az eljárásban részvételre felhívott ajánlattevõk) részére is.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése a "jogorvoslati eljárás szabályai" címszó alatt azt a rendelkezést tartalmazza, hogy ha a Döntõbizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése – az eljáró a közbeszerzési biztosok kijelölésével – megindítja a bizottság hivatalból történõ eljárását.<br>
E rendelkezése sem tartalmazza azt, hogy a bizottság elnöke engedélyének beszerzése szükséges az eljárás megkezdéséhez, hanem arra utal, hogy a Döntõbizottság elnöke a részére nyitva álló 15 napos jogvesztõ határidõn belül megindíthatja az eljárást, amennyiben annak törvényi feltételei fennállnak.<br>
A Döntõbizottság a fent leírt indokok alapján a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 9.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>