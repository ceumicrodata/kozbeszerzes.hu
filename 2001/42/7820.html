<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7820)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.373/9/2001.<br>
<br>
Tárgy: a Mûszertechnika-Rendszerház Kft. jogorvoslati kérelme az Infocopy Kereskedelmi Kft. ellen hamis adatszolgáltatás miatt.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika-Rendszerház Kft. (1107 Budapest, Szállás u. 21., képviseli: dr. Incze András Péter ügyvéd, 1051 Budapest, Arany János u. 9., a továbbiakban: kérelmezõ) jogorvoslati kérelmét, melyet az Infocopy Kereskedelmi Kft. (1131 Budapest, Béke u. 118., képviseli: dr. Orosz Miklós ügyvéd, 1065 Budapest, Bajcsy-Zs. u. 15/A., a továbbiakban: kérelmezett) ellen hamis adatszolgáltatás miatt nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Miniszterelnökség Közbeszerzési és Gazdasági Igazgatósága 2001. február 21-én részvételi felhívást tett közzé a Közbeszerzési Értesítõben analóg másoló- és sokszorosítóberendezések szállítása és kapcsolódó szolgáltatások teljesítése tárgyában (0908/2001).<br>
A Miniszterelnökség Közbeszerzési és Gazdasági Igazgatósága lehetõséget biztosított arra, hogy a nyolc részre bontott beszerzésben részajánlat megengedett volt mind a nyolc tételre külön-külön.<br>
A részvételi felhívás 8. pontja tartalmazta azokat az adatokat és tényeket, melyeket ajánlatkérõ elvárt a résztvevõk pénzügyi, gazdasági és mûszaki alkalmassága igazolására.<br>
Az ajánlati felhívás 8.1. b) pontja a részvételre jelentkezõ elõzõ 3 évi, a közbeszerzés tárgyának megfelelõ forgalmáról szóló nyilatkozatot kért évenkénti bontásban mint a pénzügyi, gazdasági alkalmasság igazolására kért egyik adatot.<br>
Az ajánlati felhívás 9. b) pontja határozta meg a jelentkezõknek a szerzõdés teljesítésére alkalmatlanná minõsítésének szempontjait. Ezek alapján azt is elõírta, hogy az a részvételre jelentkezõ alkalmatlan ajánlattételre, akinek a közbeszerzés tárgyának megfelelõ forgalma az elõzõ 3 év egyikében sem haladta meg a nettó 200 M Ft-ot.<br>
A felhívás 13. pontjában azt is kikötötte, hogy az alkalmasság kérdéskörében a mûszaki alkalmasság vonatkozásában közös ajánlattevõknek és az alvállalkozóknak együttesen kell igazolni az alkalmasság minõsítéshez szükséges feltételeket.<br>
A részvételre jelentkezési határidõig közös jelentkezést nyújtott be a Technotrade Informatika Rt., a RICOH Hungary Irodaszerek Kft., az Interelektronik Kft., az Infocopy Kereskedelmi Kft. (kérelmezett), valamint a Clean Sound Kereskedelmi, Szolgáltató és Tanácsadó Rt., mint Konzorcium.<br>
Ajánlatkérõ a felhívásában megjelölte azt is, hogy az eljárás második szakaszában három részvételi jelentkezõvel kíván tárgyalni keretszámként ezt jelölte meg.<br>
A hat részvételre jelentkezõ közül ajánlatkérõ senkit nem minõsített ajánlattételre alkalmatlannak mind a nyolc tétel vonatkozásában.<br>
Ajánlatkérõ a fenti konzorciumot az elsõ és hetedik számú részteljesítésre kívánta ajánlattételre felhívni, és részére meg is küldte az ajánlati felhívást.<br>
A Konzorcium az ajánlati felhívás ellenére ajánlatát a két részteljesítésre nem nyújtotta be, és jogorvoslati eljárást kezdeményezett ajánlatkérõ ellen, melyet a Döntõbizottság az idõközben jogerõre emelkedett D.249/13/2001. számú határozatával elutasított 2001. május 16-án.<br>
A fenti határozat tárgyát képezõ jogorvoslati eljárás során kérelmezõ a tárgyaláson jelezte, hogy a konzorcium egyik tagjának, nevezetesen a Clean Sound Rt.-nek az 1999. évi mérlegét a cégbíróságtól sem tudta beszerezni, amire azért lett volna szüksége, mert álláspontja szerint nem valós adatokat közöl a részvételi jelentkezése során. Még ugyanezen korábbi jogorvoslati eljárás keretében, illetve annak idõtartama alatt a kérelmezõ kapcsolatba lépett a Clean Sound Rt. ügyvezetõjével, és kérte a kérdéses 1999. évi mérleg átadását. A kérelmezõ és a Clean Sound Rt. között keletkezett levélváltást követõen kérelmezõ meghatalmazottja aláírással igazolta, hogy 2001. május 11-én átvette a Clean Sound Rt. képviselõjétõl a kért éves mérlegadatokat.<br>
Kérelmezõ 2001. május 31-én jogorvoslati kérelemmel fordult a Döntõbizottsághoz. Ebben kérte a konzorcium tagjai terhére megállapítani a hamis adatszolgáltatás tényét tekintettel arra, hogy a Clean Sound Rt. 1997–1998–1999. évek valamelyikében realizált, a közbeszerzés tárgyának megfelelõ forgalmáról hamis adatot szolgáltatott, mert ismeretei szerint az a kérdéses években egyszer sem érte el a nettó 200 M Ft-os éves árbevételt a közbeszerzés tárgyában.<br>
A Döntõbizottság a jogorvoslati kérelmet a D.344/12/2001. és az azt kijavító D.344/14/2001. számú határozataival elutasította.<br>
2001. június 29-én a fenti határozat meghozatalát megelõzõen kérelmezõ 2001. június 12-én ismételten jogorvoslati kérelemmel fordult a Döntõbizottsághoz kérelmezett ellen hamis adatszolgáltatás miatt. Kérte, hogy a Döntõbizottság a jogorvoslati eljárás megindítását követõen állapítsa meg kérelmezett terhére a jogsértés megtörténtét, és erre tekintettel kérelmezettet – mint közös részvételi jelentkezõt – legfeljebb 5 évre tiltsa el a közbeszerzési eljárásban való részvételtõl. Kérte továbbá bírság kiszabását is, és egyben a kérelmezett arra kötelezését, hogy az eljárási díj és a jogorvoslati eljárással kapcsolatban felmerült költségeket térítse meg. Kérte továbbá az ügyben tárgyalás tartását is. Kérelmét alapvetõen azzal indokolta, hogy a korábbi közbeszerzési eljárással kapcsolatban két egymást követõ jogorvoslati eljárás is indult, melybõl az egyik idõközben már lezárult, míg a másik jogorvoslati eljárás kapcsán, azaz 2001. június 11-én került sor tárgyalás megtartására. A tárgyaláson többek között ismertetésre került a kérelmezett képviselõje által írt érdemi észrevétel, melybõl kitûnt, hogy a Techno-Trade Informatikai Rt., a Ricoh Hungary Irodaszerek Kft., az Inter Elektronik Kft., az Infocopy Kereskedelmi Kft. (kérelmezett) és a Clean Sound Kereskedelmi és Szolgáltató Rt. – mint közös részvételi jelentkezõk – a részvételi jelentkezésük 93. oldalától szerepeltették azon adatokat és tényeket, melyeket ajánlatkérõ a felhívása 8. pontjában kért be a résztvevõk pénzügyi, gazdasági és mûszaki alkalmassága igazolása céljából.<br>
E tárgyaláson ismertetésre került adatokból egyértelmûen kiderült kérelmezõ számára, hogy a közös részvételi jelentkezõk mind 1998., mind 1999., mind a 2000. év vonatkozásában a teljes éves nettó árbevételüket tüntették fel a közbeszerzés tárgyának megfelelõ forgalmi adatként, ami nyilvánvalóan és egyértelmûen hamis adatszolgáltatásnak minõsül tekintettel arra, hogy a társaságok nem csak a hivatkozott közbeszerzés tárgyát képezõ tevékenységeket folytatnak cégeikben, és ezáltal a közbeszerzés tárgya szerinti nettó forgalmuk nem lehet azonos a teljes nettó árbevételükkel. Kérelmét a tárgyaláson annyival kiegészítette, hogy álláspontja szerint a konzorciumot alkotó 5 cég egyetemleges kötelezettséget vállalt, amikor ajánlattételre jelentkezett a korábbi ügyben. Hivatkozott a Ptk. rendelkezésére az egyetemleges kötelezettségre vonatkozóan, mely szerint egymás szerzõdésszegéséért a felek felelnek. Álláspontja szerint a Clean Sound Rt. hamis adatszolgáltatása alapján a konzorcium többi tagja is felelõs a fenti rendelkezés tükrében. A tárgyaláson azt nem vitatta, hogy a konzorcium tagjainak külön-külön kellett rendelkezniük az ajánlatkérõ által elõírt pénzügyi, mûszaki, gazdasági feltételekkel és ezek közül csak a Clean Sound Rt.-é nem volt megfelelõ véleménye szerint. Azt nem vitatták, hogy a konzorcium többi tagjának, így jelen ügyben a kérelmezetteknek is elfogadható az eljárás során tett nyilatkozata.<br>
Kérelmezett kérte a jogorvoslati kérelem elutasítását elsõdlegesen elkésettség, másodlagosan megalapozatlanság miatt. Véleménye szerint azért késett el kérelmezõ jogorvoslati kérelmével, mert a Döntõbizottság elõtt a D.249/2001. számú eljárás során 2001. május 9-én tartott tárgyaláson Lakatos István a Mûszertechnika Irodatechnika Kft. mint a tárgyaláson jelen lévõ kérelmezõvel közös konzorciumban levõ cég képviselõje jelezte, hogy õk megpróbálták a jelen ügy kérelmezettje konzorciumának az adatait a nyilvános cégbírósági adatokból beszerezni, de ennek során azt tapasztalták, hogy a konzorcium egyik tagja évek óta nem szolgáltat olyan adatokat, illetve azokhoz nem jutottak hozzá. E nyilatkozat szerint csak egy cég, nevezetesen a Clean Sound Rt. adataihoz nem jutottak hozzá, így nyilvánvaló, hogy a többi – jelen ügy kérelmezettjét is magában foglaló konzorcium – adatait ismerték, hiszen ha nem így lett volna, azok tekintetében is kifogást emeltek volna. Mivel ez nem így történt, okkal feltételezhetõ, hogy már a jelzett tárgyalási napon birtokában volt kérelmezõ azon adatoknak, melyek alapján jogorvoslati eljárást indíthatott volna.<br>
Fentiekre tekintettel a jogorvoslati kérelem elkésett, mivel nem a kérelemben írt 2001. június 11-én, hanem már 2001. május 9-én tisztában volt kérelmezõ a kérelmezett pénzügyi adataival, így a jogorvoslati kérelmét május 24-ig terjeszthette volna elõ, szemben a jelen ügyben 2001. június 12-én elõterjesztett kérelemmel.<br>
Álláspontja szerint a jogorvoslati kérelem megalapozatlan azért, mert kérelmezõ a kérelmének 3. pontjában úgy tünteti fel egy korábbi eljárás (D.344/2001.) kapcsán, mintha 2001. június 11-én a jelzett ügyben megtartott tárgyaláson konzorciumuk valamennyi tagjára vonatkozott a megjelölt részvételi jelentkezés 93. oldalán szereplõ adatok ismertetése. Ez alapvetõen téves, a valóságnak nem megfelelõ állítás különös tekintettel arra, hogy a hivatkozott tárgyaláson készült jegyzõkönyv is tanúsítja, miszerint az adat csak az egyik, abban az ügyben érintett konzorciumi tag nyilatkozata volt, nevezetesen a Clean Sound Rt.-é.<br>
Fenti tényekre, valamint arra tekintettel, hogy az alapügyben ajánlatkérõként eljáró Miniszterelnökség Közbeszerzési Igazgatósága egyenként és együttesen is alkalmasnak ítélte a jelentkezõket az ajánlattételre, ezért kérelmezõ kérelme tartalmilag érdemben is megalapozatlan. Álláspontja szerint – mint kérelmezett – a hivatkozott közbeszerzési eljárásban nem is szolgáltathatott hamis adatot, ezért nyomatékosan kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan kérelem elutasítását. Elõadta azt is írásos kérelmében, hogy a kérelmezõ magatartása nem tekinthetõ jóhiszemûnek ezért kéri, hogy a Döntõbizottság mérlegelje a Kbt. 85. § a) és a Kbt. 88. § (1) bekezdés f) pontjaiban foglaltak alkalmazását.<br>
Írásos észrevételét a tárgyaláson változatlanul fenntartva elõadta azt is, hogy a jelen jogorvoslati eljárásnak nem lehet tárgya a korábbi jogorvoslati eljárás, melyet a kérelmezõ a Clean Sound Rt.-vel szemben indított hamis adatszolgáltatásért, így az annak során keletkezett információk nem tartoznak jelen jogorvoslati eljárás körébe. Ezen túlmenõen kérelmezõ becsatolta a Döntõbizottsághoz a jogorvoslati eljárás keretében az 1998., 1999. és 2000. évre vonatkozó egyszerûsített éves beszámolóit, mely években a fentiek sorrendjében a nettó árbevétele kérelmezettnek 386 167 000 Ft, 400 052 000 Ft, valamint 411 630 000 Ft volt.<br>
Az ügyben érdekelt felek a jogorvoslati eljárás során sem írásban, sem a tárgyaláson a szabályszerû értesítés ellenére érdemi észrevételt nem tettek.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A Döntõbizottság a korábban folyamatban lévõ jogorvoslati eljárások kapcsán észlelte, hogy a Miniszterelnökség Közbeszerzési és Gazdasági Igazgatósága mint ajánlatkérõ a részvételi felhívással 2001. február 21-én induló kétszakaszos közbeszerzési eljárása I. szakaszának lezárásakor a részvételi jelentkezések kapcsán a kérelmezett konzorciumát ajánlattételre alkalmasnak találta az általa megfogalmazott pénzügyi, gazdasági és mûszaki alkalmassági követelmények vonatkozásában, és a konzorciumot ajánlattételre hívta fel két részteljesítés vonatkozásában.<br>
Fentiekbõl fakad, hogy az ajánlatkérõ az általa megkövetelt feltételeknek megfelelõnek tartotta a részvételre jelentkezõk pénzügyi teljesítéseit, illetve árbevételeit, azt a becsatolt adatokon túlmenõen nem vizsgálta, azt elfogadhatónak értékelte.<br>
Ezt támasztja alá az is, hogy a kérelmezõ által kezdeményezett jelen és korábbi eljárásban a Miniszterelnökség Közbeszerzési és Gazdasági Igazgatósága – mint egyéb érdekelt – értesítést kapott a hamis adatszolgáltatás miatt induló jogorvoslati eljárásokról. Ezen eljárások során a fenti állásponttal ellentétes, illetve a kérelmezõ(k) kérelmét megalapozó nyilatkozatot nem tett sem írásban, sem szóban, holott erre a szabályszerû értesítések alapján lehetõsége lett volna.<br>
Ezen túlmenõen a Döntõbizottság azt is megállapította a jelen jogorvoslati eljárásban, hogy az ajánlatkérõ a kérelmezõ által is elismerten a közös ajánlattevõk ajánlatát megvizsgálta, és mindegyiket megfelelõnek találta olyan szempontból is, hogy a konzorciumi tagok mindegyike rendelkezett az elmúlt 3 évben legalább egy olyan összegû árbevétellel, mely a felhívás szerint elérte az évi 200 M Ft-os tételt. Tehát ez is arra utal, hogy ajánlatkérõ jogszerûen nyilvánította a részvételre jelentkezõket ajánlattételre alkalmasnak.<br>
Kérelmezõ jelen ügy tárgyalásán elismerte, hogy jelen ügy kérelmezettje maximálisan megfelelt az ajánlatkérõi elvárásoknak, ebbõl fakadóan a Döntõbizottság arra a következtetésre jutott, hogy jelen ügy kérelmezettje a fentebb ismertetett és az egyszerûsítet éves beszámolókban rögzített árbevételével megfelelt az ajánlatkérõi követelményeknek.<br>
A Döntõbizottság álláspontja szerint a konzorcium tagjai önálló ajánlattevõknek minõsülnek, és a becsatolt részvételi jelentkezésbõl megállapíthatta azt is a Döntõbizottság, hogy a részvételre jelentkezõ konzorciumi tagok mindegyike külön-külön csatolta a saját cégére vonatkozó, az ajánlatkérõ által elvárt igazolásokat, dokumentumokat.<br>
A Döntõbizottság a jelen jogorvoslati eljárásban megvizsgálta a közös ajánlattevõk együttmûködési megállapodását (konzorciumi megállapodást), melynek tagjaként jelen ügy kérelmezettje is aláírta azt. E megállapodásban nincs olyan kitétel, mely szerint a közös jelentkezõk egyetemleges felelõsséget vállaltak volna egymás adataiért, melyet a részvételi jelentkezés során becsatoltak. Azt is megállapította a Döntõbizottság, hogy a kérelmezetti konzorcium tagjai a megállapodásuk elsõ pontjában vállalták, hogy amennyiben a felek a jelen pályázatot megnyerik, akkor koordinációs bizottságot hoznak létre. A negyedik pontban azt jelentik ki, hogy a közösen adandó ajánlaton belül az egyes ajánlattevõkre vonatkozó részek külön-külön is érvényesek. Ebbõl a Döntõbizottság arra a következtetésre jutott, hogy a kérelmezetti konzorcium tagjai a nyertességük esetén vállalnak egyetemleges felelõsséget a szerzõdés teljesítéséért, de semmi olyan nyilatkozatot nem tartalmaz a megállapodásuk, mely szerint egyetemlegesen felelnének egymás részvételi adatainak helytállóságáért, melyet a részvételi jelentkezés során becsatoltak.<br>
A Döntõbizottság álláspontja szerint abban az esetben, ha az ajánlatkérõ a részvételi jelentkezõk által becsatolt adatokat elegendõ biztosítéknak tartotta az esetleges késõbbi ajánlattétel, illetve nyertesség esetén a pénzügyi alkalmasság igazolására, abban az esetben a Döntõbizottságnak – a felek által becsatolt mérlegadatok megfelelõségét is figyelembe véve – nincs lehetõsége az ajánlatkérõ ezen döntését olyan eljárás keretén belül felülvizsgálni, melyet a kérelmezõ nem a korábbi ügy ajánlatkérõje, hanem egyik részvételi jelentkezõje, jelen esetben a kérelmezett ellen nyújtott be.<br>
Mivel a Döntõbizottság a jogorvoslati eljárás során azt is megállapította, hogy a részvételre jelentkezõk az ajánlatkérõ részére igazolták – köztük kérelmezett is – azt, hogy a becsatolt mérleginformáció szerint az utóbbi 3 év valamelyikében a 200 M Ft-ot meghaladó nettó árbevételt elérték és azt ajánlatkérõ megfelelõnek tartotta, a kérelmezett terhére hamis adatszolgáltatás semmilyen körülmények között nem állapítható meg, tehát a jogorvoslati kérelem megalapozatlan.<br>
A Döntõbizottság álláspontja szerint a hamis adatszolgáltatás mint jogsértõ esemény oly módon személyhez kötött, hogy azt a közös részvételre jelentkezõk mindegyike terhére, akik külön-külön csatolják be a reájuk vonatkozó – ajánlatkérõ által kért – adatokat, nem állapítható meg akkor sem, ha az 5 részvételi jelentkezõ valamelyike ténylegesen elkövetné a hamis adatszolgáltatás tényét, hisz ezen adatok valódiságáért minden egyes jelentkezõ külön-külön saját maga felel. A vélelmezett jogsértés következménye a többi konzorciumi tagra nem szállhat át, terhükre marasztalást nem eredményezhet.<br>
A Döntõbizottság megállapította azt is, hogy a kérelmezett konzorciuma az ajánlattételre alkalmassá nyilvánítás ellenére nem nyújtott be ajánlatot az ajánlatkérõ által megjelölt két részteljesítés kapcsán.<br>
A fent leírt indokok alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 10.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>