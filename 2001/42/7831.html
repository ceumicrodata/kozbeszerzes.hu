<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7831)
</b></h2><FONT size=3><i><u></i></u><br>
Kf.III.37.129/2001/5.<br>
<br>
A Magyar Köztársaság Legfelsõbb Bírósága a dr. Bumberák József jogtanácsos által képviselt Állami Közúti és Információs Kht. (Budapest, Fényes Elek u. 7–13.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2000. november 21. napján meghozott 11.K.31.719/2000/7. számú ítélete ellen a felperes részérõl 8. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy fizessen meg 15 napon belül az alperesnek 10 000 (tízezer) Ft másodfokú perköltséget.<br>
A fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes 1999. október 20-án ajánlati felhívást tett közzé a Közbeszerzési Értesítõ 42. számában nyílt eljárás megindítására az 52. számú fõközlekedési út 60+129 km-szelvényében lévõ dunaföldvári Duna-híd rekonstrukciós és kapcsolódó létesítményeinek lebonyolítási munkái tárgyában. Az ajánlatkérõ az 1999. december 16-án tartott nyilvános eredményhirdetésen a pályázat nyerteseként az UTIBER Kft.-t hirdette ki, míg a másik ajánlattevõ Metro Kft.-t a második helyre sorolta.<br>
Az alperes – a Metro Kft. jogorvoslati kérelmére – a 2000. február 4-én meghozott D.357/13/1959. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 52. § (1) és az 59. § (1) bekezdéseit, ezért vele szemben 3 000 000 Ft bírságot szabott ki. Megállapította az alperes, hogy az ajánlatkérõ érvénytelen ajánlatot – a vállalási ár a nyertes által is elismerten nem tartalmazza a vasút helyreállításával kapcsolatos lebonyolítási feladatok költségét és a dokumentáció 11.2. pontjában kötelezõen elõírt egyéb költségeket sem, így nem felel meg az ajánlati felhívásnak – értékelve azt nyertesnek hirdette ki, majd a szerzõdést is megkötötte annak benyújtójával.<br>
A felperes keresetében kérte az alperes határozatának hatályon kívül helyezését.<br>
Az elsõfokú bíróság ítéletével a felperes keresetét elutasította. Ítéletének indokolásában megállapította, hogy az ajánlat nem teljes körû, mert sem a vasúti közlekedés helyreállításának költségeit, sem az egyéb költségeket nem tartalmazza. A perben nem volt értékelhetõ az a körülmény, hogy az ajánlati dokumentáció 11.2. pontjának és a tervezési diszpozíció vasúttal kapcsolatos II. pontjának elõírásai indokoltak voltak-e vagy sem, az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak szerint kell eljárnia. E követelményeknek a nyertes ajánlata nem felelt meg, ezért a felperesnek a Kbt. 52. § (2) bekezdésének d) pontjára figyelemmel érvénytelennek kellett volna minõsítenie. Mivel a felperes az eljárás nyertesének egy érvénytelen ajánlatot benyújtó ajánlattevõt hirdetett ki, eljárása sértette a Kbt. 59. §-ának (1) bekezdését, emiatt a 88. §-ban foglalt jogkövetkezmények alkalmazására indokoltan került sor.<br>
A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Részletesen, a keresetben foglaltakra hivatkozással kifejtett álláspontja szerint tévedett az elsõfokú bíróság, amikor megállapította az ajánlat érvénytelenségét, döntése iratellenes, megalapozatlan. Elõadta, hogy az ajánlat 17. oldalán elfoglalt álláspontját 1999. december 7-én a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>a szerinti eljárásában pontosította, az ajánlatban meglévõ ellentmondást feloldotta, ezért a korábbi ajánlat a továbbiakban nem lett volna figyelembe vehetõ az alperes részérõl, így a bíróság ezen helytelen tényállásra alapított döntése is jogszerûtlen. Az ajánlati dokumentáció értelmében akkor kell az ajánlattevõnek külön soron a vasúti közlekedés többletköltségét megadnia, ha ez ténylegesen felmerülhet. Ha az UTIBER ilyen tételt nem szerepeltet, ebbõl az következik, hogy az ajánlatban foglalt összeg ezt a tételt is magában foglalja. A dokumentáció 11.2. pontjában elõírt költségek vonatkozásában ugyanez a felperes álláspontja, azaz az ajánlat összege az e pontban foglaltakat is tartalmazza.<br>
Az alperes ellenkérelmében az elsõfokú bíróság ítéletének helybenhagyását kérte. A felperes nyilatkozatai alapján kifejtette, hogy maga a felperes is elismerte, hogy a nyertes ajánlata olyan oldalt, nyilatkozatot tartalmazott, amely nem felelt meg az ajánlati felhívásban, illetve a dokumentációban írt követelményeknek.<br>
A fellebbezés nem alapos.<br>
Az elsõfokú bíróság helyesen állapította meg a tényállást, és érdemben helytálló döntést hozott, amelyet indokai alapján hagyott helyben a Legfelsõbb Bíróság.<br>
A fellebbezésben elõadottakkal kapcsolatban a Legfelsõbb Bíróság a rendelkezésre álló periratok, adatok alapján azt állapította meg – szemben a felperes álláspontjával –, hogy nem iratellenes az elsõfokú bíróság ítélete; az iratokban foglaltakkal azonosan tartalmazza azt a megállapítást, hogy az UTIBER Kft. 1999. december 7-én felhívásra közölte, az ajánlat 4–5., és 15–16. oldalán lévõ nyilatkozatát tartja fenn. E nyilatkozatra is figyelemmel helyesen állapította meg az elsõfokú bíróság, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. és</a> 59. §-ait. A nyertes ajánlata nem felelt meg az ajánlati felhívásban, illetõleg a dokumentációban meghatározott feltételeknek, mert nem tartalmazott minden, a dokumentáció 11.2. pontjában elõírt költséget és díjat.<br>
A Legfelsõbb Bíróság nem fogadta el azt a felperesi érvelést sem, hogy a "külön soron" nem jelölt tételeket az ajánlati nyilatkozatban szereplõ összeg okszerûen magában foglalja, így a vasúti helyreállítás költségeit is. Az alperes, illetõleg az eljárt bíróságok álláspontját támasztja alá a nyertes ajánlattevõ képviselõjének a jogorvoslati eljárás során tett nyilatkozata is, melynek érvényessége utólag nem vitatható. A nyertes ajánlattevõ az alperesnél tartott tárgyaláson sem vitatta, elismerte azt, hogy ajánlata az elõbbiekben részletezett okokból nem volt teljes körû.<br>
Mindezek alapján a Legfelsõbb Bíróság az elsõfokú bíróság ítéletét a Pp. 254. §-ának (3) bekezdése alapján helyes indokainál fogva helybenhagyta.<br>
A pervesztes felperest a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének a megfizetésére.<br>
A fellebbezés illetékét a felperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2001. szeptember 11.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>