<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8014)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.517/15/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Budapesti Mûszaki és Gazdaságtudományi Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban Döntõbizottság elnöke) a Budapesti Mûszaki és Gazdaságtudományi Egyetem (1111 Budapest, Egry J. u. 20–22., továbbiakban ajánlatkérõ, képviseli: dr. Engi Gyöngyi jogtanácsos, FÕBER Rt. 1075. Budapest, Rumbach S. u. 14., dr. Hajnal László ügyvéd, 1075 Budapest, Rumbach S. u. 14.) a »BME "K" épület D1 szárny alap- és szerkezetmegerõsítési munkái« tárgyú közbeszerzési eljárása ellen elõterjesztett jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (4) bekezdését és a 71/B. § (1) és (2) bekezdését és ezért ajánlatkérõt 3 000 000 Ft (azaz hárommillió) forint bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ korábban – az általa készített tenderdokumentáció alapján – a rendelkezõ részben írt tárgyban nyílt elõminõsítéses közbeszerzési eljárást folytatott le, amelynek eredményeként 2001. április 2-án kötötte meg az eljárás nyerteseivel – a KIPSZER Rt.-vel és a HÉROSZ Rt.-vel – az eljárást lezáró építési-szerelési szerzõdést.<br>
A szerzõdés 3. pontjában a vállalkozói díjat 398 049 312 Ft + 99 512 328 Ft áfa összesen 497 561 640 Ft-ban állapították meg. A munkaterület átadásának idõpontját a 7. pontban 2001. július 31-ben határozták meg. A 9. pontban pedig arról rendelkeztek, hogy a megrendelõ az építési naplóban pótmunkák elvégzését rendelheti el és a vállalkozó többletdíj fizetése esetén azt köteles elvégezni.<br>
A tervezõ 2001. május 3-án adta át ajánlatkérõnek a kiviteli tervdokumentációt. Ajánlatkérõ pedig 2001. május 28-án adta át ezt a vállalkozóknak, a KIPSZER Rt.-nek és a HÉROSZ Rt.-nek.<br>
Ajánlatkérõ 2001. június 5-én megbízási szerzõdést kötött a FÕBER Rt.-vel. A megbízás tárgyát képezte – többek között – a 2.1. pont szerint a "K" épület D1 szárnyának alap- és szerkezetmegerõsítési munkáinál a kivitelezés lebonyolítása. A megbízott részletes feladatai között a 6.2. pontban meghatározták: "Különbözõ munkafázisokra – megbízó igénye esetén – a szükséges közbeszerzési eljárások teljes körû lefolytatása."<br>
A munkaterületet ténylegesen korábban, 2001. július 10-én adta át FÕBER Rt. a vállalkozóknak. Az építési naplót ekkor meg is nyitották és megkezdték az alapfeltárásokat, valamint az építészeti (válaszfalak, nyílászárók, aljzatbetonok), gépészeti, elektromos bontási munkálatokat az alagsorban és a közmûalagútban. A bontási munkálatokat július 11-én – a mélypincében, statikai bontással kiegészítve – folytatták. Az építési naplóba a vállalkozók július 11-én – többek között – az alábbiakat jegyezték be: "Gépészeti és elektromos munkák. A feltárások során jelentõs mennyiségû, ismeretlen funkciójú, a tervekrõl be nem azonosítható elektromos és gépészeti vezetékekkel találkoztunk. Ezeknek a vezetékeknek a beazonosítása az építési munkák végzését nagymértékben akadályozzák. Ilyenek például a területen áthaladó és az egész egyetem tûzvédelmét befolyásoló tûzjelzõ kábel-rendszer, informatikai rendszer, valamint térfigyelõ rendszer. Gépészeti munkák vonatkozásában pl. a tendertervben nem szerepel a mélypincében a padlósík alatt húzódó, üzemelõ szennyvízvezeték. Fentieken túlmenõen a tanszékek igénye szerint a felettünk levõ szintek összes vizesblokkjában és oktatási helyiségében víz-csatorna ellátást biztosítani kell teljes körû és folyamatos üzemeltetéssel. Építészeti munkák: a közmûalagút területén a D-i oldal helyiségeiben és a folyosón a felbontott aljzatbeton alatt kb. 10-15 cm-re talajvizet (vagy egyéb vizet) találtunk." Jelezték továbbá, hogy több helyen nem találtak alapokat vagy csak rossz minõségû mállott szerkezeteket. Felhívták arra a figyelmet, hogy valószínûleg víztelenítés nélkül nem végezhetõk a munkálatok. Kérték a bonyolító állásfoglalását.<br>
A bonyolító FÕBER Rt. az építési naplóba július 12-én bejegyezte, hogy ezeknek az épületgépészeti, elektromos közmû, valamint építészeti pótmunkáknak a szükségességét elfogadja. Kérte soron kívül a pótmunkák mennyiségének és költségeinek a kidolgozását.<br>
A vállalkozók július 12-én külön levélben is tájékoztatták a FÕBER Rt.-t. Ebben elõadták, hogy feltárások során olyan elõre nem látható jelentõs mûszaki tartalmi eltérések mutatkoztak, amelyek az eredeti szerzõdésen és pályázati dokumentáción felüli munkák elvégzését teszik szükségessé és jelentõs költségtöbbletet okoznak. Kérték az azonnali egyeztetést és egyeztetõ tárgyalás kitûzését. Bejelentették, hogy a pótmunkák költségvetésének kidolgozását megkezdték.<br>
A vállalkozók július 17-én adták át a FÕBER Rt.-nek a pótmunkákra készített részletes költségvetési kiírásukat. Ebben a pótmunkákkal együtt 626 604 053 Ft + 156 651 013 Ft áfa = 783 255 066 Ft-ban jelölték meg a vállalkozói díj teljes összegét.<br>
A FÕBER Rt. a költségvetést mind mennyiségeiben, mind költségeiben átvizsgálta, javította és július 18-án rájegyezte: "Javításokkal elfogadásra javaslom". A javítások eredményeket a vállalkozói díj 596 011 187 Ft + 149 002 797 Ft áfa = 745 013 984 Ft-ra csökkent.<br>
Az egyeztetõ tárgyalást 2001. július 18-án tartották meg. Ezen részt vettek az ajánlatkérõ, a FÕBER Rt. és a vállalkozók képviselõi. Az egyeztetõ tárgyalás jegyzõkönyvébe az alábbiakat rögzítették:<br>
"A FÕBER Rt. mint a beruházás bonyolítója, a BME megbízásából, hivatkozva a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjaira, hirdetmény közzététele nélküli tárgyalásos eljárást alkalmazva ajánlattételre szólítja fel kivitelezõ konzorciumot. Az ajánlat tárgya és mûszaki tartalma megegyezik a jelen egyeztetõ tárgyaláson rögzített pótmunkák mûszaki tartalmával. A mai tárgyalás alkalmával a FÕBER Rt. a BME megbízásából hivatalosan kitûzi az ajánlattétel határidejét, amely megegyezik a tárgyalásos eljárás idõpontjával, 2001. július 26-a 10.00 óra."<br>
Az ajánlati felhívással, továbbá a hirdetmény közzététele nélküli tárgyalásos közbeszerzési eljárással kapcsolatban a jegyzõkönyvben foglaltakon kívül további elõírást nem tettek, dokumentációt nem készítettek.<br>
A jegyzõkönyvben rögzítették, hogy a FÕBER Rt. képviselõi küldik meg a tájékoztatást a Közbeszerzési Döntõbizottság elnöke részére.<br>
A vállalkozók elfogadták az ajánlattételre felhívást és 2001. július 26-ra benyújtották az ajánlatukat, amely tartalmában megegyezett a FÕBER Rt. által javított, kollaudált pótmunkákra vonatkozó részletes költségvetési kiírással.<br>
A 2001. július 26-i tárgyaláson szintén részt vettek mind az ajánlatkérõ, mind a FÕBER Rt., mind a vállalkozók képviselõi. A jegyzõkönyvben rögzítették, hogy a jelen levõ képviselõk: "részletesen egyeztették a pótmunkák elvégzésére vonatkozó ajánlatokat és azt megbízó és lebonyolító képviselõi külön lefolytatott konzultáció után elfogadták. A konzultáció után, de még jelen tárgyalás keretében hivatalosan kihirdették a pótmunkákra vonatkozó eljárás eredményét, mely szerint a tárgyi munkára vonatkozó alapszerzõdést módosítják."<br>
A jegyzõkönyvbe foglalták, hogy a FÕBER Rt. képviselõi bejelentették, hogy eleget téve a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. §-</a>a szerinti kötelezettségnek, a tájékoztatást, dokumentumokkal együtt megküldik a Döntõbizottság részére.<br>
Az alap építési-szerelési szerzõdés módosítását 2001. július 27-én írta alá ajánlatkérõ és a vállalkozók képviselõi. Az elfogadott ajánlatnak megfelelõen módosították a vállalkozói díjat. A szerzõdésmódosítás kiterjedt továbbá a pénzügyi ütemezés, a bankgarancia módosítására, illetve a szerzõdésbe foglalták, hogy FÕBER Rt. látja el a lebonyolítói feladatokat.<br>
A FÕBER Rt. 2001. július 27-én adta postára a Döntõbizottság részére a BME "K" épület "D1" szárny alap- és szerkezetmegerõsítési munkák során felmerülõ pótmunkákra vonatkozó hirdetmény közzététele nélküli tárgyalásos eljárásról a tájékoztatót. Ebben bejelentette a tárgyi munkákra vonatkozó tárgyalási eljárás idõpontját 2001. július 26-ra tûzték ki, melynek eredményérõl és dokumentumairól szintén tájékoztatást küldenek. A tájékoztatóhoz mellékelte a 2001. július 18-i egyeztetõ tárgyalási jegyzõkönyv és az alap építési-szerelési szerzõdés egy-egy példányát. A tájékoztató keltezése "Budapest, 2001. július 18."<br>
A Döntõbizottság részére postán a tájékoztató 2001. július 31-én érkezett meg. A tájékoztatót faxon nem küldték meg.<br>
Ajánlatkérõ írásbeli összegezést nem készített és az eljárás eredményérõl tájékoztatót nem tett közzé.<br>
A Döntõbizottság elnöke 2001. augusztus 14-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a megküldött iratokban ajánlatkérõ az eljárás jogalapját nem jelölte meg, továbbá a kiegészítõ beruházás szükségességét indokló körülmények fennállását megalapozó részletes indokokat nem ismertette. A rendelkezésre bocsátott iratokból nem állapítható meg a hirdetmény közzététele nélküli tárgyalásos eljárás lefolytatását lehetõvé tevõ feltételek megléte. Indítványozta, hogy Döntõbizottság vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ írásbeli, tárgyaláson kiegészített észrevételében elõadta, hogy álláspontja szerint az eljárás tárgyát képezõ közbeszerzési eljárást jogszerûen folytatta le.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában meghatározott feltételek fennállnak. A felmerült pótmunkák nem voltak elõre láthatóak, azok a feltárási, bontási munkák során váltak megállapíthatóakká és azokat mûszakilag szükséges elvégezni (pl. víztelenítés). Ezeket a pótmunkákat aránytalan nehézség nélkül nem lehet mûszakilag vagy gazdaságilag elválasztania korábban megkötött szerzõdésben rögzített beruházástól. Értékük pedig nem haladja meg a korábbi közbeszerzési érték 50%-át. Hivatkozott továbbá arra, hogy a nyertes vállalkozók ajánlatukat az alap közbeszerzési eljárás tenderdokumentációja alapján tették meg. A részletes kiviteli tervek késõbb készültek el és azokat késõbb a szerzõdés megkötését követõen adták át a vállalkozóknak A tenderdokumentáció tartalma pedig nem mindenben egyezik a kiviteli tervdokumentáció mûszaki tartalmával. Abban is változtatás történt, hogy a kivitelezési munkák során biztosítani kell a "K" épület 100%-os üzemeléséhez szükséges közmû-, informatikai és közlekedési kapcsolatot, míg a tenderterv csak részleges kiváltásokkal számolt.<br>
Álláspontja szerint a konkrét pótbeszerzés lebonyolítására megfelelõ volt az általa készített ajánlati felhívás, az jogszerû is.<br>
Arra vonatkozóan nem tudott nyilatkozni, hogy az eljárás megindításáról a tájékozatót faxon miért nem küldték meg a Döntõbizottság elnöke részére.<br>
A vonatkozásban, hogy a postára adás is csak július 27-én történt, a nyári szabadságolásra hivatkozott.<br>
A HÉROSZ Rt. a tárgyaláson tett észrevételében elõadta, hogy az alap közbeszerzési eljárásban az ajánlatukat a tenderdokumentáció alapján tették meg. A kiviteli tervdokumentációt csak késõbb, már a szerzõdés megkötését követõen adták át részükre. Hivatkozott arra is, hogy a munkaterület július 10-i átadását követõen egybõl megkezdték a bontási munkálatokat és ennek során állapították meg, hogy eltér a kiviteli tervdokumentáció és tenderdokumentáció, továbbá pótmunkák szükségessége merült fel pl. víztelenítési szükséglet, betonalap nagyon rossz állapota. Elõadta, hogy ezeket az építési naplóba is bejegyezték.<br>
Ajánlatkérõ észrevételéhez – többszöri felhívást követõen – többek között csatolta az alap közbeszerzési eljárás tenderdokumentációját, az alap eljárás iratait, a nyertes vállalkozók ajánlatát, a kiviteli tervdokumentációt, az építési napló vonatkozó részét, vállalkozók eredeti, kollaudált és elfogadott ajánlatát, az alap- és módosított szerzõdést, a 2001. július 18-i és 26-i tárgyalás jegyzõkönyvét.<br>
A Döntõbizottság jelen jogorvoslati ügyben – figyelemmel a jogorvoslati kezdeményezõ iratban foglaltakra – kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b), illetve c) pontjában foglalt feltételek fennállnak-e, továbbá ajánlatkérõ ajánlati felhívása jogszerû volt-e.<br>
A Döntõbizottság elsõsorban azt vizsgálta, hogy fennállnak-e a hirdetmény közzététele nélküli tárgyalásos közbeszerzési eljárás lefolytatásának törvényi feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint:<br>
"Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát és <br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
A Döntõbizottság az alábbi indokokra tekintettel megállapította, hogy a hirdetmény közzététele nélküli tárgyalásos eljárás lefolytatásának törvényi feltételei fennállnak.<br>
Ajánlatkérõ a július 18-i jegyzõkönyvben az eljárás jogcímeként a 70. § (2) bekezdés a) b) és c) pontját jelölte meg, míg érdemi észrevételében a 70. § (2) bekezdés a) és b) pontjára hivatkozott.<br>
A Döntõbizottság figyelemmel arra, hogy pótmunkák jellegük alapján nem minõsülnek elválaszthatónak, ezért az a) és b) pontban meghatározott feltételek fennállását vizsgálta.<br>
A tenderdokumentáció áttekintése alapján megállapítható, hogy az nem volt teljes körû, több tételnél csak elõirányzatokat jelöltek meg az elvégzendõ feladatokra, azzal, hogy a konzultáción arra hívták fel a figyelmet, hogy egyes tételeknél a mennyiségek csak a feltárások során véglegesíthetõk.<br>
A tenderdokumentáció és a kiviteli tervdokumentáció összevetése alapján a Döntõbizottság megállapította, hogy – sajnálatos módon a késõbb, az alap közbeszerzési eljárás befejezõdését követõen készített és átadott – kiviteli tervdokumentáció több ponton eltér (pl. gépészeti és elektromos munkák) tenderdokumentációtól. Az elõre nem láthatóságot igazolja a becsatolt építési napló. Ebbõl megállapítható a bontási munkálatok megkezdését követõen vált nyilvánvalóvá egyes pótmunkák (pl. víztelenítés, szigetelés, alapmegerõsítés) elvégzésének szükségessége és azok mennyisége. Az oktatási intézménynek az építési munkák ideje alatt is biztosítandó teljes használhatóságához az épületgépészeti és villamossági feladatok szintén szükséges pótmunkák.<br>
A Döntõbizottság a fenti tényezõk együttes értékelése alapján megállapította, hogy a hirdetmény közzététele nélküli tárgyalásos eljárás lefolytatásának a Kbt. fenti rendelkezéseiben támasztott feltételei fennállnak ezek a kiegészítõ pótmunkák nem voltak elõre láthatóak, elvégzésük a korábbi nyertes ajánlattevõkkel szükséges, aránytalan nehézség nélkül sem mûszakilag, sem gazdaságilag nem választhatók szét és értékük nem haladja meg a korábbi közbeszerzés értékének ötven százalékát.<br>
A Döntõbizottság másodsorban vizsgálta az ajánlati felhívás jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint tárgyalásos eljárásban a nyílt közbeszerzési eljárás szabályai az irányadóak a Kbt. 71. § (4)-(6) bekezdésében, valamint a 71/A. és a 71/B. §-ban meghatározott eltérésekkel.<br>
A hirdetmény közzététele nélküli tárgyalásos eljárás ajánlati felhívásával kapcsolatban a követelményeket a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés a 71/B § (1) bekezdése és 9. számú melléklet határozza meg.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint az ajánlati felhívásnak legalább a következõ adatokat kell tartalmaznia:<br>
"a) ajánlatkérõ nevét címét, telefon- és telefax számát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját."<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint az ajánlati felhívásnak továbbá tartalmazni kell: a tárgyalásos eljárás 70. § szerinti jogcímét, azt hogy ajánlatkérõ igényli-e az írásbeli ajánlattételt és ha az ajánlatkérõ az összességében legelõnyösebb ajánlatot kívánja választani a 34. § (3) bekezdésében foglaltakat, valamint a 9. számú mellékletbõl az alábbi adatokat:<br>
– a szerzõdés meghatározása, aminek megkötése érdekében tárgyalni kívánnak,<br>
– a beszerzés tárgya és mennyisége,<br>
– a teljesítés helye,<br>
– annak meghatározása, hogy az ajánlattevõ a beszerzés tárgyának egy részére tehet-e ajánlatot,<br>
– a teljesítés határideje, vagy a szerzõdés idõtartama,<br>
– a résztvevõk pénzügyi, gazdasági és mûszaki alkalmassága igazolására kért adatok és tények,<br>
– a részvételre jelentkezõk alkalmassága elbírálásának szempontjai <br>
– az ajánlatok elbírálásának szempontjai,<br>
– annak meghatározása, hogy lehet-e több változatú ajánlatot tenni.<br>
Ajánlatkérõ ajánlati felhívását a 2001. július 18-i jegyzõkönyv foglalja magában. A fentiekben szó szerint idézett jegyzõkönyv alapján megállapítható, hogy ajánlatkérõ csak az alábbiakat határozta meg az ajánlati felhívásában: az ajánlatkérõ neve, a beszerzés tárgya, mennyisége, az eljárás jogcíme, ajánlattétel határideje, elsõ tárgyalás idõpontja. Összevetve a Kbt. fentiekben idézett az ajánlati felhívás kötelezõ tartalmi elemeit meghatározó rendelkezéseivel, egyértelmûen megállapítható, hogy ajánlatkérõ ajánlati felhívását nagyon hiányosan készítette el. Számos – az eljárás megalapozott és Kbt. rendelkezéseinek megfelelõ lefolytatásához szükséges – adatot, elõírást nem tett meg és ezzel ajánlatkérõ megsértette a Kbt. 71. § (4) bekezdését és a Kbt. 71/B. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint az ajánlati felhívást a hirdetmény közzététele nélkül induló tárgyalásos eljárás megkezdésekor meg kell küldeni a Döntõbizottság elnöke részére – telefaxon is –, továbbá a meghívni kívánt szervezetek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást is.<br>
Egyértelmûen megállapítható – maga ajánlatkérõ, illetve képviselõje a lebonyolító FÕBER Rt. is elfogadta –, hogy az ajánlati felhívást (az azt tartalmazó jegyzõkönyvet) telefaxon nem küldték meg a Döntõbizottság elnöke részére. <br>
A megküldõ irat 2001. július 18-i keltezésével szemben a postai bélyegzõ alapján azt is megállapította a Döntõbizottság, hogy a postán történõ megküldés pedig súlyos késedelemmel történt. Nem az eljárás megindításakor – tehát 2001. július 18-án – hanem csak 2001. július 27.-én (pénteki napon) adták postára. Ami különösen azért súlyos, mert július 26-án már tárgyaltak és eredményt hirdettek és a szerzõdés megkötésére is sor került július 27-én.<br>
A Döntõbizottság emiatt megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésében foglaltakat, mert telefaxon nem, míg postai úton is csak számottevõ késéssel küldte meg az ajánlati felhívást a Döntõbizottság elnöke részére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva – a Döntõbizottság elnöke által a jogorvoslati kérelemében megtett indítvány alapján – fenti indokokra tekintettel a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 71. § (4) bekezdését és a 71/B. § (1) és (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot. A Kbt. 88. § (4) bekezdése szerint:<br>
"A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." Ez a minimum összeg jelenleg 1 millió Ft.<br>
A Döntõbizottság a bírság összegét ezen keretek között állapította meg. Ennek körében értékelte a többszörös jogsértést és annak súlyát.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szélesebb személyi körben teszi lehetõvé a bírság kiszabását. E szerint "e törvény szabályait megszegõ, illetõleg nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg szervezettel jogviszonyban álló, a jogsértésért felelõs személlyel és szervezettel szemben".<br>
A Döntõbizottság ajánlatkérõvel szemben szabta ki a bírságot. Ajánlatkérõ ugyan megbízási szerzõdést kötött a FÕBER Rt.-vel és FÕBER Rt. jelen közbeszerzési eljárás lefolytatásában – miként az iratokból egyértelmûen megállapítható – aktívan részt vett, azonban maga ajánlatkérõ is jelen volt minden egyes tárgyaláson – fõként az ajánlati felhívást elfogadó 2001. július 18-in. Ilyen körülmények között pedig – figyelemmel a megbízó utasítási, illetve ellenõrzési jogára is – a kettejük jogviszonyában a felelõsség kérdésének tisztázása meghaladja a Döntõbizottság hatáskörét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. szeptember 13.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>