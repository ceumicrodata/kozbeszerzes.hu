<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7782)
</b></h2><FONT size=3><i><u></i></u><br>
Kf.VI.37.122/2001/5.<br>
<br>
A Magyar Köztársaság Legfelsõbb Bírósága a dr. Magyarády Péter ügyvéd (8200 Veszprém, Jutasi u. 21.) által képviselt Lacuna Építõipari és Kereskedelmi Szolgáltató Kft. (8330 Sümeg, Hunyadi u. 2.) felperesnek, az elsõ fokú eljárásban Bujdosó Gézáné közbeszerzési biztos által, a fellebbezési eljárásban dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, közbeszerzés tárgyában hozott közigazgatási határozat felülvizsgálata iránt indult perében, a Fõvárosi Bíróság 2001. január 9. napján kelt 3.K.34.861/2000/5. számú ítélete ellen, az alperes által 6. sorszám alatt benyújtott fellebbezés folytán az alulírott napon – tárgyaláson kívül – meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja, és a felperes keresetét elutasítja.<br>
Kötelezi a Legfelsõbb Bíróság a felperest, hogy fizessen meg az alperesnek, 15 nap alatt, 12 000 (tizenkettõezer) forint együttes elsõ- és másodfokú eljárási költséget, továbbá az államnak – az illetékhivatal külön felhívására – 10 000 (tízezer) forint kereseti, és 13 500 (tizenháromezer-ötszáz) forint fellebbezési eljárási illetéket.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
Zánka Község Önkormányzata – mint ajánlatkérõ – a Közbeszerzési Értesítõ 2000. április 26-i 17. számában tett közzé ajánlati felhívást nyílt eljárás megindítására, a Zánka, Mûvelõdési Ház átalakításának kivitelezési munkái tárgyában.<br>
Az ajánlatkérõ ajánlatkérési mûszaki dokumentációt bocsátott az ajánlattevõk rendelkezésére, melynek 1. pontja szerint az ajánlattevõnek szerzõdéstervezetet kell az ajánlatához mellékelnie.<br>
Az 5. pont rögzítette, hogy a mûszaki, pénzügyi ütemezést, részszámlázási igényt az ajánlatkérõ kéri a szerzõdéstervezetben szerepeltetni. A dokumentáció részét képezte a mûszaki leírás, valamint az Édes Szilárd Mérnöki Iroda által készített költségvetés, amely tételesen tartalmazta az elvégzendõ munkákat és azok anyagigényét.<br>
Az ajánlattételi határidõig összesen 3 ajánlat érkezett, melyet az ajánlatkérõ a hiánypótlási lehetõség biztosítását követõen értékelt, és a felperest hirdette ki nyertesnek.<br>
Az AVÉP Ajkai Építõipari Kft., mint ajánlattevõ nyújtott be jogorvoslati kérelmet az alpereshez, amelyben sérelmezte az ajánlatkérõ közbeszerzési eljárást lezáró döntését, azzal, hogy az egyes bírálati szempontok nem a kiírásnak megfelelõ módon kerültek értékelésre.<br>
Az alperes eljárása során elsõdlegesen valamennyi ajánlatot abból a szempontból vizsgált meg, hogy azok érvényesek-e vagy sem, majd arra a következtetésre jutott, hogy valamennyi ajánlat érvénytelen, így a bírálati szempontok szerinti értékelés felülvizsgálatát nem végezte el.<br>
A felperes ajánlatát azért találta érvénytelennek, mert az nem tartalmazott mûszaki, pénzügyi ütemezést annak ellenére, hogy az ajánlati dokumentáció 5. pontjában azt az ajánlatkérõ elõírta.<br>
Az alperes az ajánlatok összevetését mellõzve, 2000. július 20. napján kelt D.264/10/2000. számú határozatában megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 60. § (1) bekezdés b) pontját, ezért az ajánlatkérõ közbeszerzési eljárást lezáró döntését megsemmisítette. Az ajánlatkérõ az alperes döntése következtében új pályázatot írt ki.<br>
A felperes keresetében az alperes határozatának felülvizsgálatát, megváltoztatását kérte akként, hogy ajánlata nem volt érvénytelen. Arra hivatkozott, hogy az ajánlat tartalmaz mûszaki és pénzügyi ütemezést, szemben az alperesi feltételezhetõ részletesebb, konkrétabb ütemezés kívánalmával. Álláspontja szerint a felhívásban foglaltak kiterjesztõ értelmezésére nincs lehetõség.<br>
Az elsõfokú bíróság az alperes határozatát részben megváltoztatta, és a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja sérelmének megállapítását mellõzte. Ítéletének indokolásában a Kbt. 26. § (2) bekezdésére, 37. § (1) bekezdésére, 40. § (1) bekezdésére, 43. § (1) bekezdésére, 62. § (1) bekezdésére és 59. § (1) bekezdésére hivatkozással kifejtette, hogy az alperes a Kbt. 52. § (2) bekezdés d) pontjára alapította az ajánlatok érvénytelenségét, amely ajánlatok közül a kereseti kérelem és ellenkérelem korlátai között az elsõfokú bíróság kizárólagosan a felperesi ajánlatot vizsgálta. Ennek keretében megállapította az elsõfokú bíróság, hogy a felperes ajánlata az ajánlati felhívásban és dokumentációban foglaltaknak megfelelt. Az ajánlati dokumentáció az ajánlattevõk számára a részszámlázás lehetõségét ajánlotta fel, amelynek megfelelõ mûszaki, pénzügyi ütemezést kért. Ennek azonban további formai követelményét nem határozta meg. Az elsõfokú bíróság ennek megfelelõen vizsgálta meg a felperes ajánlatát, és megállapította, hogy az a dokumentációban elõírt követelményeknek megfelel. Osztotta az elsõfokú bíróság a felperes azon álláspontját, hogy az igény, és ehhez képest a várható ütemezés mértékén túlmenõ követelményt az ajánlatkérõ nem támasztott.<br>
Figyelemmel arra, hogy az ajánlati felhívás 9. pontja elõleg felvételére nem adott lehetõséget, a teljesítésarányos részszámlázás lehetõségét viszont rögzítette, ezáltal az 5. pontban foglalt részszámlázási igényt a teljesítményarányos kitétellel kiegészítette. További követelményként a végszámlái maximum 60%-os szerzõdéses összeg felvételét biztosította, amelynek a felperes által elkészített szerzõdéstervezet megfelelt. Megállapítható volt, hogy az igen részletes, tételes költségvetést tartalmazó mûszaki dokumentáció az ehhez igazodó ajánlati költségvetés, valamint a felperes által az ajánlatban rögzített vállalási ár és teljesítési határidõ ismeretében a felperes által százalékosan rögzített mûszaki teljesítés az alperes által hiányolt mûszaki tartalmat, és ehhez képest a teljesítésarányos részszámla nagyságrendjét behatárolta. Ennek megfelelõen a feleknek lehetõsége lett volna a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésében foglalt követelményeknek megfelelõ szerzõdés megkötésére.<br>
Minderre figyelemmel az elsõfokú bíróság megállapította, hogy jogszabálysértõ volt az alperes felperesi ajánlat érvénytelenségét kimondó rendelkezése. Mivel a felperes ajánlata nem volt érvénytelen, ezért az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja sérelmének kimondását mellõzte.<br>
Az elsõfokú bíróság ítélete ellen az alperes fellebbezett, annak megváltoztatását és a kereset elutasítását kérte. Arra hivatkozott, hogy tévedett az elsõfokú bíróság, amikor arra az álláspontra helyezkedett, hogy a felperes ajánlata a dokumentációban elõírt követelményeknek megfelelt. Az ajánlatkérõ az 5. pontban azt a követelményt írta elõ az ajánlat tartalmára vonatkozóan, hogy az ajánlatban szerepelnie kell a mûszaki, pénzügyi ütemtervnek, továbbá a részszámlázási igényt is meg kellett adni.<br>
A felperes ajánlata az ajánlati dokumentáció elõírásának megfelelõ mûszaki ütemtervet nem tartalmazott, hiszen a felperes azt nem az ajánlatában – amihez kötve van – szerepeltette, hanem annak mûszaki tartalmát majd késõbb, a szerzõdéskötéskor kívánta csak pontosítani. Ezt bizonyítja továbbá az ajánlat 2. pontjában a lap alján rögzített ajánlattevõi nyilatkozat, mely szerint az elvégzendõ munkákat a külön megjelölt ütemezés tartalmazza, tehát a mûszaki ütemezés a jelen ajánlatban még nem szerepel. Ez pedig nem felel meg az ajánlatkérõi elvárásoknak. Tévedett az elsõfokú bíróság, amikor arra az álláspontra helyezkedett, hogy a felperes ajánlatában található részletes beárazott költségvetésbõl meg lehet állapítani azt, hogy mikor kerül sor a felperes által megajánlott 25, illetve 60%-os mûszaki teljesítés elvégzésére.<br>
A felperes ajánlatából az sem állapítható meg, hogy az egyes szakaszszámlákat mikor kívánja benyújtani. A felperes maga is elismerte, hogy ajánlatának ezen része még pontosításra szorul, nyílt eljárás során azonban nincs helye az ajánlat késõbbi pontosításának.<br>
A fellebbezés alapos.<br>
Az alperes jogorvoslati eljárása eredményeként azt állapította meg, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontját, és ezért a közbeszerzési eljárást lezáró döntést megsemmisítette.<br>
Az elsõfokú bíróság az alperes határozatát részben megváltoztatva, mellõzte a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja sérelmének megállapítását.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja értelmében eredménytelen az eljárás, ha kizárólag érvénytelen ajánlatok érkeztek.<br>
A felperes a perben az általa tett ajánlat érvénytelenségének megállapítását sérelmezte.<br>
A Legfelsõbb Bíróság álláspontja szerint az alperes megalapozottan értékelte úgy a felperes ajánlatát, hogy az nem felel meg az ajánlati felhívásban és dokumentációban foglaltaknak, tekintettel arra, hogy nem tartalmaz mûszaki, pénzügyi ütemezést.<br>
Ennek tartalmi követelményeit illetõen helyesen utalt az alperes a szakmai elõírásokra, amelyek szerint mûszaki-pénzügyi ütemtervvel szemben támasztott követelmény, hogy részletezze azt, hogy milyen építési-szerelési munka elvégzésére mikor kerül sor, az egyes munkafolyamatok mennyi idõt vesznek igénybe, valamint az építési sorrend szerinti munkanemenkénti bontást. A pályázati kiírásnak megfelelõ pénzügyi ütemezés olyan ajánlati elemeket kívánt meg, amelyekbõl megállapítható, hogy a rész-, illetve szakaszszámlák mikor – a mûszaki teljesítés mely szakaszaihoz igazodóan – kerülnek benyújtásra.<br>
A felperes nem adta meg az egyes szakaszszámlák összegét, sem pedig a 25, illetve a 60%-os mûszaki teljesítés tényleges tartalmát.<br>
Az elsõfokú bíróság által hivatkozott és a kiírásnak megfelelõség körében elfogadott költségvetés nem alkalmas a pályázat hiányainak pótlására. A költségvetés a kivitelezés költségeit szakági bontásban tartalmazza, ezek sorrendje azonban nem feltétlenül azonos az elvégzendõ munkafázisok technológiai sorrendjével. Az egyes szakaszszámlák késõbbi pontosításának szükségét maga az ajánlatkérõ is elismerte, melynek nyílt eljárás esetén e vonatkozásban nincs helye.<br>
A fentiek szerint a perben rendelkezésre állt adatok és okirati bizonyítékok értékelése, és a Pp. 206. § (1) bekezdés szerinti mérlegelése alapján az volt megállapítható, hogy a felperes ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének megsértésével került benyújtásra, tartalma nem felelt meg az ajánlati felhívásban és a dokumentációban (1. fejezet 5. pont) meghatározott követelményeknek, ebbõl következõen érvénytelennek minõsült.<br>
Nem volt tehát jogszabályi alapja annak, hogy az elsõfokú bíróság mellõzze az alperes határozatának a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja megsértésére vonatkozó megállapítását.<br>
Minderre figyelemmel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján megváltoztatta, és a felperes keresetét elutasította.<br>
Az elsõ- és másodfokú eljárásban felmerült perköltség megfizetésére a Legfelsõbb Bíróság a felperest a Pp. 78. § (1) bekezdése értelmében kötelezte.<br>
A tárgyi illetékfeljegyzési jog folytán le nem rótt kereseti és fellebbezési eljárási illeték viselésére a pervesztes felperes a 6/1986. (VI. 26.) IM rendelet 13. § (2) bekezdése szerint köteles.<br>
<br>
Budapest, 2001. július 12.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>