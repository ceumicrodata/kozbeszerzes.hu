<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1391)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.687/12/2000.<br>
<br>
Tárgy: Az Albacomp Rt., a Synergon Rt. és a Matávcom Kft. jogorvoslati kérelme a Legfõbb Ügyészség közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Albacomp Számítástechnikai Rt. (8000 Székesfehérvár, Mártírok útja 9., képviseli: dr. Trinn Gábor ügyvéd, 1052 Budapest, Váci u. 18., a továbbiakban: I. rendû kérelmezõ), a Synergon Informatika Rt. (2600 Vác, Zrínyi u. 41/A., a továbbiakban: II. rendû kérelmezõ), valamint a Matávcom Kommunikációs Rendszereket Szolgáltató Kft. (1107 Budapest, Bihari út 6., képviseli: dr. Mozsolits Beáta ügyvéd, 1137 Budapest, Pozsonyi út 53–55., a továbbiakban: III. rendû kérelmezõ) jogorvoslati kérelmét, melyet a Legfõbb Ügyészség (1055 Budapest, Markó u. 16., képviseli: dr. Udvaros Judit ügyvéd, 1025 Budapest, Törökvész út 77., a továbbiakban: ajánlatkérõ) "a büntetõjogi szakterület összesített adatállományához központi adatbázisszerver szállítása, az ügyészségi informatikai központ és országos telekommunikációs hálózat kiépítése" tárgyú közbeszerzési eljárása ellen nyújtottak be, a Döntõbizottság elutasítja.<br>
<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 4-én ajánlati felhívást tett közzé a Közbeszerzési Értesítõ 40. számában nyílt eljárás megindítására (6553) a rendelkezõ részben írt tárgyban.<br>
A felhívás 3. a) pontja tartalmazta a beszerzés tárgyát és mennyiségét, megjegyezve azt is, hogy a részletes mûszaki specifikációt a dokumentáció tartalmazza. A 4. pontban a teljesítés határidejeként 2001. május 31. lett megjelölve. A felhívás 5. pontja tartalmazza a dokumentáció rendelkezésére bocsátásának körülményeit és feltételeit. A 9. pontban a pénzügyi ellenszolgáltatás teljesítésének feltételei között kikötötte ajánlatkérõ, hogy a nyertes ajánlat szerinti mûszaki teljesítések és számlázási ütemterv alapján részszámlázási lehetõséget biztosít. A sikeres próbaüzemet követõen benyújtható végszámla összege a vállalkozási díj 20%-ánál kevesebb nem lehet. A 13. a) pontban jelezte ajánlatkérõ, hogy az ajánlatok elbírálásának szempontja az összességében legelõnyösebb ajánlat kiválasztása. Ugyanezen pont b) alpontjában az ajánlatok értékelését meghatározó szempontokat és azok súlyozását állapította meg az alábbiak szerint:<br>
részszempontok	súlyszámok<br>
– mûszaki megoldás, funkcionalitás	55<br>
– ár	30<br>
– fizetési feltételek	5<br>
– a dokumentációban kért szolgáltatások minõsége és a felajánlott többletszolgáltatások	10<br>
Az egyes részszempontok értékelésekor adható pontszám alsó határa minden esetben 1 pont, felsõ határa minden esetben 20 pont.<br>
A 15. a) pontja szerint az eredményhirdetés idõpontja az ajánlatok felbontását követõ 28. napon 14 óra, azaz 2000. december 12. A 15. b) pontban a szerzõdéskötés idõpontját úgy határozta meg ajánlatkérõ, hogy az az eredményhirdetést követõ 28. napon esedékes, azaz 2001. január 9-én. A felhívás 16. pontja tartalmazta az egyéb információkat, melyek között elõírta azt is ajánlatkérõ, hogy a nyertes ajánlattevõ visszalépése esetén a következõ legkedvezõbb ajánlattevõvel köt szerzõdést.<br>
Ajánlatkérõ dokumentációt is készített, melynek 1. pontja a Legfõbb Ügyészség ajánlati felhívását, 2. pontja az Ügyészség jelenlegi informatikai helyzetét és távlati elképzeléseit, a 3. pontja a megvalósítandó rendszer és az elvégzendõ feladatok részletes ismertetését, a 4. pontja a szerzõdési feltételeket, míg az 5. pontja az ajánlati tudnivalókat tartalmazta. Ezen túlmenõen az ajánlati dokumentáció részét képezték még az Üzleti ajánlat, a Szakmai ajánlat, a Termékek ajánlati árlistája, és a Teljesítés helyszínei címû mellékletek is.<br>
A Szerzõdési feltételek címû részben a bevezetésben közölte ajánlatkérõ, hogy mint "Megrendelõ a pályázati kiírásból, valamint az ajánlattételhez szükséges jelen dokumentációkból következõ feltételek és körülmények mellett különösen az alábbi lényeges feltételekkel köt szerzõdést":<br>
Ezek szerint "a teljesítéssel, vállalkozási díjjal, mellékkötelezettséggel kapcsolatos egyéb feltételek" között elõírta azt is, hogy vállalkozó késedelmes teljesítése, vagy a teljesítés meghiúsulása esetén kötbért fizet. Ugyanezen alpontban kipontozva a kitöltés lehetõségét, helyet biztosított a késedelmi kötbér és a meghiúsulási kötbérre vonatkozó összegek beírására. Még mindig a 4. részben az "egyéb vonatkozású egyes kikötések" címszó alatt az utolsó bekezdésében elõírta ajánlatkérõ, hogy a szerzõdés pontos tartalmát a megrendelõ és a vállalkozó az ajánlat elfogadását követõen és a vállalkozó szolgáltatásának ismeretében állapítják meg. E részben a megjegyzésben az is szerepel, hogy a kötbérek mértékére az ajánlatban vár ajánlatkérõ javaslatot, melyet fizetési feltételként fog értékelni.<br>
Az "ajánlati tudnivalók" alatti 5. részben ajánlatkérõ elõírta, hogy az ajánlatnak meg kell felelnie a törvény rendelkezéseinek. Ezen belül a 4. pont tartalmazta azt az elvárást, hogy az ajánlathoz mellékelni kell egy szerzõdési javaslatot is.<br>
A 2000. november 14-i ajánlattételi határidõig kérelmezõkön túl ajánlatot nyújtott be a Compaq Computer Magyarország Kft., a KFKI Számítástechnikai Rt., a Montana Rt., a Profon Kft., valamint a Debis IT Kft.<br>
Ajánlatkérõ öttagú bírálóbizottságot hozott létre, amely bizottság több alkalommal, így 2000. november 14-én, december 1-jén, december 8-án és december 11-én ülésezve értékelte az ajánlatokat. A 2000. december 12-i ülésén a bírálóbizottság döntését jegyzõkönyvben rögzítve megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel érvénytelen. I. és II. rendû kérelmezõ, valamint a Compaq Computer Kft., a Debis IT Kft. és a Montana Rt. ajánlata. Ezen túlmenõen megállapította azt is a bizottság, hogy a Proform Informatika Kft. ajánlattevõ a teljesítésre alkalmatlan.<br>
A fenti döntésrõl szóló jegyzõkönyvben ajánlatkérõ részletesen indokolta a döntéseit. Ennek során I. és II. rendû kérelmezõnél megállapította, hogy az ajánlattevõk az ajánlatban a szerzõdéskötés napját az ajánlati felhívásban közölt idõponttól eltérõen korábbi idõpontban állapították meg annak ellenére, hogy "ajánlati levelükben" úgy nyilatkoztak, hogy az ajánlati felhívásban és a dokumentációban foglalt feltételeket maradéktalanul vállalják. A jegyzõkönyvben az is rögzítésre került, hogy az ajánlatkérõ az ajánlati felhívásban meghatározott napnál korábban nem köt – nem köthet – szerzõdést. A szerzõdéskötés idõpontja meghatározásának a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontjára figyelemmel garanciális jelentõsége is van. Azt is tartalmazza a jegyzõkönyv, hogy a felhívás szerinti szerzõdési idõpont, azaz 2001. január 9. elõtt, nevezetesen január 5-én kívánt szerzõdést kötni I. rendû kérelmezõ, míg II. rendû kérelmezõ a szerzõdés megkötésének napját 2000. december 22-ben határozta meg az ajánlatban.<br>
Még ugyanezen napon, azaz 2000. december 12-én 14 órakor ajánlatkérõ megtartotta a nyilvános eredményhirdetést, ahol a jegyzõkönyvben foglalt döntését ismertette, miszerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ának (1) bekezdése alapján az eljárás nyertese a KFKI Számítástechnikai Rt. Ugyanitt rögzítésre került az is, hogy a nyertes ajánlattevõ visszalépése esetén az ajánlati felhívás 16. pontjának 8. francia bekezdése alapján a Matávcom Kommunikációs Rendszereket Szolgáltató Kft. (III. kérelmezõ) ajánlattevõvel köt szerzõdést ajánlatkérõ. A jegyzõkönyv mellékletét képezte az Összegzés az eljárásról címû dokumentum is, mely tartalmazza szöveges és táblázatos formában az érvényes ajánlattevõk ajánlatának értékelését, pontozását, az érvénytelenné nyilvánítás, valamint a teljesítésre alkalmatlan ajánlattevõvel kapcsolatos döntés indokait is. Az eredményhirdetés végén az ajánlatkérõ az ajánlattevõk számára a jegyzõkönyv egy példányának átadásával egyidejûleg átadta az érvénytelen ajánlatokról és a teljesítésekre alkalmatlan ajánlattevõkrõl készült jegyzõkönyvet, az eljárás érdemben hozott döntésérõl készült jegyzõkönyvet, valamint a Kbt. 5. számú mellékletét is, melyet a jelen levõ képviselõk aláírásukkal elismertek.<br>
Nyertes ajánlattevõvel a szerzõdést 2001. január 9-én ajánlattevõ megkötötte.<br>
I. rendû kérelmezõ 2000. december 22-én, míg II. és III. rendû kérelmezõ 2000. december 27-én fordult jogorvoslati kérelemmel a Döntõbizottsághoz.<br>
A Döntõbizottság a jogorvoslati kérelmeket egyesítette és egy eljárás keretében bírálta azokat el.<br>
I. rendû kérelmezõ a tárgyaláson megerõsített kérelmében kérte ajánlatkérõ eljárás folyamán hozott, az eredmény megállapítására irányuló döntésének megsemmisítését, és ideiglenes intézkedéssel a közbeszerzési eljárás felfüggesztését, illetve a még meg nem kötött szerzõdés megkötésének megtiltását. Kérte továbbá az ügyben tárgyalás tartását is. Kérelmét alapvetõen azzal indokolta, hogy álláspontja szerint az ajánlatkérõ jogsértõ módon nyilvánította érvénytelenné az ajánlatát, hivatkozva a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára, valamint a 62. § (2) bekezdés és 82. § (2) bekezdésének b) pontjára is. Álláspontja szerint ajánlatkérõ indokolása azért nem helytálló, mert az ajánlatukban nyilatkoztak, hogy az ajánlati felhívásban, illetve az ehhez kapcsolódó dokumentációban foglalt feltételeket megismerték és azt elfogadják. Ezen túlmenõen azt is elõadta, hogy az ajánlatuk tartalmaz egy olyan mellékletszintû idõ-diagramot, mely bizonyos teljesítendõ feladatok idõszükségletét hivatott tájékoztatási célzattal bemutatni. Ezen idõdiagramban rögzíti nyilvánvalóan nyomtatási hiba miatt, a 2001. 01. 05-ös dátumot, ám a diagram jellegû ábrázolásból megállapítható, hogy ez sem egy meghatározott napra esõ fázist jelöl. Álláspontja szerint az általános nyilatkozat alapján az ajánlata megfelelt az ajánlati felhívásnak, ezért nem lehetett volna azt érvénytelenné nyilvánítani. A tárgyaláson kifejtette azt a véleményét is, hogy ajánlatkérõnek a fenti ellentmondás tisztázására lehetõsége és kötelezettsége lett volna a Kbt. 57. § (1) bekezdése alapján ezt az ellentmondást tisztázni.<br>
II. rendû kérelmezõ jogorvoslati kérelmében kérte a jogsértés megállapítását, az eljárást lezáró ajánlatkérõi döntés megsemmisítését, valamint az eljárási díjjal kapcsolatos költség viselésére kötelezését ajánlatkérõnek. Kérelmét azzal indokolta, hogy ajánlatkérõ helytelenül állapította meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján az ajánlatuk érvénytelenségét, tekintettel arra, hogy a szerzõdéskötés idõpontját a pályázati kiírástól eltérõen helytelenül állapították meg. Ajánlatkérõ e döntése azért jogszabálysértõ, mert kérelmezõ az ajánlati kiírásban foglalt feltételek maradéktalan elfogadásáról szóló, cégszerûen aláírt és a pályázati anyaghoz csatolt nyilatkozatával többek között a szerzõdés létrejöttére vonatkozó idõpontot is elfogadta. Véleménye szerint az ajánlatkérõ e nyilatkozatot nem értékelte a súlyának megfelelõen, lényegében figyelmen kívül hagyta és egyoldalú önkényes értelmezéssel az ajánlati anyagban foglalt idõpontra helyezte a hangsúlyt. Álláspontja szerint ajánlatkérõ a fenti döntésével olyan ajánlatot nyilvánított érvénytelennek, mely a jogszabályi követelményeknek, illetve a kiírásban és az ajánlati dokumentációban megfogalmazottaknak mindenben megfelelt, és amely ajánlat a részt vevõ más ajánlat komoly vetélytársa lett volna pénzügyi és mûszaki szempontból egyaránt. Álláspontja szerint ajánlatkérõ az államháztartásra nézve is kedvezõtlen döntést hozott a nyertes ajánlat elfogadásával. Írásos kérelmében kérte ideiglenes intézkedéssel a szerzõdéskötés megtiltását is.<br>
III. rendû kérelmezõ írásos kérelmében, melyet a tárgyaláson változatlanul fenntartott, kérte az a kérelmezõnek a közbeszerzési eljárást lezáró döntésének megsemmisítését és a jogsértõ megállapítását. Kérte továbbá az ajánlatkérõ kötelezését az eljárási díj és költségek viselésére, valamint a meg nem kötött szerzõdés megkötésének megtiltását ideiglenes intézkedéssel.<br>
Kérelme indokolásául elõadta, hogy álláspontja szerint ajánlatkérõ az ár témában megfelelõ módon differenciált a pályázatok között, és a pontszámokban értékelte III. rendû kérelmezõ mintegy 200 M Ft-tal alacsonyabb árajánlatát. A fizetési feltételeknél azonban az ajánlati felhívásban foglaltakhoz képest túlzottan értékelte a nyertes ajánlattevõ ajánlatát, amely alapján született meg a döntés.<br>
A fentiekre tekintettel az az álláspontja, hogy az ajánlatkérõ az ajánlatukhoz képest 40%-kal több, mintegy 200 M Ft-tal magasabb árú ajánlatot fogadott el, vagyis az elbírálásnál megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat. A tárgyaláson azt is nyilatkozta, hogy álláspontja szerint ajánlatkérõ túlzott mértékben értékelte a nyertesnél a mûszaki megoldás és a fizetési feltételek értékelése során az eltéréseket a nyertesnek kihirdetett KFKI és III. rendû kérelmezõ ajánlata között. Véleménye szerint az ajánlatkérõ kötbérre vonatkozó hivatkozása a tárgyaláson nem helytálló, mivel ilyen kötelezettség nem volt elõírva a felhívásban, illetve a dokumentációban, így az erre való utalás az ajánlatkérõ írásos észrevételében nem indokolt. Elõadta azt is a tárgyaláson, hogy a jogorvoslati kérelmük benyújtása elõtt írásban kértek ajánlatkérõtõl részletes indokolást a mûszaki értékeléssel kapcsolatosan, mert ettõl tették függõvé esetlegesen a kérelmek benyújtását. Ezzel kapcsolatosan elõterjesztette azt is, hogy a tárgyalás idõpontjáig nem kaptak írásban az ajánlatkérõtõl választ a kérdésükre, nevezetesen az értékelés részletesebb indokolására.<br>
Ajánlatkérõ írásos észrevételében és a tárgyaláson egybehangzóan kérte az alaptalan jogorvoslati kérelmek elutasítását.<br>
I. és II. rendû kérelmezõ kérelmével kapcsolatosan elõadta azt, hogy valójában itt a szerzõdéskötés elõrehozása okozta az érvénytelenséget, ahogy azt az értékelésükben is megállapították. Álláspontja szerint I. és II. rendû kérelmezõ nem vitatta semmikor a felhívásban megjelölt szerzõdéskötési idõpont elõtti szerzõdéskötés tényét, hanem csak azzal kapcsolatos értelmezésüket fejtették ki írásban, illetve a tárgyaláson. Véleménye szerint az ajánlati levél és az érdemi ajánlat eltérése esetén érvénytelen az ajánlat, hisz a kettõt nem lehet egymástól elválasztani. Ha valamelyik ajánlati részben eltérés van a másiktól, akkor a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, nevezetesen a nem egyértelmû kijelentésekkel kapcsolatos felvilágosításkérést azért nem alkalmazhatták I. és II. rendû kérelmezõ esetében, mert az az ajánlat módosítása lehetett volna. Ezt pedig a Kbt. kogens szabálya nem teszi lehetõvé. Ajánlatkérõ nem vitatta azt sem, hogy I. és II. rendû kérelmezõ eltérése a tervezett szerzõdéskötés idõpontjától kisebb, illetve nagyobb mértékû, de álláspontja szerint e kérdésben differenciálni nem áll módjukban, mert ezzel a verseny tisztaságát és az esélyegyenlõségét sértették volna meg. Nyilatkozata szerint a Kbt. érvénytelenségre vonatkozó szabályai szigorúak, de ennek alkalmazásától nem térhettek el az értékelés során.<br>
III. rendû kérelmezõ kérelmével kapcsolatosan elõadta, hogy az értékelést az eredményhirdetés alkalmával a felekkel ismertették, és annak részletesebb indokát a jogorvoslati eljárás során becsatolt írásos észrevételükben megadták, melyre a feleknek és köztük III. rendû kérelmezõnek a tárgyaláson lehetõsége volt reflektálni. Elõadta azt is a tárgyaláson, hogy az ajánlatkérõ jogosultságát, miszerint a felhívásban elõírt feltételeket és körülményeket õ írhatja elõ, nem vonhatják el ajánlatkérõtõl. E jog keretében állapították meg az értékelés súlyszámait és a pontozásos módszert, illetve határokat is. Az értékelés során a felhívásban elõre megadott módszerrel és értékhatárok között pontoztak, így nem sértették meg a Kbt. vonatkozó rendelkezéseit. Nyilatkozata szerint III. rendû kérelmezõ ajánlata még megfelelt az igényeiknek, de nem volt jobb a nyertesnél annak ellenére, hogy az árban valójában olcsóbb volt, mint a nyertes ajánlattevõé. Amikor az összességében legelõnyösebb ajánlatot választották ki, akkor a pontozást is figyelembe véve kapták az eljárás nyertesére vonatkozó eredményt. Ettõl az eredménytõl nem térhettek el, hisz erre vonatkozóan is kogens szabálya van a Kbt.-nek, aminek alapján a döntésüket meg kellett hozniuk. A magasabb mûszaki tartalom és a magasabb ár összefügg egymással. Ebbõl következik az, hogy a jobb mûszaki tartalmú ajánlat árban magasabb. Ettõl függetlenül nem dönthettek másként az eljárásban.<br>
A III. rendû kérelmezõ kötbérvállalásával kapcsolatosan elõadta azt is, hogy amikor a felhívásukat készítették és a dokumentációt összeállították, akkor nem számítottak arra, hogy lesz olyan ajánlattevõ, aki a szokásos gyakorlattól eltérõen kötbért nem fog vállalni az ajánlattétel során. III. rendû kérelmezõ ajánlatának értékelésénél meglepetéssel tapasztalták a nulla kötbérállást, de mivel kötelezõ kötbérmértéket nem írtak elõ, ezért kénytelenek voltak pontozni, és érvényesnek elfogadni III. rendû kérelmezõ ajánlatát. Ezt az is bizonyítja, hogy az adható pontérték alsó határát adták annak ellenére, hogy nem vállalt III. rendû kérelmezõ semmilyen kötbért. Álláspontja szerint ezzel sem tértek el a pontozás Kbt.-ben elõírt szabályaitól.<br>
Az ügyben érintett felek a jogorvoslati eljárás során érdemi észrevételt nem tettek.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati kérelmek alaptalanok.<br>
A Döntõbizottságnak egyszer azt kellett vizsgálnia, hogy I. és II. rendû kérelmezõ ajánlata érvénytelen volt-e, majd azt, hogy III. rendû kérelmezõ összességében kedvezõtlenebb volt-e mint a nyertesnek kihirdetett ajánlat.<br>
E vizsgálat keretében a Döntõbizottság I. és II. rendû kérelmezõ ajánlatával kapcsolatosan az alábbiakat állapította meg:<br>
Az ajánlati felhívás és dokumentáció szerint ajánlatkérõ megkövetelte az általános szerzõdési feltételekre vonatkozó nyilatkozatot, továbbá megkövetelte a dokumentáció 3. 5. 2. 2. részében az adminisztrációs jellegû termékek leírásánál, hogy részletes kivitelezési tervet kell készíteni a teljesítés elhatárolható szakaszainak megjelölésével. Ugyanezen dokumentáció 3. 5. 3. fejezetében a teljesítési igazolás, átadás-átvételi eljárás e címszó alatt elõírta azt is, hogy az ajánlattevõnek a megvalósítást jól elkülöníthetõ fázisokban kell végrehajtania. A fázisokat az ütemtervben és a kivitelezési tervben kell meghatározni. A teljesítést igazoló eljárást minden fázisra meg kell tervezni és végre kell hajtani.<br>
A Döntõbizottság a felek nyilatkozataival egyezõen megállapította, hogy mind I., mind II. rendû kérelmezõ vállalta az ajánlatában, hogy elfogadja a felhívásban és a dokumentációban írt feltételeket. Ezzel szemben I. és II. rendû kérelmezõ a felhívásban megjelölt – illetve abból kiszámolható – 2001. január 9-i szerzõdéskötés idõpontja helyett annál korábbi idõpontokat jelöltek meg a konkrét ajánlatukban az idõdiagramban.<br>
A Döntõbizottság osztotta ajánlatkérõ azon álláspontját, hogy ezek az eltérések nem pontosíthatóak a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében írt módon, mert az ténylegesen a Kbt. szabályai szerint az ajánlat módosítását jelentette volna.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése pedig azt a rendelkezést tartalmazza, hogy az ajánlatok elbírálása során az ajánlatkérõ írásban, és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
E rendelkezés értelmezésénél megállapítható, hogy a Kbt. csak lehetõségként biztosítja a felvilágosításkérést, azt kötelezõ szabályként nem írja elõ ajánlatkérõk részére. De tovább értelmezve ezt a rendelkezést az is megállapítható – összevetve a korábban idézett Kbt. 49. § (2) bekezdésével –, hogy az eltérõ tartalmú konkrét ajánlati elem felvilágosításkérés keretében nem pontosítható, tehát ajánlatkérõ a megállapított tényállásra és a fenti jogszabályhelyekre tekintettel jogszerûen nyilvánította érvénytelennek I. és II. rendû kérelmezõ ajánlatát.<br>
Fenti véleményének kialakításánál a Döntõbizottság nem vehette figyelembe I. és II. rendû kérelmezõ tárgyaláson elhangzott azon nyilatkozatát, miszerint azért hozták elõbbre a szerzõdéskötés idõpontját az idõdiagramban, mert véleményük szerint ezzel azt kívánták jelezni, hogy egy jelentõsebb beszerzésre vonatkozó szerzõdés megkötéséhez, illetve elõkészítéséhez esetenként több napra is szükség lehet, ezért valójában ez az idõdiagram e folyamatot ábrázolta volna. Ezzel szemben megállapítható, hogy a dokumentáció 4. pontjában szerepelt fentebb idézett rendelkezés szerint "a szerzõdés pontos tartalmát a Megrendelõ és a Vállalkozó az ajánlat elfogadását követõen a Vállalkozó szolgáltatásának ismeretében állapítják meg". Ebbõl az is következik, hogy az idézett, a dokumentációban fellelhetõ rendelkezés nem a szerzõdéskötés idõpontjára, hanem a szerzõdés tartalmának a pontosítására vonatkozik, így valójában az I. és II. rendû kérelmezõ által felhozott egyeztetések erre vonatkozhattak csak, de nem a szerzõdéskötés idõpontjának elõrehozatalára.<br>
A Döntõbizottság III. rendû kérelmezõ kérelmével kapcsolatos vizsgálat során összehasonlította a nyertes és III. rendû kérelmezõ ajánlatát, figyelemmel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére, mely úgy rendelkezik, hogy: Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatnak az elbírálás részszempont szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat ajánlatonként összeadja.<br>
A Döntõbizottság a vizsgálata során megállapította, hogy ajánlatkérõ e szabályoktól nem tért el az értékelés során. Az egyes részszempontokra a felhívás szerinti ponthatárok között a szakmai vélemények figyelembevételével határozta meg a pontértékeket a részszempontok tényleges tartalmi eleme alapján, majd azokat a súlyszámokkal megszorozva adta össze a pontokat. Az így kapott eredmény szerint az összegzésben is szereplõ 1550 pont a nyertes ajánlattevõnél az 1255 pont III. rendû kérelmezõnél helytálló és megfelel a Kbt. rendelkezései szerinti számításnak. Ebbõl következõen ajánlatkérõ a nyertesre vonatkozó döntését helyesen állapította meg, hisz a Kbt. kogens szabályai alapján az elõírás szerinti pontozás alapján kialakított pontérték reá nézve is kötelezõ.<br>
A Döntõbizottság az egyes részszempontoknál, melyeket III. rendû kérelmezõ vitatott a pontozás vonatkozásában megállapította, hogy az ajánlatkérõ által adott pontszámok arányaikban jól tükrözik a két ajánlat egyes elemei közötti különbségeket, azok helytállóak, így a Döntõbizottság nem osztotta III. rendû kérelmezõ álláspontját abban, hogy magasabb értékû nyertes ajánlat nincs arányban a mûszaki tartalom vonatkozásában III. rendû kérelmezõ ajánlatával.<br>
Az elsõ részszempontnál, azaz a mûszaki megoldás és a funkcionalitás értékelésénél a Döntõbizottság megállapította, hogy a nyertes ajánlata e szempontból bizonyítottan jobb III. rendû kérelmezõ ajánlatánál, mivel a nyertes jobban, érthetõbben, részletesen megvilágította a megajánlott rendszert, melyet rajzban is megjelenített. Ajánlatának a HW. eszközei megfelelõ tartalékkal rendelkeznek, jól illeszthetõek, egy gyártótól erednek, magas fokú rendelkezésre állást biztosít, a nyertes ajánlat és a rendszer bõvíthetõsége jobb, és hosszú távon kielégíti az ajánlatkérõi igényeket.<br>
Ezzel szemben III. rendû kérelmezõ ajánlatában nem mindent fejtett ki egyértelmûen, illetve világosan. A HW. kapacitás nem mindenhol elegendõ, és korlátozott a bõvítési lehetõség, az illeszthetõség pedig aggályos.<br>
Az árra vonatkozó ajánlatkérõi döntést III. rendû kérelmezõ nem vitatta, így azt a Döntõbizottság nem vizsgálta.<br>
A fizetési feltételek részszempontvizsgálatánál a Döntõbizottság egyetértett ajánlatkérõ azon álláspontjával, hogy a minimálisan adható 1 pont megfelelõ volt III. rendû kérelmezõ e részszempontja értékelésénél tekintettel arra, hogy kérelmezõ egyik esetre sem ajánlott meg kötbért, szemben a nyertes ajánlattevõvel, aki a késedelmes teljesítésre és a teljesítés meghiúsulása esetére is kötbért vállalt és a számlázással kapcsolatban nem volt kikötése.<br>
A Döntõbizottság álláspontja szerint a dokumentációban kért szolgáltatások minõsége és a felajánlott szolgáltatások részszempontvizsgálatánál eszközölt ajánlatkérõi pontok is megfeleltek az összehasonlított ajánlatok tartalmának, mivel nyertes teljes körû oktatást, valamint az árban foglalt többletszolgáltatásokat ajánlott meg, így pl. termékkövetés, emelt szintû rendelkezésre állás, míg kérelmezõ csak 5 nap oktatást ajánlott, termékkövetés nem található az ajánlatában. Erre tekintettel a két adott pontszám közötti arány megfelelõnek értékelhetõ, az nem vitatható.<br>
A Döntõbizottság számszakilag is ellenõrizte az ajánlatkérõ által adott fenti pontokat, megszorozva azokat a részszempontok súlyszámaival, majd azokat összegezve megállapította, hogy az ajánlatkérõ által az összegzésben szereplõ pontozás – amit az eredményhirdetéskor az ajánlattevõk részére is átadtak – megfelelõ és nem vitatható, aminek következtében az ajánlatkérõ döntése helyes volt a nyertesre vonatkozóan, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján, mely úgy rendelkezik, hogy:<br>
"Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fent.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ának (1) bekezdés c) pontjában biztosított jogkörében eljárva az alaptalan jogorvoslati kérelmeket a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 23.<br>
<br>
Dr. Bíró László s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>