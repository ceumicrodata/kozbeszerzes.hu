<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1427)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.700/7/2000.<br>
<br>
Tárgy: A Generali-Providencia Biztosító Rt. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Generali-Providencia Biztosító Rt. (1066 Budapest, Teréz krt. 42–44., a továbbiakban kérelmezõ) jogorvoslati kérelmére indult eljárást, amelyet a Vám- és Pénzügyõrség Országos Parancsnoksága (1095 Budapest, Mester u. 7., a továbbiakban: ajánlatkérõ) – nevében és megbízásából eljárt az Okfon Közbeszerzési és Szolgáltató Rt. (1106 Budapest, Fehér út 10., 57. épület, a továbbiakban: megbízott) – "a Vám- és Pénzügyõrség Országos Parancsnoksága gépjármûveinek kötelezõ gépjármû-felelõsségbiztosítása, mintegy 880 gépjármûre kiterjedõen" tárgyú közbeszerzési eljárása ellen nyújtott be, a jogorvoslati kérelem visszavonása miatt megszünteti.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. november 15-ei számában részvételi felhívást tett közzé meghívásos eljárás lebonyolítására, melynek tárgya "a Vám- és Pénzügyõrség Országos Parancsnoksága gépjármûveinek kötelezõ gépjármû-felelõsségbiztosítása, mintegy 880 db gépjármûre kiterjedõen" volt. A közbeszerzési eljárás lebonyolításában ajánlatkérõ mellett közremûködött az Okfon Közbeszerzési és Szolgáltató Rt. is.<br>
Az ajánlatkérõ a részvételi felhívásban megjelölte azokat a cégeket, akiket az ajánlattételre fel kíván hívni. Így a kérelmezõn kívül az Axa Colonia Biztosító Rt.-t, az ÁB-Aegon Általános Biztosító Rt.-t, a Hungária Biztosító Rt.-t és az OTP Garancia Biztosító Rt.-t. A meghívásos eljárás alkalmazásának feltétele pedig az volt, hogy a szerzõdés tárgyának sajátos természete, valamint a teljesítésre ismert és korlátozott számú ajánlattevõ alkalmas a szerzõdés teljesítésére. Ajánlatkérõ és a megbízott dokumentációt is rendelkezésre bocsátott a részvételi jelentkezõknek, amelyben meghatározta a részvételi jelentkezések és az ajánlattétel a tartalmi és formai követelményeit. A közbeszerzési eljárásról 2000. december 22-én elkészült összegzés szerint az összességében legelõnyösebb ajánlatot az OTP Garancia Biztosító Rt. tette. A nyertest követõ legkedvezõbb ajánlattevõ pedig kérelmezõ volt.<br>
Kérelmezõ 2000. december 29-én nyújtotta be jogorvoslati kérelmét a Döntõbizottsághoz, amelyben sérelmezte az ajánlatkérõnek a nyertes ajánlattevõre vonatkozó eljárást lezáró döntését. Álláspontja szerint a nyertes OTP Garancia Biztosító Rt. az ajánlati felhívástól eltérõ módon terjesztette elõ az ajánlatát, ezért felmerül annak érvénytelensége is. Kérte a Döntõbizottságot, hogy az ajánlatkérõ eljárást lezáró döntését semmisítse meg, továbbá ideiglenes intézkedésként a szerzõdés megkötését tiltsa meg.<br>
A Döntõbizottsághoz a tárgyalás kitûzését és az iratok beszerzését követõen a kérelmezõ újabb beadványt nyújtott be 2000. január 8-án, amelyben közölte a Döntõbizottsággal, hogy a jogorvoslati kérelmét visszavonja.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Bizottság eljárására – ha e törvény másként nem rendelkezik – az Államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A (2) bekezdés szerint a Bizottság eljárása kérelemre, vagy hivatalból indul. A (3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az Államigazgatási eljárás általános szabályairól szóló – többször módosított – 1957. évi IV. törvény (Áe.) 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a fenti törvényhelyekre figyelemmel a jogorvoslati eljárást a kérelem visszavonása miatt megszüntette, mivel a Kbt. 79. § (4), (5) és (6) bekezdése szerinti feltételek, azaz a hivatalbóli eljárás feltételei nem álltak fenn. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelembe véve a Kbt. 80. § (1) bekezdés h) pontját.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 8.<br>
<br>
Dr. Eke Pekács Tibor s. k.	Hámori András s. k. <br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>