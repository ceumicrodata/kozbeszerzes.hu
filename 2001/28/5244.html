<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5244)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.238/14/2001.<br>
<br>
Tárgy: a B & Z Beton Kft. jogorvoslati kérelme a MÁV Pályagazdálkodási Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A B & Z Beton Kft. (7570 Barcs, Magyar L. u. 4., a továbbiakban kérelmezõ) kérelmét, amelyet a MÁV Pályagazdálkodási Központ (1011 Budapest, Hunyadi u. 12–14., képviseli: dr. D. Horváth László ügyvéd, 1061 Budapest, Andrássy u. 31. fszt. 1., a továbbiakban: ajánlatkérõ) "beton útjáró és tartozékai beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. február 14-én ajánlati felhívást tett közzé a Közbeszerzési Értesítõ 7. számában nyílt eljárás megindítására (0943/2001) a rendelkezõ részben írt tárgyban.<br>
Ajánlatkérõ a felhívás 11. a) pontjában az alábbiak szerint írta elõ az ajánlattevõk pénzügyi, gazdasági és mûszaki alkalmassága igazolására kért adatok és tények körét:<br>
"11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
– nyilatkozatok a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerinti pénzügyi intézménytõl, az (1) bekezdés d) pontja szerint az ajánlattevõ vezetõjétõl a szerzõdés teljesítéséhez szükséges pénzügyi alkalmasságról,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében foglaltak igazolása (hatósági igazolások és ajánlattevõi nyilatkozatok ajánlathoz történõ becsatolása) a Kbt. 46. § (4)–(6) bekezdéseiben elõírtak szerint. Külföldi ajánlattevõ esetén a Kbt. 46. § (8) bekezdésében foglaltak szerinti igazolásokat kell benyújtani és az alábbi mûszaki igazolásokat is,<br>
– mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) (fénykép), e) és g) pontjai szerint,<br>
– a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) pontjára vonatkozóan nyilatkozni kell. A Kbt. 43. § (2) bekezdés b) pontja szerinti alvállalkozónak jelölni kell a termék gyártóját is, amennyiben az ajánlattevõ nem a gyártó."<br>
A felhívás 13. b) pontja tartalmazta az összességében legelõnyösebb ajánlat kiválasztásának részszempontjait és súlyszámait, valamint az adható pontszámokat az alábbiaknak megfelelõen:<br>
részszempontok	súlyszámok<br>
– a kiírtnál kedvezõbb fizetési feltételek	33<br>
– ajánlati ár	30<br>
– minõségi követelményeknek megfelelés	20<br>
– megajánlott szerzõdési feltételek (kötbér)	10<br>
– szállítási határidõ	7<br>
Az értékelés során adható pontszám: 1–10.<br>
Ajánlatkérõ dokumentációt is készített, amelyben rögzítésre kerültek a pontos minõségi és mûszaki követelmények és mennyiségek az ajánlati árra és a fizetési feltételekre vonatkozó információk.<br>
A 2001. március 27-i ajánlattételi és egyben bontási határidõig két ajánlat érkezett, nevezetesen a kérelmezõtõl és a KÕDECO 96 Kft.-tõl.<br>
A bontás alkalmával ajánlatkérõ közölte, hogy hiánypótlást biztosít 2001. március 30-án 12.00 óráig mindkét ajánlattevõ számára, mert a KÕDECO 96 Kft. nem pótolta a pénzforgalmi jelzõszámát, míg kérelmezõ ajánlatából hiányzott a nyilatkozat az ajánlattevõ vezetõjétõl a szerzõdés teljesítéséhez szükséges pénzügyi alkalmasságról [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés], valamint referenciáknál a kiírásnak megfelelõ termékekre az érték melletti darabszámok ismertetése. Hiányzott továbbá kérelmezõ ajánlatából a Kbt. 44. § (2) bekezdésének e) és g) pontja szerinti igazolás is és nyilatkozat, ezért ajánlatkérõ a feleknek a fenti határidõ megjelölésével a hiánypótlást biztosította. A KÕDECO 96 Kft. a hiánypótlást teljesítette, míg kérelmezõ a kért tételekbõl a referencia darabszámát, pénzügyi alkalmasságára vonatkozó nyilatkozatot, valamint a szerzõdés teljesítésére és a kért ellenszolgáltatás összegére vonatkozó nyilatkozatot is határidõig becsatolta. Ugyanezen határidõig a Kbt. 44. § (2) bekezdésének g) pontja szerinti tanúsítással kapcsolatban azt közölte ajánlatkérõvel, hogy a társaságuk a tanúsító általi tanúsítással nem rendelkezik, a tanúsítási folyamat elõkészítési szakaszánál tartanak, tehát annak beszerzése folyamatban van.<br>
A 2001. április 2-i eredményhirdetéskor az ajánlattevõk jelenlétében ajánlatkérõ kihirdette, hogy kérelmezõ megjelölt határidõig nem pótolta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése e) és g) pontja szerinti igazolásokat, ezért ajánlata a Kbt. 52. § (2) bekezdés d) pontja alapján érvénytelen. Ennek során közölte azt is ajánlatkérõ, hogy fentiek alapján kérelmezõ ajánlatát nem értékelte, mivel az az eljárás további szakaszában nem vehet részt. Az eredményhirdetéskor közölte azt is, hogy a KÕDECO 96 Kft. ajánlatát a Kbt. 34. § (1) bekezdés b) pontja alapján bírálta el és a Bíráló Bizottság javaslata alapján ajánlatkérõ arra jogosult képviselõje az eljárás nyertesének a KÕDECO 96 Kft.-t jelölte meg.<br>
Az eredményhirdetés alkalmával kérelmezõ ügyvezetõje az eljárás során bejelentette, hogy jogorvoslati eljárást fog kezdeményezni a Döntõbizottságnál.<br>
Ajánlatkérõ képviselõje a fentiekre tekintettel úgy döntött, hogy a szerzõdéskötést a nyertessel a jogorvoslati eljárás idõtartamára felfüggeszti.<br>
Kérelmezõ 2001. április 17-én jogorvoslati kérelmet nyújtott be a Döntõbizottsághoz. A tárgyaláson pontosított kérelmében kérte ajánlatkérõ eljárást lezáró döntésének megsemmisítését és ajánlatkérõ kötelezését a költségek viselésére.<br>
Kérelmét azzal indokolta, hogy ajánlatkérõ jogellenesen minõsítette a kérelmezõ ajánlatát érvénytelennek az eredményhirdetéskor hivatkozott jogszabály alapján. Tekintettel arra, hogy az õ értelmezése szerint az ajánlatkérõ felhívása 11. a) pontjának második francia bekezdése alapján a harmadik, negyedik francia bekezdésben megjelölt igazolásokat csak a külföldi ajánlattevõknek kell csatolniuk. Fenti értelmezése ellenére becsatolta ajánlatkérõhöz a referenciára vonatkozó hiánypótlás keretében a kért adatokat, bár azok is az általa becsatolásra nem kötelezett nyilatkozatok, illetve igazolások között szerepeltek.<br>
A Döntõbizottság kérdésére egyértelmûen nyilatkozott és elismerte, hogy a cégük nem rendelkezik akkreditált intézet által kiállított minõségtanúsítvánnyal. Ennek kapcsán elõadta, hogy a korábban gyártott egyéb termékei rendelkeznek ilyen tanúsítvánnyal, de az ajánlatkérõ által igényelt termékek nem. Azt is elõadta e kérdéskörben, hogy a tanúsítványok beszerzése folyamatban van, ez késõbb fog a rendelkezésükre állni. Álláspontja szerint a minõségbiztosítás és minõségtanúsítás tekintetében ajánlatát a harmadik részszempont körében kellett volna értékelni. Kérelmében a nyertes ajánlattevõ és az ajánlatkérõ közötti tulajdonosi viszonyokra tekintettel az összeférhetetlenség vizsgálatát is kérte, ezen kérelmét azonban a jogorvoslati eljárásban tartott tárgyaláson visszavonta.<br>
Ajánlatkérõ írásos észrevételében kérte a megalapozatlan kérelem elutasítását. Úgy nyilatkozott, hogy nem helytálló a kérelmezõ összeférhetetlenségre vonatkozó vélelme, mert nem alapítója a KÕDECO 96 Kft.-nek.<br>
Kérelem elutasításával kapcsolatosan írásban azt is nyilatkozta, hogy kérelmezõ az ajánlatához a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) és g) pontja szerinti tanúsítványt nem csatolta, csak nyilatkozott, hogy az e) pont körében beszerzi a tanúsítványt, ha nyer az eljárásban. Elõadta azt is, hogy a hiánypótlás keretében a nyilatkozatok becsatolásakor kérelmezõ nem jelezte, hogy szerinte az ajánlatkérõ által elõírt követelmény reá nem vonatkozik.<br>
A tanúsítványok hiánya miatt kellett ajánlatát érvénytelennek nyilvánítani a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének megfelelõen és a Kbt. 53. § (2) bekezdése alapján nem vehetett részt az értékelésben sem a kérelmezõ ajánlata. Elõadta azt is, hogy a hirdetményben az értékelésnél a 13. b) pontban szempontként jelölt "minõségi követelményének való megfelelés" nem azonos, de még csak nem is érinti a konkrét értelmezésben a minõségbiztosítás tanúsításra vonatkozó igazolást, amit a Kbt. 44. § (2) bekezdés g) pont rögzít. Az értékelésnél a megajánlott termékek közötti különbséget kívánta ajánlatkérõ értékelni. Írásos nyilatkozatában azt is közölte, hogy a jogorvoslati eljárás megindításáról az eredményhirdetést követõ húsz napig nem értesült, ezért a szerzõdést a nyertesnek kihirdetett KÕDECO 96 Kft.-vel idõközben megkötötte.<br>
Az ügyben egyéb érdekelt: KÕDECO 96 Kft. írásban úgy nyilatkozott, hogy a kérelmezõ összeférhetetlenségre vonatkozó vélelme alaptalan, az nem felel meg a valóságnak. Ezt azzal indokolta, hogy a KÕDECO 96 Kft.-t 1996-ban természetes magánszemélyek alapították. A Kft. tulajdonosai között a MÁV Rt. soha sem szerepelt, ebbõl következõen tulajdoni hányaddal sem rendelkezik. Az alapító magánszemélyek szintén függetlenek a MÁV Rt.-tõl, azzal munkajogi kapcsolatban nem állnak.<br>
A Döntõbizottság a rendelkezésére álló iratok, dokumentumok és az írásos, valamint a kérelmezõ által a tárgyaláson szóban elõterjesztett nyilatkozatok alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja úgy rendelkezik, hogy "Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint: az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság a becsatolt iratokból kétséget kizáróan megállapította kérelmezõ által is elismerten, hogy kérelmezõ a hiánypótlást követõen sem csatolta be az ajánlatkérõ felhívásának 11. a) pontjában megjelölt igazolások közül a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) és g) pontja szerinti minõségtanúsító intézménytõl származó, vagy bármely nemzeti rendszerben akkreditált tanúsító általi tanúsítványt, ezért ajánlatkérõ jogszerûen nyilvánította a kérelmezõ ajánlatát érvénytelenné és zárta ki az eljárás további szakaszából és ennek következtében – tekintettel a Kbt. 53. § (2) bekezdésére – az ajánlatot már nem is kellett értékelnie.<br>
A Döntõbizottság nem fogadta el kérelmezõnek azon védekezését miszerint az értelmezése szerint az ajánlati felhívás 11. a) pontjának második francia bekezdésében szereplõ kitétel alapján csak a külföldi ajánlattevõ esetében kell becsatolni a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a), b), d) és e) pontja szerinti igazolásokat, tanúsítványokat. Ennek ellentmond maga a felhívás szövege is, valamint az a tény is, hogy maga a kérelmezõ is becsatolta a kért tanúsítványokon kívüli további nyilatkozatot, illetve igazolást, amikor ajánlatkérõ a hiánypótlás keretében erre felszólította. Ugyanakkor a hiányzó igazolások pótlásának lehetõségével módja lett volna érvényessé tenni ajánlatát, ha egyáltalában rendelkezik a szükséges tanúsítványokkal.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 28.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>