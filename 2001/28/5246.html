<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5246)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.244/8/2001.<br>
<br>
Tárgy: a FEFO Kft. jogorvoslati kérelme Gyõr Megyei Jogú Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FEFO Kereskedelmi és Szolgáltató Kft. (1073 Budapest, Barcsay u. 6., képviseli: dr. Tuller András ügyvéd, 1055 Budapest, Balassi B. u. 25. fszt. 5., a továbbiakban: kérelmezõ) kérelmét, melyet Gyõr Megyei Jogú Város Polgármesteri Hivatala (9021 Gyõr, Városház tér l., képviseli: dr. Szabóné dr. Pimpedli Tímea jogtanácsos, a továbbiakban: ajánlatkérõ) "a Polgármesteri Hivatal informatikai rendszerének bõvítéséhez, felújításához és karbantartásához, számítástechnikai alkatrészek, szoftverek, perifériák és kellékanyagok folyamatos szállítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. február 7-én ajánlati felhívást tett közzé a Közbeszerzési Értesítõ 6. számában a rendelkezõ részben írt tárgyban nyílt eljárás megindítására (0599/2001). A felhívás 3. a) pontja szerint a beszerzés tárgya a rendelkezõ részben írtak, valamint e pont tartalmazta azt is, hogy a beszerzés tárgyának fõ csoportjai az alaplapok, processzorok, ramok, háttértárak, videokártyák, házak, billentyûzetek és egerek, hálózati kártyák, monitorok, nyomtatók, tonerek, festékek, operációs rendszerek, irodai programok, programcsomagok és segédprogramok. Ugyanitt közölte azt is ajánlatkérõ, hogy ajánlatot adni a felsorolt csoportokba tartozó elemeknek a garanciákat tartalmazó aktuális árlistájával és az ajánlat keretében történõ szállításnál az attól való eltérés megadásával lehet. Azt is közölte, hogy a beszerzések várható értéke bruttó 50 M Ft.<br>
A 3. c) pont szerint részajánlattétel nem volt megengedett.<br>
A felhívás 4. pontjában a teljesítés határidejét, illetve a szerzõdés idõtartamát ajánlatkérõ a szerzõdéskötéstõl számított 15 hónapban határozta meg.<br>
Ajánlatkérõ dokumentációt nem készített, illetve bocsátott az ajánlattevõk rendelkezésére.<br>
A 8. pontban azt is közölte, hogy ajánlati biztosítékot nem kér.<br>
A 11. a) pont tartalmazta az ajánlattevõk pénzügyi, gazdasági és mûszaki alkalmassága igazolására kért adatok, tények között azt, hogy ajánlattevõnek a minõségbiztosítási rendszerének ismertetését, tanúsítását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján kell igazolnia.<br>
A 13. pont tartalmazta, hogy ajánlatkérõ az összességében legelõnyösebb ajánlatot kívánja kiválasztani és ugyanitt megjelölte a részszempontokat és azok súlyszámát is az alábbiak szerint:<br>
részszempontok	súlyszámok<br>
– ajánlati ár	5<br>
– garanciális feltétel	3<br>
– teljesítés vállalkozói biztonságának feltételei	2<br>
Az értékelés során adható pontszám 1–10-ig.<br>
A 14. pontban kötötte ki azt ajánlatkérõ, hogy az ajánlattevõ a nyilvános aktuális árlistája alapján a garanciális feltételek függvényében tehet többváltozatú ajánlatot.<br>
A 16. pont tartalmazta az egyéb információkat, melyben többek között, azt is rögzítették:<br>
– a szállítási ár – nyilvános – aktuális árlistáját az ajánlathoz csatolni kell,<br>
– mivel az összehasonlítás alapja a nyilvános árlista, az azzal történõ manipulációs lehetõségek megelõzése végett, csak olyan ajánlattevõk ajánlatát fogadjuk el, amelynek árbevétele többségében számítógép, alkatrészek, kellékek és alapszoftverek alkalmazásából származik. Errõl az ajánlattevõnek nyilatkozni kell.<br>
Az ajánlattételi, egyben bontási határidõig a KVENTA Kft., a VERCOMP Kft., az ANSAN Kft., a NETZ Team Kft., Nádor Rendszerház Kft., a KONKORD Kft., a SZÜV Rt., SELECTRADE Kft., valamint a kérelmezõ nyújtott be ajánlatot.<br>
Az ajánlatok felbontása során az ajánlatkérõ kérte az ajánlattevõk egyetértését, hogy az ajánlati árakat ne kelljen ismertetni, mivel a felhívás szerinti árlista nyilvános és mindenki által beszerezhetõ, illetve hozzáférhetõ és egyben tájékoztatta arról is a feleket, hogy az összehasonlítás legfõbb ismérve az, hogy melyik ajánlatból állítható össze legkedvezõbben olyan számítógép, amely a hivatali feladatok ellátásához a legalkalmasabb.<br>
A fentiek alapján a jelenlévõ ajánlattevõk eltekintettek az árlisták ismertetésétõl.<br>
Tekintettel arra, hogy az ajánlatok többsége hiányosságot tartalmazott, ezért ajánlatkérõ hiánypótlást biztosított a részükre. A hiánypótlási határidõ lejártát követõen 2001. március 28-án a Véleményezõ Bizottság érvényesnek nyilvánította a Nádor Rendszerház Kft., a KVENTA Kft., a SELECTRADE Kft., a SZÜV Rt., és a kérelmezõ ajánlatát, míg a többi ajánlat érvénytelenségét állapította meg a megkövetelt tanúsítvány hiánya, valamint az idõn túli hiánypótlás miatt.<br>
A hiánypótlást követõen az ajánlatkérõ Véleményezõ Bizottsága az ajánlatokat megvizsgálta és olyan javaslatot terjesztett a Javaslattevõ Bizottság elé, hogy az eljárást nyilvánítsák eredménytelenné, tekintettel arra, hogy egyik ajánlattevõ sem tett az ajánlati felhívásban foglaltaknak megfelelõ ajánlatot az ajánlatkérõ részére, mivel az érvénytelennek minõsített legolcsóbb ajánlathoz képest a legkedvezõbb árajánlat 25,7%-kal magasabb.<br>
A Véleményezõ Bizottság szakvéleményével a Javaslattevõ Bizottság egyetértett és javaslata alapján az ajánlatkérõ részérõl döntésre jogosult polgármester 2001. április 3-án meghozta a döntését, melyet 2001. április 4-én eredményhirdetésen ki is hirdettek. E szerint: "a Véleményezõ Bizottság szakvéleménye, valamint a Javaslattevõ Bizottság állásfoglalása alapján a Polgármesteri Hivatal informatikai eszközeinek beszerzésére kiírt nyílt közbeszerzési eljárást eredménytelennek nyilvánítom, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot, mivel az érvénytelennek minõsített legolcsóbb ajánlathoz képest a legkedvezõbb árajánlat 25,7%-kal magasabb, vagyis ezt a számítógép-konfigurációra átszámítva megállapítható, hogy a tervezett mennyiség háromnegyede szerezhetõ be".<br>
Az eredményhirdetésen ezt a döntést kihirdették és ismertették az összegzés adatait is, mely a fenti döntésen túl azt is tartalmazta, hogy öt érvényes ajánlat érkezett és hogy mely ajánlattevõk ajánlata volt érvénytelen.<br>
Kérelmezõ 2001. április 18-án jogorvoslati kérelemmel fordult a Döntõbizottsághoz. Ebben kérte a jogorvoslati eljárás lefolytatását és ennek keretében az ajánlatkérõ eljárást lezáró döntésének megsemmisítése mellett a jogsértés megállapítását, valamint ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére is, valamint tárgyalás tartását.<br>
Kérelme indokolásául elõadta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésére hivatkozva nem nyilváníthatta volna az eljárást eredménytelennek a kihirdetett indokok alapján. Ezt azzal indokolta többek között, hogy ajánlatkérõ által is elismerten öt érvényes ajánlat érkezett, amik megfeleltek a felhívásban megkövetelt feltételeknek. Ezen ajánlatok az árakat tekintve közel azonosak voltak, ezért ajánlatkérõnek a pályázat nyertesét ki kellett volna hirdetnie a Kbt. 59. § (1) bekezdése alapján.<br>
Véleménye szerint a Kbt. alapelveivel és rendelkezéseivel ellentétes az, ha egy közbeszerzési pályázat meghiúsítható egy árban lefelé radikálisan eltérõ, azonban érvénytelen ajánlatra történõ hivatkozással. Ezzel manipulálhatóvá téve a közbeszerzési eljárást, elvéve annak értelmét és lényegét, költséget okozva ezzel az ajánlattevõknek, akik az eljárás törvények szellemében történõ lefolytatásában bízva készítik el és nyújtják be ajánlataikat.<br>
Tárgyaláson kifejtette azt az álláspontját is, hogy ajánlatkérõnek, mivel az eredményhirdetéskor közölte csak az érvénytelenné nyilvánított ajánlatokat, lehetõsége lett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint tisztáznia a kirívóan alacsony árat az érvénytelen ajánlattevõnél.<br>
Ajánlatkérõ írásos észrevételében és a tárgyaláson kérte a megalapozatlan kérelem elutasítását. Ennek indokául elõadta, hogy az ajánlatok bontása során ismertetésre került, hogy az ajánlati ár részszemponton belül azt vizsgálják, hogy melyik ajánlatból állítható össze a legkedvezõbben olyan számítógép, amely a hivatali feladataik ellátásához a legalkalmasabb. A helyi önkormányzati rendelet szerint az ajánlatokat elsõ körben a Hivatal szakembereibõl álló Véleményezõ Bizottság értékelte. Az érvényes ajánlatokban lévõ árlisták alapján megállapították, hogy egy megfelelõ számítógép összeállításának a költsége a tervezett 150 000–160 000 Ft-hoz képest minimum 211 000 Ft lenne. Az elõzetesen kalkulált árat csak az egyik érvénytelen ajánlat közelítette meg. Ennek alapján a Bizottság úgy ítélte meg, hogy a rendelkezésre álló 50 M Ft-ból csak a tervezett számítógép-mennyiség háromnegyed része állítható össze és ez gazdaságtalan döntés lenne ajánlatkérõ részérõl. Erre tekintettel nyilvánították a közbeszerzési eljárást eredménytelennek, mivel az ajánlati árak ismeretében egyik érvényes ajánlatot benyújtó ajánlattevõ sem tett a Hivatal szempontjából kedvezõ ajánlatot.<br>
Az ajánlati felhívásban részletezett további részszempontoknak megfelelõ összehasonlításra az érvényes ajánlattevõk között nem is került sor, mivel mindegyik ajánlattevõ számítógép-konfigurációra kalkulált ajánlati ára lényegesen meghaladta az elõzetesen becsült összeget. Álláspontja szerint a fenti indokok alapján ajánlatkérõnek jogában áll eredménytelenné nyilvánítani az eljárást, és ilyen döntést hozni. Tárgyaláson azt is nyilatkozta, hogy a rendelkezésére álló 50 M Ft ismeretében tervezték a beszerzésüket és ennek során a korábbi tapasztalataik alapján kalkulálták és határozták meg, hogy mit kívánnak beszerezni. A beszerzési ár figyelembevételénél is a korábbi tapasztalatok voltak jellemzõek. Azt is nyilatkozta, hogy azért kértek be a felhívásuk szerint is nyilvános árlistát az ajánlattevõktõl, mert ennek alapján az alkalmazott középkategóriás számítógépeik felújításához, bõvítéséhez kívántak összeállítani egy terméklistát a szükségletüknek megfelelõen és ezt kívánták összehasonlítani az ajánlattevõknél. Valójában arra figyelemmel voltak, hogy az ajánlatokban szereplõ hasonló kategóriájú alkatrészeket hasonlítsanak össze, és ezek felhasználhatóak legyenek az általuk alkalmazott számítógépekhez. Elõadta azt is, hogy másfél évre elõre nagyon nehéz meghatározni, hogy mibõl mennyire lesz szükségük, de a gyakorlati tapasztalatok alapján ezt is hozzávetõlegesen fel tudták mérni. Közölte azt is a tárgyaláson, hogy az eredményhirdetés alkalmával tájékoztatták az ajánlattevõket, hogy az eredménytelen eljárásra tekintettel a tárgyban egy hirdetmény közzétételével induló tárgyalásos közbeszerzési eljárást kívánnak ezt követõen lefolytatni, amikor is a jelen ügyben érintett ajánlattevõk ismételten tehetnek ajánlatot és indokolt esetben az áraikat is módosíthatják.<br>
Az ügyben érdekelt felek a jogorvoslati eljárás során sem írásban, sem a tárgyaláson érdemi észrevételt nem terjesztettek elõ.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan.<br>
A Döntõbizottság az eljárás során kérelmezõ által is elismerten megállapította, hogy ajánlatkérõ nyilvános árlistát kért az ajánlattevõktõl olyan indokkal, hogy annak alapján a számára szükséges eszközöket és berendezéseket összehasonlíthassa.<br>
Azt is megállapította a Döntõbizottság, hogy ajánlatkérõ részére a felhívás 13. b) pontja szerint az összességében legelõnyösebb ajánlat kiválasztásánál az ajánlati ár szerepelt a legnagyobb súlyszámmal, így legnagyobb jelentõséget ennek tulajdonított ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja szerint eredménytelen az eljárás, ha egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot.<br>
A fentiek alapján a Döntõbizottság elfogadta ajánlatkérõnek azt az álláspontját, hogy annak ellenére nem volt elõnyös számára az öt érvényes ajánlat, hogy az mindenben megfelelt a felhívásának, de az árra való tekintettel azokat mégis úgy értékelte, hogy azok részére nem megfelelõek. Az általa üzemeltetett számítógéppark felújítására, bõvítésére és folyamatos üzemeltetésére az érvényes ajánlatok árai alapján csak háromnegyed részben lenne lehetõsége.<br>
Ezen indokot a Döntõbizottság elfogadhatónak találta, mert álláspontja szerint ajánlatkérõ szerzõdési kötelezettsége abban az esetben nem áll fenn, ha az érvényes ajánlat fõleg az ára miatt nem kedvezõ számára.<br>
A Kbt. preambulumából is következtethetõ, hogy az Országgyûlés az államháztartás kiadásának ésszerûsítése, a közpénzek felhasználásának átláthatósága és nyilvános ellenõrizhetõsége megteremtése céljából alkotta a közbeszerzésekrõl szóló törvényt. Ebbõl fakadóan nem kifogásolható azon ajánlatkérõi magatartás, amikor a rendelkezésére álló eszközökbõl a feladatai ellátásához szükséges beszerzéseit a leggazdaságosabban oldja meg.<br>
A Döntõbizottság álláspontja szerint nem jogsértõ azon ajánlatkérõi magatartás, amikor az eljárás eredményérõl szóló összegezésben és az eredményhirdetéskor olyan indokot sorolt fel, miszerint volt egy – az egyébként egy bizonyos igazolás hiánya miatti érvénytelenné nyilvánított – ajánlat ami mintegy 27,5%-kal alacsonyabb árakat tartalmazott és döntését, erre alapítva hozta meg.<br>
A Döntõbizottság azt is megállapította, hogy ajánlatkérõ dokumentációs költséget – a dokumentáció hiányában – sem rótt az ajánlatkérõkre és ugyanígy ajánlati biztosítékot sem kért az ajánlati felhívásban, így a kérelmezõ által sérelmezett "jelentõs" költségeket sem okozott az ajánlattétellel a számukra.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság elfogadta ajánlatkérõ azon álláspontját, hogy azért nem kért magyarázatot az ANSAN Kft.-tõl az ajánlati árra vonatkozóan, mert a korábbi évek tapasztalatai alapján a kért ellenszolgáltatást nem tartotta kirívóan alacsonynak. Ezt támasztja alá az is, hogy ajánlatkérõ a beszerzés elõkészítése során ezt megközelítõ árral kalkulált.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, a Kbt. 88. § (1) bekezdés a) pontja szerint az alaptalan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 25.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>