<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5251)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.192/12/2001.<br>
<br>
Tárgy: a Mag ICS Holding Kft. jogorvoslati kérelme a Magyar Posta Rt. Beszerzési Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mag ICS Holding Kft. (1027 Budapest, Frankel L. u. 5., a továbbiakban: kérelmezõ) jogorvoslati kérelmét, amelyet a Magyar Posta Rt. Beszerzési és Ellátási Igazgatóság (Budapest XIII., Váci út 17., a továbbiakban: ajánlatkérõ) "összességében 116 millió 610 ezer darab + 20% öntapadós megszemélyesített (vonalkódos) egyedi azonosító címkék gyártása és szállítása kétféle tekercses (100 db/tekercs és 500 db/tekercs) és egyféle íves (5 db/ív) kiszerelésben, öt fajtában (fajtánként és típusban), kb. 3250 postahelyre megszemélyesítve" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2001. január 31-i számában megjelent felhívásában, nyílt eljárás keretében, vállalkozási szerzõdés formájában kért ajánlatot, az ajánlati felhívás 3. a) pontban következõképpen részletezett módon, címkék beszerzésére: "3. a) A beszerzés tárgya és mennyisége: összességében 116 millió 610 ezer darab + 20% öntapadós, megszemélyesített (vonalkódos) egyedi azonosító címkék gyártása és szállítása kétféle tekercses (100 db/tekercs és 500 db/tekercs) és egyféle íves (5 db/ív) kiszerelésben, öt fajtában (fajtánként négy típusban), kb. 3250 postahelyre megszemélyesítve." A teljesítés határideje 2002. május 2-ig, folyamatosan. Ajánlatkérõ részajánlat lehetõségét nem engedte meg, a többváltozatú ajánlattételt viszont igen.<br>
Az ajánlatok elbírálásának szempontja a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja szerint a legalacsonyabb összegû ellenszolgáltatás volt. Az ajánlati felhívás szerint az ajánlatkérõ által meghatározott mûszaki alkalmassági követelmények, illetve az alkalmatlansági szempontok:<br>
"Mûszaki alkalmasság:<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a), b) és d) pontjában foglalt adatok:<br>
– az elõzõ három év legjelentõsebb szállításainak ismertetése a beszerzés tárgyához hasonló termékre vonatkozóan,<br>
– mûszaki-technikai felszereltségének leírása,<br>
– a megajánlott termék mûszaki paraméterének leírása, 1 tekercs (100 db) megszemélyesített mintadarab benyújtása. Minden egyes benyújtott mintadarab eredetiségét eltávolíthatatlan módon (pecséttel, aláírással) igazolni kell úgy, hogy az a gépi leolvasást ne befolyásolja.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– számláján 90 napot meghaladó sorban állás mutatkozott 12 hónapon belül,<br>
– a hitelesített mérleg és eredménykimutatás alapján gazdaságilag alkalmatlan a feladat elvégzésére, likviditása veszélyezteti a teljesítést,<br>
– a beszerzés tárgyához hasonló termékre vonatkozó referencia hiánya,<br>
– a beadott mintadarabok nem felelnek meg a dokumentációban megadott minimális mûszaki követelményeknek."<br>
Ajánlatkérõ dokumentációt is kibocsátott, amely ismertette az ajánlatok elkészítésével kapcsolatos ajánlatkérõi kívánalmakat. A dokumentáció szerint ajánlatkérõ a többváltozatúság alatt kizárólag két változat benyújtását értette, az elsõt a számszerûsített mennyiségre, a másodikat annak 20%-kal növelt mennyiségére.<br>
Az ajánlattételi szakaszban több lehetséges ajánlattevõtõl, több alkalommal kérdés érkezett ajánlatkérõhöz, amelyre ajánlatkérõ összesen négy alkalommal válaszolt, és azokat a dokumentációt megvásárló pályázóknak megküldte, a válaszok azonban egyetlen esetben sem jelentették a felhívásban, avagy a dokumentációban közöltek módosítását.<br>
Az ajánlatok bontási határideje, 2001. március 13-ra a kérelmezõn kívül a Mizsepack Kft., az Állami Nyomda Rt., a Fel-sys Felkai J. mérnök egyéni vállalkozó és a Szenzor Kft. nyújtott be ajánlatot, méghozzá mindegyik két változatban.<br>
Ajánlatkérõ az ajánlatokat megvizsgálta, értékelte, majd a 2001. március 28-i eredményhirdetésen gyõztesként a Mizsepack Kft.-t hirdette ki, második helyezettként pedig kérelmezõt.<br>
Kérelmezõ – hiánypótlási felhívásnak eleget téve – 2001. április 5-én jogorvoslati kérelmet terjesztett elõ. Kérelmezõ írásbeli kérelmében azt kérte a Döntõbizottságtól, hogy állapítsa meg a jogsértést, kötelezze ajánlatkérõt az ajánlatok újbóli elbírálására és ideiglenes intézkedésként tiltsa meg az ajánlatkérõnek a jogorvoslati kérelemmel kifogásolt döntése szerinti szerzõdés megkötését. Indokolásul elõadta, hogy az ajánlatkérõ a közbeszerzési eljárás nyertese a Mizsepack Kft. által adott – akár a megvalósítási költségekbõl, akár az eddigi vállalkozási árból kiindulva – irreálisan alacsony árak felülvizsgálatát nem végezte el, illetve errõl az eredményhirdetésen sem írásban, sem szóban nem tájékoztatta a pályázaton résztvevõket. Kérelmezõ elõadta, hogy ismereteik szerint a pályázat nyertese az ajánlati felhívás 3.2.2. pontjában foglaltaknak csak részben felelt meg, mivel a címkék "megszemélyesítését" (termo transzfer technológiával történõ nyomtatását) saját referenciával alátámasztani nem tudja. Az elmúlt idõszakban ezt a feladatot alvállalkozóval oldotta meg.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy: az I. változatra adott legkedvezõbb ajánlattól 25,6%-kal magasabb az erre a változatra tett második legkedvezõbb ajánlat ára. Ezen árkülönbség, ismerve a jelenlegi piaci helyzetet, gazdasági környezetet, de nem ismerve az egyes vállalkozások árképzését és a költséghatékonyságra foganatosított intézkedéseiket, nem minõsíthetõ kirívóan nagy árkülönbségnek, azaz a legkedvezõbb ellenszolgáltatás nem tekinthetõ kirívóan alacsony összegûnek. A II. változat tekintetében az ajánlott ellenszolgáltatások közötti eltérés még csekélyebb, hiszen a legkedvezõbb és az azt követõ (a kérelmezõ által adott ajánlati ár) között csupán 2,6% a különbség, ami igazán elenyészõ, tehát semmiképp nem nyújt alapot arra, hogy ajánlatkérõ vizsgálja a "kirívóan alacsony" árat. Ajánlatkérõ továbbá elõadta, hogy a nyertesnek minõsített ajánlattevõ a két mennyiségi változatra ugyanazt az egységárat adta, a második legkedvezõbb ellenszolgáltatást nyújtó vállalkozás (Mag ICS Kft.) a nagyobb mennyiségre vonatkozó egységára csupán 2%-kal kevesebb az I. változatra beadott egységáránál. A fentiekbõl adódóan ajánlatkérõ a továbbiakban, mélyebben nem vizsgálta az ajánlati árakat. Ajánlatkérõ megítélése szerint a nyertes ajánlati ár nem minõsíthetõ kirívóan alacsony árnak. A választott értékelési szempont egyébként is arra "ösztönzi" az ajánlattevõket, hogy minél alacsonyabb ajánlati árat ajánljanak meg. Véleménye szerint tehát a kérelmezõ állítása a kirívóan alacsony összegû ellenszolgáltatás tekintetében megalapozatlan. Továbbá elõadta, hogy a nyertes rendelkezik hasonló, saját referenciával, kéri a jogorvoslati kérelem elutasítását.<br>
Egyéb érdekeltként a Mizsepack Kft. a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az ajánlatában foglaltak – az ár tekintetében is – reálisak, valódiak és megvalósíthatóak. A mûszaki referenciával kapcsolatban megjegyezte, hogy a közbeszerzés tárgyához hasonló terméket, az ajánlatban szereplõ referenciák mellett az Unisys Kft. részére is szállított – a megrendelõ teljes megelégedésére – és ilyen termék jövõbeni szállítására ismét kötöttek szerzõdést ezzel a céggel. Kérte a jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott feltételei nem álltak fenn.<br>
A Döntõbizottság megállapította, hogy a kérelem megalapozatlan.<br>
A Döntõbizottságnak elsõdlegesen azt kellett vizsgálnia, hogy az ajánlatkérõ az ajánlatok értékelése során megállapította-e a nyertes ajánlat érvényességét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az ajánlati felhívásban és a dokumentációban ajánlatkérõ a mûszaki alkalmasság igazolása keretében a közbeszerzés tárgyához hasonló termékek elõállítására, szállítására vonatkozó referencia benyújtását írta elõ az ajánlattevõk számára. A Döntõbizottság megállapította, hogy a Mizsepack Kft. által benyújtott ajánlat tartalmazott a beszerzés tárgyához hasonló termékek szállításáról szóló igazolásokat. Így ajánlatkérõ jogszerûen járt el, amikor a beszerzés tárgyához hasonló – de azzal nem azonos termékekre vonatkozó – referenciákat tartalmazó ajánlatot e szempontból érvényesnek minõsítette.<br>
Miután ajánlatkérõ a felhívása 11. b) pontjának harmadik francia bekezdésében alkalmatlansági kritériumnak is megjelölte a beszerzés tárgyához hasonló termékre vonatkozó referencia hiányát, a Döntõbizottság másodlagosan ezen ajánlattevõi kötelezettség teljesülését is megvizsgálta. Ennek során megállapította, hogy nyertes ajánlata 16. oldalán, valamint 13., 14. és 15. számú melléklete tartalmazza a beszerzés tárgyához hasonló termékekre vonatkozó adatokat, így nemcsak érvényes ajánlattal élt, de az elõbbiekben részletezettek szerint az alkalmas is volt.<br>
Kérelmezõ vitatta ajánlatkérõ azon döntését is, amely alapján a Mizsepack Kft. nyertes lett.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatok értékelésének az ajánlatkérõ által választott és az ajánlati felhívásban megjelölt szempontja a legalacsonyabb ár volt.<br>
A Döntõbizottság megállapította, hogy a nyertes ajánlatban szereplõ ellenszolgáltatás és az azt követõ, vagyis a kérelmezõ által adott ajánlati ár között az 1. változat esetében 35 millió Ft a különbség a nyertes javára. A II. változat tekintetében a nyertes és az azt követõ, vagyis a kérelmezõ által adott ajánlati ár között még csekélyebb, 4,2 millió Ft volt a különbség.<br>
A Döntõbizottság a kérelmezõ kérelmében foglaltak alapján rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére is figyelemmel nem veheti át ajánlatkérõ szerepét. E jogszabályhely alapján ugyanis ajánlatkérõ jogosultsága annak megítélése, hogy kirívóan alacsony-e az ellenszolgáltatás tartalma, vagy sem. Így, miután ajánlatkérõ nem tartotta kirívóan alacsonynak az árat a Kbt. szabályai szerint helyesen, a legalacsonyabb ellenszolgáltatás alapján bírálta el az ajánlatokat. A Döntõbizottság megállapította, hogy – kérelmezõ által sem vitatottan – nyertes adta a legalacsonyabb árajánlatot.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontjának megfelelõen rendelkezett.<br>
<br>
Budapest, 2001. május 15.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>