<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5139)
</b></h2><FONT size=3><i><u></i></u><br>
Kf.VI.38.392/2000/4.<br>
<br>
A Magyar Köztársaság Legfelsõbb Bírósága a dr. Futó Sándor ügyvéd (5600 Békéscsaba, Mednyánszky u. 21/A.) által képviselt Békés Megyei Általános Építõipari és Vállalkozási Rt. (5600 Békéscsaba, Kazinczy u. 4.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében – amely perbe az alperes pernyertességének elõmozdítása érdekében a dr. Hantos Katalin jegyzõ által képviselt Mezõberény Város Önkormányzata (5650 Mezõberény, Kossuth tér 1.) beavatkozott – a Fõvárosi Bíróság 2000. június 28. napján kelt 2.K.30.350/2000/3. számú ítélete ellen, a felperes által 4. sorszám alatt benyújtott fellebbezés folytán, az alulírott napon – tárgyaláson kívül – meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 5000 (ötezer) forint fellebbezési eljárási költséget, továbbá az államnak – az illetékhivatal külön felhívására – 13 500 (tizenháromezerötszáz) forint fellebbezési eljárási illetéket.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
Az alperesi beavatkozó 1999. július 14-én 12 tantermes kéttannyelvû gimnázium bõvítése, általános felújítása és új tornaterem építése tárgyú felhívást tett közzé. Az elõminõsítési eljárásra nyolc vállalkozás jelentkezett, közülük az alperesi beavatkozó a felperes és még öt cég ajánlatát tekintette alkalmasnak.<br>
A képviselõ-testület úgy döntött, hogy a STRABAG Rt. alap- és alternatív ajánlataiból összeválogatott ajánlatot fogadja el.<br>
Az 1999. november 17-i nyilvános eredményhirdetésen az alperesi beavatkozó közölte azt is, hogy a 15 napon belül írásba foglalandó szerzõdés létrejöttnek tekinthetõ, mert a nyertes STRABAG Rt. az eredményhirdetésen jelen volt.<br>
A nyertes 1999. november 19-én a szerzõdés teljesítését megkezdte.<br>
A felperes az alpereshez intézett kérelmében sérelmezte, hogy az alperesi beavatkozó nem létezõ, és az ajánlatnak, valamint a dokumentációnak meg nem felelõ, továbbá nem az összességében legjobb ajánlatot fogadta el, kérte a közbeszerzési eljárást lezáró döntés megsemmisítését és a szerzõdéskötés ideiglenes intézkedéssel történõ megtiltását.<br>
Az alperes az 1999. december 21. napján kelt D.307/13/1999. számú határozatában a jogorvoslati kérelemnek túlnyomórészt helyt adva, megállapította, hogy az alperesi beavatkozó megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára és a 49. § (2) bekezdésére tekintettel a Kbt. 59. § (1) bekezdését. Emiatt az alperesi beavatkozót 3 000 000 Ft bírság megfizetésére kötelezte. Döntésének indokolása szerint az ajánlatkérõnek nincs joga arra, hogy a beadott ajánlatok tartalmán változtasson, még akkor sem, ha az ajánlati dokumentációjában elõzetesen jelezte, hogy az alternatív ajánlatot tételenként fogja értékelni.<br>
Az alperesi beavatkozó a jogsértést akkor követte el, amikor az értékelés során az ajánlatokon módosított. Kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés a) pontja alapján az eredményhirdetésen jelen lévõ nyertessel a szerzõdés megkötöttnek tekintendõ, emiatt az ideiglenes intézkedés okafogyottá vált.<br>
A felperes keresetében az alperes határozatának megváltoztatását és a létrejött szerzõdés megsemmisítését kérte. Álláspontja szerint az alperes a helyesen feltárt tényekbõl helytelen következtetést vont le, amikor nem állapította meg a törvénysértés miatti klasszikus semmisséget, ennek hiányában pedig kárigényt nem terjeszthet elõ.<br>
Az elsõfokú bíróság a felperes keresetét elutasította, ítéletének indokolásában kifejtette, hogy az alperes hivatkozása a Pp. 130. § (l) bekezdés b) pontjára megalapozatlan volt, ugyanis a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése felülvizsgálati jogot teremtett a bíróságnak, a kereset érdemben elbírálható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésére hivatkozással megállapította az elsõfokú bíróság, hogy a nem vitás tényállás szerint a nyertes ajánlattevõ az eredményt kihirdetõ döntésen jelen volt, és az ezt deklaráló jegyzõkönyvet is aláírta. Ekként a szerzõdés az alperesi beavatkozó és a nyertes között egyértelmûen létrejöttnek tekinthetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja csak akkor teszi lehetõvé az ajánlatkérõ közbeszerzési eljárás folyamán hozott, vagy az azt lezáró döntésének megsemmisítését, ha a döntés alapján a szerzõdés még nem jött létre. Miután az elõzõek szerint a szerzõdés létrejött, az alperes helyesen foglalt állást úgy, hogy az alperesi beavatkozó döntésének megsemmisítésére jogi lehetõsége már nincs.<br>
Az elsõfokú bíróság ítélete ellen a felperes fellebbezett, az elsõ fokú ítélet megváltoztatását és annak megállapítását kérte, hogy az alperesi beavatkozó és a STRABAG Rt. által megkötött építési-kivitelezési szerzõdés a Kbt. rendelkezéseibe ütközik, annak figyelmen kívül hagyásával kötötték. Ennek alapján a szerzõdést, ha az létre is jött, jogszabályba és a jó erkölcsbe ütközõ módon kötötték meg, ezért annak semmissége kétségkívül megállapítható. Az eredményhirdetésen nem a benyújtott ajánlatok értékelése történt, hanem az az ajánlatkérõ által összeállított szerzõdési feltételek saját maga által való elfogadásáról szólt.<br>
Az alperes fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.<br>
A felperes jogorvoslati kérelme alapján indult eljárásában az alperes a Kbt. szabályainak megsértését megállapította, és annak jogi konzekvenciáját az alperesi beavatkozóval, mint ajánlatkérõvel szemben, 3 000 000 Ft bírság kiszabásával vonta le. A felperes ezen túl a nyertes pályázó és az alperesi beavatkozó által megkötött szerzõdés semmisségének megállapítását kérte a közbeszerzési eljárás törvénytelenségére tekintettel.<br>
Az alperes által folytatott jogorvoslati eljárás eredményeként teendõ intézkedések körét a Kbt. XI. fejezetének "Jogkövetkezmények" címet viselõ részében, a 88. §-ban szabályozza. A 88. § (5) bekezdése lehetõvé teszi, hogy az alperes az (1) bekezdésben szereplõ intézkedéseket – ha annak feltételei fennállnak – együttesen is alkalmazza. Felülvizsgált határozatában az alperes a Kbt. 88. § (1) bekezdés d), f) és g) pontjára alapozta döntését – azaz megállapította a jogsértés megtörténtét, bírságot szabott ki, és a jogsértõt az eljárási díj és költségek viselésére kötelezte.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>a – de egyéb rendelkezése sem – tartalmaz olyan szabályozást, amely a közbeszerzési eljárás eredményeként megkötött szerzõdés semmisségének megállapítását az alperes hatáskörébe utalná, illetve ilyen irányú intézkedést a feladatává tenne. A semmisséggel kapcsolatos jogvita elbírálása már a bíróság hatáskörébe tartozik.<br>
Megjegyzi a Legfelsõbb Bíróság, hogy a Ptk. 234. § (1) bekezdése értelmében a semmis szerzõdés érvénytelenségére – ha a törvény kivételt nem tesz – bárki határidõ nélkül hivatkozhat. A semmisség megállapításához külön eljárásra nincs szükség.<br>
A közbeszerzési eljárás során megkötött szerzõdéseket a Kbt. elõírásai szerint kell megítélni. A perben felülvizsgált közbeszerzési eljárásban az 1999. november 17-i kihirdetésekor, a Kbt. 62. § (1) bekezdés a) pontjában foglalt – akkor hatályos – rendelkezés szerint, a szerzõdés létrejött. Ennek tényét maga a felperes sem vitatta, hanem annak jogszerûségét kifogásolta.<br>
Ezzel kapcsolatosan rámutat arra a Legfelsõbb Bíróság, hogy az alperesi beavatkozó által kiírt közbeszerzési eljárás nem vitásan több tekintetben is a Kbt. elõírásaiba ütközött, ezt a fent kifejtettek szerint az alperes megállapította és szankcionálta, annak megalapozottságát maga az alperesi beavatkozó sem vonta kétségbe, azt – a rendelkezésére állt adatok szerint – jogorvoslattal nem támadta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjában szabályozott, az ajánlatkérõ döntésének megsemmisítésére vonatkozó alperesi intézkedési jogosultság alkalmazásának törvényi akadályát képezte azon körülmény, hogy e döntés alapján a szerzõdés már létrejött. Alapvetõen eltérõ jogi kategóriát jelent a közbeszerzési eljárás során, vagy annak lezárásaként hozott döntés megsemmisítése, valamint a létrejött szerzõdés "megsemmisítése" iránti igény. Ez utóbbi elbírálására ugyanis a közbeszerzési eljárásban, de az annak során hozott határozat felülvizsgálata iránt indult közigazgatási perben sincs jogszabályi lehetõség.<br>
Utal arra is a Legfelsõbb Bíróság, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében a bírság kiszabhatóságának törvényi feltétele volt, hogy a közbeszerzési eljárást lezáró döntést, vagy a közbeszerzési szerzõdés megkötését követõen történjen az eljárás jogellenességének megállapítása.<br>
Minderre figyelemmel a Legfelsõbb Bíróság megállapította, hogy az elsõfokú bíróság jogszerûen és megalapozottan döntött a kereset elutasításáról, ezért az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült alperesi perköltség megfizetésére a Legfelsõbb Bíróság a Pp. 78. § (1) bekezdése szerint kötelezte a felperest:<br>
A tárgyi illetékfeljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. § (2) bekezdése szerint köteles.<br>
<br>
Budapest, 2001. március 29.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>