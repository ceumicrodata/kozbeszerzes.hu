<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (8844)
</b></h2><FONT size=3><i><u></i></u><br>
Kf.III.37.581/2000/6.<br>
<br>
A Magyar Köztársaság Legfelsõbb Bírósága a dr. Seiler Tibor ügyvéd (Budapest, Király u. 67.) által képviselt Pesterzsébeti Önkormányzat (Budapest, Kossuth tér 1.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2000. február 9. napján meghozott 2.K.38.448/1999/4. számú ítélete ellen az alperes 5. sorszámú fellebbezése és a felperes csatlakozó fellebbezése folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
A felek a költségeiket maguk viselik.<br>
A fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ felperes 1999. február 24-én a Közbeszerzési Értesítõ 8. számában nyílt eljárás lefolytatására vonatkozó ajánlati felhívást tett közzé, útkarbantartás tárgyában. A felperes képviselõtestülete a 132/1999. Ök. számú határozatával a Mélyközép Kft. ajánlatát fogadta el nyertesnek.<br>
Az alperes – az Universal-Bau Kft. jogorvoslati kérelmére – a D.91/9/1999. számú határozatával a jogorvoslati kérelemnek részben helyt adott és megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (1) bekezdését, 61. § (1) és (2) bekezdéseit, ezért 2 000 000 Ft pénzbírsággal sújtotta. Határozata indokolásában kifejtette, hogy a felperes az ajánlatok bontását nem az ajánlati felhívásban megjelölt idõpontban, hanem egy nappal késõbb tartotta meg, az eljárást lezáró döntését nyilvánosan nem hirdette ki és az ajánlattevõket haladéktalanul nem értesítette.<br>
A felperes keresetében kérte az alperes határozatának megváltoztatását és jogsértés hiányában a bírság kiszabásának mellõzését, másodlagosan pedig a bírság mérséklését.<br>
Az elsõfokú bíróság ítéletével az alperes határozatát megváltoztatta, és a bírság összegét 1 000 000 Ft-ra mérsékelte. Ítéletének indokolásában megállapította, hogy felperes eljárása a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. és</a> 61. §-aiba ütközõen jogsértõ volt. A bíróság úgy találta, hogy a felperesi jogsértéssel 1 000 000 Ft összegû bírság áll arányban, tekintettel arra, hogy a nyilvánosság követelménye még az alperes megállapítása szerint is csupán közvetetten sérült meg, ekképp a felperes magatartása magasabb összegû bírság kiszabását nem teszi szükségessé.<br>
Az alperes az elsõfokú bíróság ítélete elleni fellebbezésében kérte annak megváltoztatását és a kereset elutasítását. A 2 000 000 Ft bírságot mérlegeléssel állapította meg, az a beszerzés értékével és a jogsértés súlyával arányban áll. A Legfelsõbb Bíróság Kf.I.27.293/1999/3. számú ítéletére hivatkozva, álláspontja szerint a mérlegeléssel meghozott határozati döntést a bíróság nem változtathatja meg, a bíróságnak a bírság kiszabása körében méltányossági jogosultsága nincsen.<br>
A felperes csatlakozó fellebbezésében az ítélet megváltoztatásával kérte a bírság mellõzését, másodlagosan pedig további mérséklését. A megállapított jogsértés tárgyi súlya nem tekinthetõ jelentõsnek, az eljárás tisztaságát, a megkötött szerzõdés tartalmát hátrányosan nem befolyásolta. Az eljárás tárgyának értéke sem olyan, amellyel a bírság mértéke arányban áll.<br>
A fellebbezés és a csatlakozó fellebbezés nem alapos.<br>
A perbeli közbeszerzési eljárásban a felperes – általa sem vitatottan – a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>ának (1) bekezdésébe és 61. §-ának (1) és (2) bekezdéseibe ütközõ jogsértést követett el, amelynek következményeként az alperes a Kbt. 88. § (1) bekezdésének f) pontja alapján bírságot szabott ki.<br>
A felperes által elkövetett jogsértések a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott eljárási alapelvek maradéktalan érvényesülését akadályozták, így a jogsértõvel szemben bírság kiszabása összhangban áll a verseny tisztaságát, illetve nyilvánosságát biztosítani kívánó szabályzási célkitûzésekkel.<br>
A Legfelsõbb Bíróság álláspontja szerint ugyanakkor az elsõfokú bíróság törvényes döntést hozott az alperesi határozat megváltoztatásával a bírság összegének mérséklésérõl, helyesen mérlegelte a jogsértés körülményeit, megfelelõ indokát adta a jogsértés súlyával arányban álló bírság megállapításának.<br>
Téves az alperes fellebbezésében a legfelsõbb bírósági eseti döntésre hivatkozással kifejtett azon álláspontja, hogy a mérlegeléssel meghozott határozati döntést a bíróság nem változtathatja meg. Jogszabálysértés esetén ugyanis a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. §-</a>ának (5) bekezdése alapján a bíróság a mérlegelési jogkörben hozott, bírságot megállapító határozati rendelkezést is megváltoztathatja, ha a közigazgatási szerv nem a jogszabály céljával összhangban, az elkövetett jogsértésre figyelemmel él mérlegelési jogkörével. A felülvizsgált ügyben az alperes jogszabálysértõen mérlegelt, mert nem a jogsértés súlyával, az ügy összes körülményével arányban álló bírságot szabott ki a felperessel szemben, így törvényes lehetõség volt a határozat megváltoztatására és a bírság összegének mérséklésére.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
Mindkét fél pervesztességére tekintettel a Legfelsõbb Bíróság a Pp. 81. §-ának (1) bekezdése alapján úgy határozott, hogy a felek költségeiket maguk viselik.<br>
A fellebbezési illetéket a peres felek teljes személyes illetékmentességére tekintettel az állam viseli [6/1986. (VI. 26.) IM rendelet 14. §-a].<br>
<br>
Budapest, 2000. október 24.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>