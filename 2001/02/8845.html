<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8845)
</b></h2><FONT size=3><i><u></i></u><br>
<br>
2.K.38448/1999/4.<br>
<br>
A Fõvárosi Bíróság a Budapesti 4. számú Ügyvédi Iroda (1391 Budapest, Király u. 67. sz. ügyintézõ: dr. Seiler Tibor ügyvéd) által képviselt Pesterzsébeti Önkormányzat (1201 Budapest, Kossuth tér 1. sz.) felperesnek a dr. Eke Pekács Tibor jogtanácsos által képviselt Közbeszerzések Tanácsa (1024 Budapest, Margit krt. 85. sz.) alperes ellen, közigazgatási határozat felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság az alperes 1999. június hó 15. napján kelt D.91/9/1999. számú határozatát akként változtatja meg, hogy a bírság összegét 1 000 000 (egymillió) Ft-ra mérsékli.<br>
Ezt meghaladóan a bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek 4000 (négyezer) Ft perköltséget.<br>
A bíróság megállapítja, hogy a per tárgyi illetékfeljegyzési joga folytán feljegyzett 10 000 (tízezer) Ft kereseti illetéket a felperes személyes illetékmentessége alapján az állam viseli.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve ennél a bíróságnál kell 3 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A. § (1) bekezdés a)–d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
A felperes a Közbeszerzési Értesítõ 1999. február 24-i, 8. számában tette közzé az 1999. április 1-tõl 2000. március 31-ig terjedõ idõszakra szóló "Útkarbantartás 99." szolgáltatási tárgyú ajánlati felhívását.<br>
Az 1999. április 6-i ajánlattételi határidõig 4 ajánlat érkezett, bontásra azonban nem ekkor, hanem csak másnap, 1999. április hó 7. napján került sor.<br>
Az Universal-Bau Mély- és Magasépítõ Kft. (a továbbiakban: Kft.) a bontási eljáráson nem vett részt, így nem szerzett tudomást arról, hogy az eredményhirdetés az ajánlati felhívásból kitûnõ 1999. április 12-i idõponttal szemben 1999. április 21-én fog megtörténni.<br>
A felperes képviselõtestülete az 1999. április 21-i ülésén hozott 132/1999. Ök. számú határozatában nyertesnek a Mélyközép Kft. ajánlatát fogadta el.<br>
A Kft. értesítésére utóbb, az 1999. május 27-én kelt levélben került sor.<br>
A Kft. kezdeményezésére elindított jogorvoslati eljárás eredményeként alperes az 1999. június hó 15. napján kelt D.91/9/1999. számú határozatában megállapította, hogy a felperes megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (l) bekezdését és a 61. § (1) és (2) bekezdéseit. A meghaladó kérelmet elutasítva ezért alperes felperest kettõmillió Ft bírsággal sújtotta. Kötelezte továbbá 30 000 Ft igazgatási szolgáltatási díj kérelmezõ részére történõ megfizetésére.<br>
Elõrebocsátva, hogy a közbeszerzési eljárások fontos alapelvi rendelkezése a nyilvánosság, alperes indokolásában kifejtette felperes azzal, hogy az ajánlatok bontását nem az ajánlati felhívásban megjelölt idõpontban tartotta meg, a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdésében elõírt azon rendelkezést sértette meg, mely szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
Megsérült továbbá a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdése, mert a felperes az eljárást lezáró döntését nyilvánosan nem hirdette ki, és valamennyi ajánlattevõt döntésérõl haladéktalanul nem értesítette.<br>
A bírság összegét alperes a beszerzés értékének és a nyilvánossághoz fûzõdõ alapelvek közvetett sérelmét okozó magatartás súlyának figyelembevételével határozta meg.<br>
A felperes keresetében alperesi határozat megváltoztatását kérte elsõdlegesen akként, hogy a bíróság jogsértés hiányában a bírság kiszabását mellõzze, másodlagos kérelme pedig arra irányult, hogy a bíróság a bírság mértékét jelentõsen mérsékelje.<br>
A felperes perköltségeire igényt tartott.<br>
Nem vitatva az alperes által megállapított tényállást felperes elõadta, hogy a nyilvánosság követelménye nem sérült, hiszen nyilvános képviselõtestületi ülésen történt a pályázatok elbírálása.<br>
Csak adminisztrációs hibát vétett továbbá azzal, hogy a pályázókat szóban hívta meg.<br>
A boríték-bontási késedelem értelmezési hibából eredt, alapvetõ sérelem azonban állítása szerint sem ezen eljárásából, sem abból nem keletkezett, hogy az egyik pályázót az értékelés eredményérõl késve értesítette.<br>
Ezen érvelésre támaszkodva a felperes úgy látta, magatartása nem éri el a jogsértés mértékét.<br>
Amennyiben azonban jogsértés megállapítható, álláspontja szerint az alkalmazott bírság összege megalapozatlanul szigorú.<br>
Az alperes ellenkérelmében a felperesi kereset elutasítását kérte, perköltségeire igényt tartott.<br>
Hangsúlyozta, hogy a képviselõtestületi ülések nyilvánossága nem helyettesíti a Kbt. szerinti nyilvános kihirdetést. Miután pedig a közbeszerzés értéke mintegy 40 millió Ft-os összeget tett ki, a megállapított bírság összege nem tekinthetõ eltúlzottnak.<br>
A felperes keresete részben volt megalapozott.<br>
A perben nem volt vitatott, hogy a felperes a jelen közbeszerzési eljárás során az alperesi határozatban megállapított tényállás szerint járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése úgy rendelkezik, hogy az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ az ajánlatok elbírálására vonatkozó döntését nyilvánosan hirdeti ki.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése szerint a kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul írásban értesíteni kell.<br>
Miután felperes eljárása a fenti rendelkezésekkel ellentétes volt, alperes helyesen állapította meg, hogy a felperes jogsértést követett el.<br>
E körben kiemeli a bíróság, hogy ha az elõírásoknak nem megfelelõ eljárás megvalósult, értelemszerûen a jogsértés megállapítása nem lehet jogellenes. A magatartás súlyát ugyanis a bírság mértéke meghatározásakor kell értékelni. Ezért a bíróság a felperes jogsértés mellõzésére irányuló keresetét nem találta megalapozottnak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján alperes a jogsértõvel szemben bírságot szabhat ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésének utolsó fordulata szerint a bírság mértéke a közbeszerzés értékének legfeljebb 30%-a, de legalább 500 000 Ft lehet.<br>
Annak meghatározásakor, hogy megjelölt keretek között az adott esetben milyen összegû bírság szabható ki, a bíróság jogi megítélése szerint több körülmény együttes értékelése szükséges.<br>
Ezek között a közbeszerzés értéke csupán az egyik tényezõ. Emellett hangsúlyozottan kell figyelembe venni, hogy az adott jogsértés okozott-e alapelvi szintû sérelmet, vagy nem.<br>
Amennyiben a Kbt. alapelvei sérültek, nem mellõzhetõ továbbá a bíróság jogi álláspontja szerint annak értékelése sem, hogy ezen jogsértés súlyosabban minõsülve sértette, illetve veszélyeztette-e az elbírálás, vagy az értékelés tisztaságát.<br>
A perbeli esetben a nyilvánosság követelménye még alperes megállapítása szerint is csupán közvetetten sérült meg.<br>
Ekként a felperes magatartása (késedelme, adott körülmények közötti mulasztása) magasabb tételû bírság kiszabását nem teszi szükségessé.<br>
Ezen indokok alapján a bíróság úgy látta, a felperesi jogsértéssel egymillió Ft összegû bírság áll arányban.<br>
Mindezeket figyelembe véve a bíróság a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdésében lévõ lehetõséggel élve alperes határozatát a bírságot mérsékelve változtatta meg, míg a felperes meghaladó keresetét elutasította.<br>
A felperes bírság teljes mellõzésére irányuló kereseti kérelme nem volt eredményes, így a perköltség viselése szempontjából a felperest pervesztesnek kell tekinteni.<br>
Így a Pp. 78. § (1) bekezdése alapján köteles az alperes perköltségeinek a megfizetésére. Ennek összegét a bíróság a 12/1991. (IX. 29.) IM számú rendelet 1. § (1) bekezdés d) pontja alkalmazásával állapította meg.<br>
Pervesztessége folytán a felperes köteles lenne a per tárgyi illetékfeljegyzési joga folytán feljegyzett kereseti illeték megtérítésére is.<br>
Miután azonban az 1990. évi XCII. törvény 5. § (1) bekezdés b) pontja szerint teljes, személyes illetékmentességet élvez, helyette a feljegyzett kereseti illetéket a 6/1986. (VI. 26.) IM számú rendelet 13. § (1) bekezdése és a 14. §-a szerint az állam viseli.<br>
<br>
Budapest, 2000. február 9.<br>
<br>
dr. Öcsödi Ágnes s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>