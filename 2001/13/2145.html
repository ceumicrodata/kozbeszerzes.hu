<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2145)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.688/14/2000.<br>
<br>
Tárgy: a Lakóterv Rt. jogorvoslati kérelme a BVOP közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Lakóterv Rt. (1075 Budapest, Király u. 11., a továbbiakban: kérelmezõ) jogorvoslati kérelmét, melyet a Büntetés-végrehajtás Országos Parancsnoksága (BVOP) (1054 Budapest, Steindl I. u. 8., a továbbiakban: ajánlatkérõ) "Veszprémi új börtönépület belsõ építészeti és berendezési tervezése, engedélyezési, és kiviteli tervezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. augusztus 2-án közzétett ajánlati felhívásával nyílt közbeszerzési eljárást indított a "Veszprémi új börtön engedélyezési és kiviteli tervdokumentációja" elkészítése tárgyában.<br>
A nyílt eljárásban 10 ajánlat érkezett, köztük kérelmezõé is. A 2000. október 3-i eredményhirdetést követõen két ajánlattevõ jogorvoslati kérelemmel fordult a Döntõbizottsághoz, az egyik a kérelmezõ volt.<br>
A Döntõbizottság a D.495/13/2000. számú határozatával ajánlatkérõ eljárást lezáró döntését megsemmisítette és felhívta ajánlatkérõt a Kbt. szabályainak megfelelõ eljárásra, azaz a hiánypótlás teljessé tételére. A határozat kézhezvételét követõen ajánlatkérõ 2000. november 22-én a határozatnak is eleget téve a kérelmezõt hiánypótlásra és egyúttal valamennyi ajánlattevõt is nyilatkozattételre szólította fel arra vonatkozóan, hogy ajánlatát változatlan tartalommal fenntartja-e. A nyilatkozatok jó részében ajánlattevõk a vállalt határidõket illetõen jelezték módosítási igényüket, illetve néhányan nem is kívánták az ajánlatot fenntartani.<br>
Ajánlatkérõ ezen elõzmények után 2000. december 18-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont szerinti hirdetmény közzététele nélküli tárgyalásos eljárást indított. Ajánlati felhívását a korábbi közbeszerzési eljárás kilenc ajánlattevõjének küldte meg, egyidejûleg a Döntõbizottság elnökét is megfelelõen tájékoztatta.<br>
Az ajánlati felhívás 4. a) pontja szerint a beszerzés tárgya és mennyisége a következõ:<br>
– 12 000 m2-es börtönépület (fszt. + emelet), 220 fõ elítélt, 130 fõ személyzet részére. Kiszolgálólétesítmények: konyha (500 adag), foglalkoztatóhelyiségek, szociális blokkok, beszélõhelyiségek, irodakialakítás belsõ építészeti és berendezési tervvel, engedélyezési és kiviteli tervezés.<br>
Ajánlatkérõ új dokumentációt nem készített, a már rendelkezésre álló alapján kellett ajánlatot tenni. Felhívásában szabályszerûen meghatározta a pénzügyi, gazdasági és mûszaki alkalmasságra vonatkozó adatokat, elbírálás módját és az alábbiak szerint a 11. pontban az ajánlatok elbírálása szempontját:<br>
Az ajánlatkérõ az ajánlatokat az összességében legelõnyösebb ajánlat szempontja alapján bírálja el az alábbiak  szerint:<br>
részszempontok	súlyszámok<br>
– a beszerzés tárgyára vonatkozó szakmai elképzelések bemutatása, elkészített vázlatrajzok és tervdokumentációk alapján	10<br>
– határidõ elõtti teljesítés	8<br>
– ajánlati ár	6<br>
Adható pontszám 1–10-ig.<br>
Az ajánlati felhívás 2. pontjában ajánlatkérõ a fenti elõzményekre utalóan az eljárásfajta választását részletesen indokolta.<br>
A felhívásra négyen tettek ajánlatot. A 2000. december 27-i "borítékbontáson" a H-BON Bt., Keletterv Kft., Pannonterv Kft. és Hating Kft. ajánlatát bontotta fel ajánlatkérõ.<br>
2001. január 5-én ajánlatkérõ bizottsága tárgyalt az ajánlattevõkkel külön-külön, majd elvégezte az ajánlatok értékelését. A bizottság javaslatát a döntéshozó elfogadta, így az ugyanezen napon sorra kerülõ eredményhirdetésen azt ki is hirdette. Eszerint az eljárás nyertese a Keletterv Kft., akivel a szerzõdést 2001. január 9-én megkötötték. Ajánlatkérõ az összegzést elkészítette, tájékoztatás törvényi kötelezettségének eleget tett.<br>
Kérelmezõ a törvényes határidõn belül nyújtott be jogorvoslati kérelmet, amelyben sérelmezte a tárgyalásos eljárás alkalmazását, mert álláspontja szerint a nyílt eljárásban a Döntõbizottság határozata alapján ajánlatkérõnek az ajánlatokat ismételten értékelni kellett volna.<br>
Álláspontja szerint az ajánlati felhívás sérti a 16/1998. (VI. 3.) KTM rendelet elõírásait, mert a közbeszerzés tárgyát "tervelbírálásos, rejtett tervpályázattá" változtatja, azaz az új ajánlati felhívás a nyílt eljárásban közzétett ajánlati felhívástól tartalmában különbözik. A nyílt eljárásban beadott ajánlatát fenntartotta, csupán a határidõket módosította. Álláspontja szerint az ismertetett határidõk és árak a tárgyalásos eljárásban az ajánlatadást befolyásolják, így az kérelmezõ számára hátrányos. A tárgyalásos eljárásban tervvázlatot is kérnek, amely a nyílt eljárás "nyertesének" már rendelkezésére áll.<br>
Ajánlatkérõ a megalapozatlan jogorvoslati kérelem elutasítását kérte. Indoklásként elõadta, hogy a jogorvoslati kérelem mind a nyílt, mind pedig a tárgyalásos eljárást érinti, holott a kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ára tekintettel csak az egyik eljárás ellen benyújtott jogorvoslati kérelemként vehetõ figyelembe.<br>
A Döntõbizottság 495/13/2000. számú határozatát ajánlatkérõ végrehajtotta, kérelmezõt hiánypótlásra felhívta, aki azt teljesítette is. A Döntõbizottság nem kötelezte ajánlatkérõt az ismételt elbírálásra, de ehhez a Döntõbizottságnak jogköre nincs is. A Kbt. szerint ajánlatkérõ jogosult ismételt elbírálásra, ennek elmulasztása jogsértés elkövetéséhez nem vezethet. Az ajánlatkérõ elõadta, hogy az ajánlattevõket az ajánlatuk fenntartása vonatkozásában megnyilatkoztatták, azonban az ajánlattevõk többsége az eredeti teljesítési határidõket vállalni nem tudta. A nyílt eljárásban érvényesül az ajánlati kötöttség elve, emiatt az ajánlatok módosítására nem kerülhetett sor. Az idõmúlás az ismételt döntéshozatalt, illetve az ajánlati felhívásban foglaltak szerint megajánlott ajánlatok tartalmának megfelelõ szerzõdéskötést lehetetlenné tette.<br>
Ajánlatkérõ álláspontja szerint a jogorvoslati kérelem a tekintetben is alaptalan, hogy a felhívás egyes feltételeinek megváltoztatását kifogásolja az újabb eljárásban. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont szerinti eljárásban ajánlatkérõ nincs kötve az elõzõ nyílt eljárásban közzétett felhívásához. A 16/1998. (VI. 3.) KTM rendelkezésre való kérelmezõi hivatkozás téves, mert a közbeszerzési eljárásokra a rendelet hatálya nem terjed ki.<br>
Az eljárás egyéb érdekleltjei az Uvaterv Rt., Iparterv Rt. és a Pannonterv Kft. a jogorvoslati kérelemmel egyetértenek, alapvetõen az ajánlat részeként a vázlatterv bemutatásának megkövetelését, illetve a rövid teljesítési határidõket sérelmezik.<br>
A Döntõbizottság eljárásban keletkezett iratok alapján megállapította, hogy a jogorvoslati kérelem nem megalapozott.<br>
A Döntõbizottság a D.495/13/2000. számú határozatában ajánlatkérõnek a nyílt eljárásban hozott közbeszerzési eljárást lezáró döntését megsemmisítette. Ajánlatkérõ a Döntõbizottság döntését követõen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján jogosult volt a döntést megalapozó tényezõket ismételten mérlegelni, és új döntést hozni. A Kbt. 88. § (6) bekezdése szerint, ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése tehát nem kötelezettséget, csak jogosultságot biztosít ajánlatkérõnek az újraértékelésre.<br>
Ajánlatkérõnek tehát nem róható fel, hogy az ajánlatok újraértékelésétõl eltekintett, jogsértést nem követett el.<br>
Az ajánlatkérõnek a beszerzési szándéka fennállt és a teljesítéshez mielõbbi érdeke fûzõdött. Ennek alapján döntött a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a közbeszerzési eljárás megindításáról. Ebben az eljárásban szabadon határozhatta meg az általa támasztott feltételeket, hiszen ezen eljárásban még ajánlati felhívás kiküldésére sem kötelezett ajánlatkérõ. Az új eljárásban ajánlatkérõ nincs kötve a korábbi eljárás feltételeihez, a beszerzés tárgyát, dokumentációt, elbírálási szempontjait szabadon módosíthatja, tehát e körben sem történt ajánlatkérõ részérõl jogsértés.<br>
Kétségtelen tény, hogy a tárgyalásos eljárásban a résztvevõk már a nyílt eljárásban tett ajánlatok általuk ismert tartalmára tekintettel tehettek ajánlatot, ez azonban valamennyi ajánlattevõre igaz, így az esélyegyenlõség elve erre tekintettel nem sérült.<br>
Az ajánlatok elbírálása a 10-es súlyszámmal kiemelt vázlatrajzok alapján történt. E körben sem állapítható meg ajánlatkérõ részérõl jogsértés, hiszen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1)–(2) és (3) bekezdésében foglaltak alapján határozta meg az elbírálási szempontokat, azok meghatározása jogszerû volt.<br>
A tervezési szerzõdés megkötésére ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés g) pontja alapján közbeszerzési eljárást folytatott, ennek alapján a Kbt. szabályai szerint járt el.<br>
A Döntõbizottság hatáskörébe kizárólag a közbeszerzési törvény elõírásainak megszegésével kapcsolatos jogvita tartozik, egyéb jogszabály alapján bonyolított tervpályázat szabályainak, így a településrendezési és építészeti tervpályázatok részletes szabályairól szóló 16/1998. (VI. 3.) KTM rendelet betartásának vizsgálatára hatáskörrel nem rendelkezik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>