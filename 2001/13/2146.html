<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2146)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.666/9/2000.<br>
<br>
Tárgy: a Holux Kft. jogorvoslati kérelme Kisbér Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HOLUX Fényrendszer Kft. (1135 Budapest, Béke u. 51–55., továbbiakban: kérelmezõ) jogorvoslati kérelmét, melyet a Kisbér Város Önkormányzata (2870 Kisbér, Városház tér 1., képviseli: dr. Czifra Károly ügyvéd, 5000 Szolnok, Dózsa Gy. u. 2. I/2., a továbbiakban: ajánlatkérõ) "Kisbér és térsége közvilágítás korszerûsítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. október 25-én megjelent 43. számában tett közzé ajánlati felhívást nyílt eljárás lefolytatására.<br>
Ajánlatkérõ megbízásából a közbeszerzési eljárást a TAKTA-OSI Kft. bonyolította le. A beszerzés tárgya Kisbér és térsége közvilágításának korszerûsítése.<br>
Az ajánlati felhívás tételesen tartalmazta azon községek felsorolását, ahol a közvilágítást korszerûsíteni kell, valamint a beszerezni kívánt világítótestek mennyisége és típusa is pontosan meghatározásra került. Ez utóbbi vonatkozásában az ajánlati felhívás a következõket tartalmazta: "A felsorolt típusokat a világítótestek jellegének egyértelmû meghatározása érdekében adtuk meg. Bármely egyenértékû termék felhasználható."<br>
Az ajánlati felhívás szerint részajánlattétel nem volt megengedett, a többváltozatú ajánlatadásra lehetõség volt, azonos vagy magasabb mûszaki színvonalon a gazdaságosság és a várható élettartam figyelembevételével.<br>
Az ajánlati felhívás 11. a) pontja tartalmazta a pénzügyi, gazdasági és mûszaki alkalmasság igazolására kért adatokat, tényeket, a 11. b) pont pedig az alkalmatlanná minõsítés szempontját.<br>
Ajánlatkérõ dokumentációt is biztosított, amelynek három fõ része volt. Az elsõ rész tartalmazta a részletes elõírásokat, ajánlati formát, kiegészítõ információk mellékleteit "A"-tól "F"-ig, és az ajánlati adatlapokat, a második rész a szerzõdéses feltételeket, a harmadik rész pedig a kiviteli terveket.<br>
A részletes elõírások 9. pontja szerint a felhasználandó anyagok mennyiségi paraméterei a tervdokumentációban szerepelnek. Ajánlattevõ a helyszíni bejárás alapján ellenõrizheti, illetve szükség szerint módosíthatja a kiírt mennyiségeket. Továbbá ajánlatkérõ elõírta, hogy az "ajánlatot a kiíró által átadott tervdokumentáció szerint minden ajánlattevõnek meg kell adni".<br>
A 20. és 21. pont tartalmazta az alternatív ajánlatadás körében az ajánlatkérõi elvárásokat.<br>
A 21. pontban rögzítésre került, hogy az alternatív ajánlatokat mûszaki leírás ismertetésével, referenciainformációkkal, tervekkel, számításokkal alá kell támasztani. Alternatív ajánlathoz árazott költségvetést kell mellékelni, összehasonlítva a terv szerinti megoldással.<br>
Ajánlatkérõ 2000. november 20-án konzultációt is tartott, az ott elhangzott kérdésekre adott válaszokat ajánlatkérõ írásba foglalta.<br>
A mennyiségek pontosítására ekkor került sor.<br>
Az ajánlattételi határidõig 2000. december 5-ig ajánlatot nyújtott be: kérelmezõ, Avantgarde Kft., Vill-Korr Bt., Roneko Kft. A bontási jegyzõkönyv rögzítette, hogy a Vill-Korr Bt. és a Roneko Kft. alternatív ajánlatot is benyújtott.<br>
Ajánlatkérõ az ajánlatok értékelését elvégezte, és 2000. december 11-én eredményt hirdetett. A nyertes ajánlat a Roneko Kft. alternatív ajánlata lett.<br>
A kérelmezõ ajánlatát ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette, azzal az indoklással, hogy a dokumentáció részletes elõírások c. fejezet 9. pont utolsó bekezdésében elõírt feltételeknek nem felelt meg.<br>
Ajánlatkérõ a nyertes ajánlattevõvel a szerzõdést 2000. december 19-én megkötötte.<br>
Kérelmezõ 2000. december 15-én, illetve 2000. december 18-án kiegészített jogorvoslati kérelmében kérte ideiglenes intézkedésként a szerzõdéskötés megtiltását, ajánlatkérõ eljárást lezáró döntésének megsemmisítését, jogsértés megállapítását, bírság kiszabását és költségeinek megtérítését.<br>
Indoklásként kérelmezõ elõadta, hogy ajánlatkérõ jogsértõ módon nyilvánította ajánlatát érvénytelennek, ajánlata megfelelt az ajánlati felhívás és a dokumentáció elõírásainak.<br>
Kérelmezõ sérelmezte továbbá, hogy a terveket az a Tungsram–Schréder Rt. készítette, aki a lámpatesteket maga is gyártja, a lámpatestek konkrét típusának elõírása az ajánlati felhívásban jogszerûtlen volt.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
Álláspontja szerint jogszerûen nyilvánította kérelmezõ ajánlatát érvénytelennek, mert az nem felelt meg a dokumentációban rögzítetteknek. Elõadta továbbá, hogy a Tungsram–Schréder Rt. nem járt el ajánlatkérõ nevében, a terveket a VILL-SZER Kft. készítette.<br>
Az Avantgarde Kft. érdemi észrevételében az ajánlatok értékelését sérelmezte.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Ajánlatkérõ a fenti jogszabály rendelkezése szerint, az ajánlati felhívásban tehát jogszerûen írta elõ, hogy a beszerzés tárgyaként megjelölt típusok a világítótestek jellegének egyértelmû meghatározása érdekében történt, azonban bármely egyenértékû termék felhasználható.<br>
Ezen elõírás alapján egyértelmû, hogy bármely egyenértékû termékkel lehetett jogszerûen ajánlatot tenni.<br>
Kétségtelen tény azonban, hogy az ajánlati dokumentáció szerint az ajánlatot a kiíró által átadott tervdokumentáció szerint is el kellett készíteni, a tervdokumentáció pedig az ajánlati felhívásban meghatározott típusokat tartalmazta.<br>
Ajánlatkérõ ezen elvárását a dokumentáció 6. oldalán is megerõsítette, amikor megfogalmazta, hogy az alternatív ajánlathoz árazott költségvetést kell mellékelni, összehasonlítva a terv szerinti megoldással. Ajánlatkérõ tehát kérte a terv szerinti ajánlattételt, illetve a tervtõl eltérõ ajánlatadást alternatív ajánlatnak tekintette. Ajánlatkérõ ily módon történõ ajánlatkérésének jogszerûsége vitatható ugyan, azonban a jogorvoslati eljárás kezdeményezésére nyitva álló törvényes határidõn belül ajánlattevõk a dokumentáció elõírásait nem sérelmezték, így kérelmezõ sem.<br>
A fentiek alapján az ajánlattevõknek az ajánlataikat az ajánlati felhívás és a dokumentáció elõírásainak megfelelõen kellett elkészíteniük. Ennek alapján a Döntõbizottság csak azt vizsgálhatta, hogy kérelmezõ ajánlata megfelelt-e az ajánlati felhívás, illetve a dokumentáció elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint ugyanis az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A rendelkezésre álló iratokból egyértelmûen megállapítást nyert, hogy az ajánlattevõk közül az Avantgarde Kft. terv szerinti ajánlatot nyújtott be, míg a Vill-Korr Bt. és a Roneko Kft. elkészítette ajánlatkérõ elõírásainak megfelelõen a terv szerinti ajánlatot és ezen túlmenõen benyújtottak alternatív ajánlatot is, a kiírástól eltérõ típusú lámpatestekre.<br>
A kérelmezõ a terv szerinti lámpatestekre ajánlatot nem tett, csak az azzal egyenértékû mûszaki megoldásra figyelemmel az ajánlati felhívás 3. a) pontjában megfogalmazottakra, de figyelmen kívül hagyva a dokumentáció elõírásait.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint pedig az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az ajánlatkérõ tehát a kérelmezõ ajánlatát jogszerûen minõsítette érvénytelennek.<br>
Kérelmezõ összeférhetetlenség tárgyában tett jogorvoslati kérelme is megalapozatlan, hiszen a Tungsram–Schréder Rt. jelen közbeszerzési eljárásban ajánlattevõ nem volt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A Tungsram–Schréder Rt. a közbeszerzési eljárásban ajánlatkérõ nevében eljáró nem volt, hiszen a terveket a WILL-SZER Kft. készítette és ajánlattevõként sem vett részt a közbeszerzési eljárásban. A Kbt. összeférhetetlenségi szabályai tehát nem sérültek.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 14.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>