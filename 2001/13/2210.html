<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2210)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.31/9/2001.<br>
<br>
Tárgy: OMS Hungária Kft. jogorvoslati kérelme Halmaj Község Önkormányzata közbeszerzési eljárása ellen.<br>
<br>
A Közbeszerzési Döntôbizottság (a továbbiakban: Döntôbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntôbizottság az OMS Hungária Kft. (2890. Tata, Bacsó B. út 37., továbbiakban: kérelmezô) jogorvoslati kérelmének, melyet Halmaj Község Önkormányzata (3842 Halmaj, Kossuth út 1., a továbbiakban: ajánlatkérõ) "Halmaj és térsége szennyvízcsatorna-hálózatának és szennyvíztisztító telepének építése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrôl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntôbizottság kötelezi ajánlatkérôt, hogy a kérelmezô részére a határozat kézhezvételétôl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétôl számított 15 napon belül keresettel a Fôvárosi Bíróságtól lehet kérni. A keresetlevelet a Fôvárosi Bírósághoz címezve, de a Döntôbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntôbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Halmaj, Felsôdobsza, Kiskinizs, Nagykinizs, Szentistvánbaksa, Hernádkércs, Csobád, Kázsmárk, Léh és Rásonysápberencs Községek Önkormányzata 2000. március 21-én megállapodást kötött közös szennyvíztisztító, valamint regionális és belsô csatornahálózat megépítésére. A megállapodás alapján a gesztori teendôkkel Halmaj Község Önkormányzatát bízták meg.<br>
Az ajánlatkérôként eljáró gesztor 2000. szeptember 27-én tette közzé a Közbeszerzési Értesítô 39. számában részvételi felhívását elôminôsítési eljárás megindítására. A részvételi felhívás szerint a közbeszerzési eljárásban részajánlattétel és a többváltozatú ajánlattétel nem volt megengedett.<br>
A felhívásban ajánlatkérõ részletesen meghatározta a részvételre jelentkezôktôl a pénzügyi, gazdasági, mûszaki alkalmasságuk igazolására kért adatokat és tényeket, valamint az elbírálás szempontját, azaz az összességében legelônyösebb ajánlat kiválasztásának szempontját.<br>
Az ajánlatok elbírálásának szempontjai az ajánlati felhívásban kerültek rögzítésre az alábbiak szerint:<br>
részszempontok	súlyszámok<br>
– ajánlati ár	30<br>
– elôteljesítés mértéke, a lakosságra háruló pénzügyi terhek csökkentése 	25<br>
– ajánlatok kidolgozottsága, a megajánlottak alátámasztottsága	20<br>
– az ajánlattevô által nyújtott jólteljesítési és garanciális biztosítékok	15<br>
– saját, vagy cégcsoportosan belüli erôkkel végzett munka, helyi munkaerô alkalmazása	10<br>
A pontszám kiszámítása a számszerûsíthetô ajánlati elemeknél matematikai képlettel, a nem számszerûsíthetôeknél a részszempont tartalmi elemeinek objektív megítélése alapján történik. Matematikai képlet alkalmazása:<br>
A legjobb ajánlat kap 10 pontot, a többi esetben ehhez kell viszonyítani az adott ajánlati elemet és szorozni kell tízzel.<br>
Ajánlatkérõ ajánlati dokumentációt is készített, melynek 2/2. pontja szerint az engedélyezési tervben meghatározott megoldásra kell ajánlatot tenni, a tisztítási technológiától nem lehet eltérni, az anyagok és berendezések típusára lehet eltérô ajánlatot adni, ha a felhívás szerinti paramétereket az teljesíti. A dokumentáció részletes szerzôdési feltételeket tartalmazott a szokásos feltételekkel kapcsolatosan (kötbér, jólteljesítés biztosítéka, garanciális idôszak, határidôk). A dokumentáció rögzítette az elôminôsítési eljárásban kiválasztott és ajánlattételre felkért cégek megnevezését, akik a következôk voltak: SADE Magyarország Mélyépítô Kft., Strabag Kft., SZEVIÉP Szerkezet és Vízépítô Rt., Hídépítô Rt., Betonútépítô Rt., Alterra Kft. és kérelmezô.<br>
A dokumentáció szerint 2000. november 30-án helyszíni szemlére is sor került, errôl emlékeztetô készült, a felvetett kérdésekre az ajánlatkérõ írásban a válaszokat megadta. Az ajánlattételi határidôig 2000. december 21-ig öt ajánlattevô tett ajánlatot: Hídépítô Rt., SADE Magyarország Mélyépítô Kft., Alterra Kft., Strabag Kft. és kérelmezô.<br>
Ajánlatkérõ 2001. január 3-án az értékelés megkezdése elôtt a korábban meghatározott szempontrendszert felbontotta, így alszempontokat is meghatározott az alábbi módon.<br>
Elbírálási szempontok:<br>
E1 Ajánlati ár<br>
E2 Elôteljesítés mértéke (pont megosztás 50%)<br>
E3 Lakosságra háruló pénzügyi terhek csökkentése (pont megosztás 50%)<br>
E4 Ajánlat kidolgozottsága, és megajánlottak alátámasztottsága<br>
E5 Ajánlattevô által nyújtott jólteljesítési, garanciális biztosítékok<br>
E6 Saját vagy cégcsoporton belüli erôkkel végzett munka (pont megosztás 40%)<br>
E7 Helyi munkaerô alkalmazása (pont megosztás 60%)<br>
A második elbírálási szempont az "elôteljesítés mértéke, a lakosságra háruló pénzügyi terhek csökkentése" két alszempontnak minôsült, a pont megosztása 50–50% arányban történt.<br>
Ajánlatkérõ megbontotta továbbá az ötödik elbírálási szempontot (a saját cégcsoporton belüli erôkkel végzett munka, helyi munkaerô alkalmazása) két részre oly módon, hogy a saját, vagy cégcsoporton belüli erôkkel végzett munka pontmegosztása 40%, a helyi munkaerô alkalmazásának pontmegosztása pedig 60% volt.<br>
Ajánlatkérõ 2001. január 11-én minden ajánlattevônek kérdéseket tett fel az alábbi témákban: Határozzák meg a szennyvíztisztító telep típusát, jelöljék meg a csövek, aknák, szivattyúk gyártmányát, lakossági bekötéseket milyen feltételekkel vállalják. Helyi munkaerô alkalmazását munkaórában adják meg, pontosítsák a közterület használati díjakat, és alvállalkozói tevékenység részarányát határozzák meg. Ezen kérdésekre minden ajánlattevô a megadott határidôig válaszolt, ezt követôen került sor az elôkészítô bizottság értékelésére. A bizottság elvégezte az értékelést, ennek eredményeként a kérelmezô 81,56 pontot, a Strabag Kft. 75,98 pontot kapott, így a kérelmezôt javasolták nyertesnek, második helyezettnek pedig a Strabag Kft-t.<br>
Az eljárást lezáró döntést azonban a polgármesterek együttesen hozták meg. Többségi szavazást tartottak és ennek eredményeként a Strabag Kft.-t választották ki nyertesnek 2001. január 20-án, ez a döntés 2001. január 22-én a nyilvánosan megtartott eredményhirdetésen kihirdetésre került. Az 5. számú mellékletet az ajánlatkérõ elkészítette és az érdekelt ajánlattevôk részére megküldte.<br>
Kérelmezô 2001. január 20-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérte a döntés megsemmisítését, jogsértés megállapítását, a felmerült költségeinek megtérítésére ajánlatkérõ kötelezését, ideiglenes intézkedés alkalmazását. Indoklásként elôadta, hogy ajánlatkérõ az eredményhirdetésen nem ismertette az 5. számú melléklet szerinti adatokat, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Ajánlatkérõ megtartotta az eredményhirdetést annak ellenére, hogy nem fejezte be az értékelést. A megküldött 5. számú melléklet nem tartalmazza az ajánlatok tartalmi elemeit. A pontozás több részszempont vonatkozásában is aránytalanságot tükröz.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. A nyertes személyérôl az ajánlatkérõ tíz polgármesterébôl álló bizottsága döntött. Ennek alapján kis pontkülönbséggel a Strabag Kft. lett a nyertes. Az eredményhirdetésre az összes ajánlattevôt érintô ponttáblázat valóban még nem állt rendelkezésre, azonban a határidôn belül megküldött összegzésben ez is teljes körûen meghatározásra került. Az egyes részszempontok meghatározása a Kbt. szabályainak megfelelt.<br>
Nyilatkozott, hogy a Döntôbizottság határozatának meghozataláig a szerzôdést a nyertes ajánlattevôvel nem köti meg.<br>
A Strabag Kft. érdemi észrevételében elôadta, hogy a kérelmezô nem tehetett volna jelen közbeszerzési eljárásban ajánlatot, ugyanis az ajánlati dokumentációból kitûnik, hogy a kérelmezô által tervezett tisztítás technológiára kértek ajánlatot.<br>
A Döntôbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A Döntôbizottság elsôdlegesen azt vizsgálta, hogy kérelmezô ajánlata érvényesnek minôsült-e, figyelemmel a Strabag Kft. észrevételére.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elôkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetôleg az eljárásba nem vonható be a közbeszerzés tárgyával kapcsolatos gazdasági tevékenységet végzô gazdálkodó szervezet (a továbbiakban: érdekelt gazdálkodó szervezet), illetôleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetô tisztségviselôje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A Döntôbizottság vizsgálta, hogy a kérelmezô közbeszerzési eljárásba való részvétele fenti jogszabályi rendelkezésbe ütközött-e. Megállapítást nyert, hogy kérelmezôt ajánlatkérõ sem a közbeszerzési eljárásban, sem azt megelôzôen az elôkészítési munkákba, a tervezésbe nem vonta be, tehát a közbeszerzési eljárásban történô részvétele az összeférhetetlenségi szabályba nem ütközik. A szennyvíztisztítási technológiának ugyan kérelmezô a jogosultja, de ezt a technológiát a tervezô a rendszergazda tényleges bevonása nélkül alkalmazhatja a jogok kiváltása mellett. Jelen esetben a Hidro Plán Gyôrterv Kft. volt a tervezô, a megküldött iratokban nincs utalás arra, hogy a kérelmezô az ajánlatkérô által bevont személy lett volna.<br>
A kérelmezô ajánlata ennek alapján érvényesnek minôsül.<br>
Ezt követôen a Döntôbizottság vizsgálta, hogy ajánlatkérõ az ajánlatok értékelését az ajánlati felhívás és dokumentáció, illetve a Kbt. vonatkozó szabályai alapján értékelte-e.<br>
Ajánlatkérõ értékelése az alábbi volt:<br>
Értékelési tényezôk	Súlyozás<br>
E1	3<br>
E2	1,25<br>
E3	1,25<br>
E4	2<br>
E5	1,5<br>
E6	0,4<br>
E7	0,6<br>
V1 Alterra<br>
E1 elbírálási szempont	*2	**6<br>
E2 elbírálási szempont	4	5<br>
E3 elbírálási szempont	5,1	6,37<br>
E4 elbírálási szempont	4,5	9<br>
E5 elbírálási szempont	4,4	6,6<br>
E6 elbírálási szempont	7,7	3,08<br>
E7 elbírálási szempont	7,1	4,26<br>
Összesen: 40,31	Helyezési sorrend	5<br>
V2 Hídépítõ<br>
E1 elbírálási szempont	7	21<br>
E2 elbírálási szempont	7	8,75<br>
E3 elbírálási szempont	4,2	5,29<br>
E4 elbírálási szempont	5	10<br>
E5 elbírálási szempont	7,6	11,4<br>
E6 elbírálási szempont	4,6	1,84<br>
E7 elbírálási szempont	6,4	3,84<br>
Összesen: 62,12	Helyezési sorrend	4<br>
V3 OMS<br>
E1 elbírálási szempont	8	24<br>
E2 elbírálási szempont	5,8	7,28<br>
E3 elbírálási szempont	5,9	7,38<br>
E4 elbírálási szempont	6,7	13,4<br>
E5 elbírálási szempont	7,7	11,55<br>
E6 elbírálási szempont	9,9	3,96<br>
E7 elbírálási szempont	9,2	5,52<br>
Összesen: 73,06	Helyezési sorrend	3<br>
V4 SADE<br>
E1 elbírálási szempont	10	30<br>
E2 elbírálási szempont	2	2,5<br>
E3 elbírálási szempont	5,2	6,5<br>
E4 elbírálási szempont	5,7	11,4<br>
E5 elbírálási szempont	4,5	6,75<br>
E6 elbírálási szempont	5,5	2,2<br>
E7 elbírálási szempont	6,2	3,72<br>
Összesen: 63,07	Helyezési sorrend	<br>
V5 Strabag<br>
E1 elbírálási szempont	7	21<br>
E2 elbírálási szempont	9	11,25<br>
E3 elbírálási szempont	8,2	10,25<br>
E4 elbírálási szempont	7,7	15,4<br>
E5 elbírálási szempont	9,4	14,1<br>
E6 elbírálási szempont	9,3	3,72<br>
E7 elbírálási szempont	9,8	5,88<br>
Összesen: 81,6	Helyezési sorrend	1<br>
** pontszám<br>
** súlyozott pontszám<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelônyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelônyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elônyben kell részesíteni.<br>
Az ajánlati felhívás szerint ajánlatkérõ öt elbírálási szempontot határozott meg. Az értékelô táblázatból viszont kitûnik, hogy itt hét elbírálási szempont szerepel, továbbá a súlyszámok sem azonosak a felhívásban rögzítettekkel, azok egytizedét tartalmazzák.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezése szerint a táblázat felépítésének, azaz a részszempontok számának, tartalmának és a súlyszámoknak azonosnak kell lenni az ajánlati felhívásban közöltekkel.<br>
A Döntôbizottság elfogadhatónak tartja, hogy ajánlatkérõ a pontszámok meghatározásához az ajánlati felhívásban is több tényezôt tartalmazó részszempontokat megbontsa a könnyebb kezelhetôség érdekében, azonban ezek megjelenítésének az összegzésben adott indoklásban van helye. A táblázat kitöltését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint kell elkészíteni.<br>
Az 5. részszempontot ajánlatkérõ nem egyenlô arányban bontotta meg két alszempontra, ez is sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, hiszen a felhívásban jelölt felsorolás azoknak egyenlô mértékû értékelését határozta meg.<br>
Ajánlatkérõ jogszerûen az eltérô belsô arányú értékelést akkor végezhette volna, ha ezt elôzetesen a felhívásban közzéteszi és így az ajánlattevôk tudomására hozza.<br>
A Döntôbizottság ezt követôen az egyes elbírálási szempontok vonatkozásában vizsgálta ajánlatkérõ értékelésének jogszerûségét.<br>
<br>
1. Ajánlati ár<br>
Az értékelés alapja a lineáris ártáblázat (bruttó Ft.)<br>
Pontozási	           Pontok	Ajánlat-<br>
lépték (Ft)		tevôk<br>
2 172 500	2 192 500	10	<br>
2 192 501	2 212 500	 9	<br>
2 212 501	2  232 500	 8	K: 2 226 007 000 Ft<br>
2 232 501	2 252 500	 7	Ny: 2 242 250 000 Ft<br>
2 252 501	2 272 500	 6	<br>
2 272 501	2 292 500	 5	<br>
2 292 501	2 312 500	 4	<br>
2 312 501	2 332 500	 3	<br>
2 332 501	2 352 500	 2	<br>
Kérelmezônek az nem volt világos, hogy nettó vagy bruttó árakra készült-e a táblázat. Ajánlatkérõ nyilatkozott, hogy bruttó árakon történt az értékelés, így kérelmezô nem vitatja a 8 pontját a nyertesé is helyesen 7. Az adott pontszámok tükrözték az ajánlatok tartalmi különbségeit, a felhívásban megjelölt súlyszámokkal történô szorzással a pontszám kialakítását azonban szükséges elvégezni.<br>
<br>
2. Elôteljesítés mértéke lakosságra háruló pénzügyi terhek csökkentése. Ajánlatkérõ ezt az elbírálási szempontot két alszempontra bontotta.<br>
<br>
2. a) Az értékelés alapja a teljesítési határidô mellett a próbaüzemre tekintettel a "megvalósíthatóság". (E2 oszlop)<br>
A felhívás szerint a teljesítési határidô 2003. június 30., amely tartalmazza a 6 hónapos próbaüzem idejét is. A próbaüzemet úgy kell beindítani, hogy a csatornahálózatból megfelelô szennyvízmennyiség már biztosítható legyen.<br>
	Pontozási 	                Pontok	Ajánlattevôk<br>
	lépték<br>
2002	Legjobb	10.09 	10	<br>
	10.10.	11.02.	 9	Strabag 9<br>
	11.03 .	11.26.	 8	<br>
	11.27.	12.20.	 7	<br>
	12:21.	01.13.	 6	Kérelmezô 5,8<br>
2003	01.14.	02.06.	 5	<br>
	02.07.	03.02.	 4	<br>
	03.03.	03.26.	 3	<br>
	03.27.	04.19.	 2<br>
A kérelmezô a csatorna 2002. március 15-i próbaüzemének indításával egy idôben kezdi meg a telep próbaüzemét, véghatárideje így 2002. szeptember 30.<br>
A nyertes a 2002. október 30-i határidôt vállalta, ami l hónappal késôbbi a kérelmezônél, tény, hogy az ô ütemtervében jól kivehetôen a teljes csatornahálózat befejezése után kezdôdik a próbaüzem.<br>
Ajánlatkérõ érvelése a pontszámok kialakításánál nem elfogadható. A vízügyi hatóság engedélyokiratában a következôk szerepelnek. "A szennyvíztisztító építését összhangba kell tetvezni a csatornahálózat építésével. A szennyvíztisztító telep elkészülte után minimum 6 hónap próbaüzemet kell tartani, melynek során vizsgálni kell a szennyvíz mennyiségét, minôségét, a mûtárgyak tisztítási hatásfokát. A próbaüzem csak a tervezett hidraulikai terhelés 20%-ánál kezdhetô el". Kérelmezô ajánlata ennek az elôírásnak megfelelt, a hatóság kikötése nem értelmezhetô úgy, hogy a próbaüzemet csak az összes település csatornahálózatának elkészülte után lehet indítani. A 6 hónapot a tisztítótelep elkészülte után minimum 20%-os terhelésnél lehet megkezdeni. A kérelmezô ajánlata biztosítja – erre kifejtett nyilatkozat az ajánlat 6. oldalán található – azt is, hogy a "fô gerincvonalakra csatlakozó ingatlanokkal a részüzembe helyezések megtörténhessenek" a próbaüzem indításáig. Ajánlatkérõ – amennyiben ezt a nyilatkozatot kétségesnek tartotta – a Kbt. szabályai szerint [57. § (1) bekezdés] kérhetett volna magyarázatot kérelmezôtôl. Ezt nem igényelte, viszont kérelmezô fenti nyilatkozatát – mint lehetetlent – figyelmen kívül hagyta, ily módon lényegesen alacsonyabb pontszámmal értékelte. A mûszaki ütemezést pedig a felhívás alapján nem itt, hanem a harmadik részszempontnál (a megajánlottak alátámasztottsága) kellett értékelnie.<br>
2/B Lakosságra háruló pénzügyi terhek csökkentése (E3 oszlop). Ajánlatkérõ ezt a részszempontot is tovább bontotta.<br>
2/B 1. A lakosságra háruló pénzügyi terhek csökkentése: ajánlatkérõ a dokumentáció 1.4. pontjában elôírta, hogy közterület-használati díjat érvényesít a csatornaépítés nyomvonalán (3400 Ft/m + áfa). Itt ennek vállalt mértékét értékelte az alábbiak szerint:<br>
Pontozási lépték	Pontok	Ajánlattevôk<br>
M Ft		<br>
250	267	   1	<br>
268	284	   2	<br>
285	301	   3	<br>
302	318	   4	<br>
319	335	   5	<br>
Ajánlatkérõ is elismerte, hogy a felhívásban ezen bírálati alszemponttal kapcsolatban csak a közterület-használati díj jelent meg, a beszerzés tárgyán túli munkák igényét semmilyen formában nem fogalmazták meg. Ennek ellenére a lakosságra háruló pénzügyi teher csökkentésére vonatkozóan a házi bekötések kiépítését is értékelték, mely utóbbi nem volt a beszerzés tárgya. A Döntôbizottság álláspontja szerint az ajánlatok értékelhetô mûszaki tartalma a beszerzés tárgyáig terjedhetett, azaz az e körbe nem tartozó épületbekötéseket nem lehetett értékelni, illetve figyelembevétele sérti a Kbt.-ben megfogalmazott alapelveket. Az összehasonlítás alapjául az ajánlatban tett konkrét nyilatkozat szolgálhatott.<br>
A kérelmezô ajánlatában egy összegben adta meg a közterület-használati díjat 332 500 000 Ft nettó összegben, pontosító nyilatkozatában bontotta ezt meg 8 községre.<br>
A nyertes sehol nem határozta meg ajánlatában a közterület-használati díjat, a feltételeket elfogadó általános nyilatkozata nem számszerûsíthetô. A nyertes utólagos nyilatkozatában konkretizálta a 10 községre összesen 239 553 800 Ft + áfa összegben a közterülethasználat díját. Ezt a nyilatkozatot már csak azért sem lehetett figyelembe venni, mert ajánlatkérõ a 2001. január 11-i levélben nem az ajánlatból hiányzó kifejezett nyilatkozat pótlását kérte, hanem a meglévô nyilatkozat részletezését. A nyertesnek nem volt olyan ajánlati nyilatkozata, amelyet községenként és ütemezés szerint pontosíthatott volna. Egyébként pedig közterület-használati díjban – miután a csatornaépítés hossza mindenkinél ugyanaz – a felhívás feltételére tekintettel nem lehet lényeges különbség, így az ajánlatok egyenértékûnek minôsülnek.<br>
2/B 2. Lakossági rákötés<br>
A felhívási dokumentáció "házi bekötéseket" kért, az 1.2. pontban határozták meg a mûszaki tartalmát: a kerítéstôl (befelé) kb. 1 m-re tisztítóaknával vagy tisztítóaknát lezáró idommal végzôdik az építése. Tehát nem volt a beszerzés tárgya a tisztítóaknától a házi kicsatlakozásig terjedô csatorna megépítése.<br>
Kérelmezô pontosító nyilatkozata teszi egyértelmûvé, hogy álláspontja szerint a céltámogatott mûszaki tartalomnak nem része a házi rákötés, ezért erre nem is tett ajánlatot. Ha külön megrendelik tôle, akkor vállalja.<br>
A nyertes ajánlatában 5.4 fejezet 2. pontjában vállalta a rákötéseket az ajánlati áron belül.<br>
Miután ez nem része a beszerzés tárgyának, nem is vehetô figyelembe az ajánlatok összehasonlítása során.<br>
A Döntôbizottság megállapította, hogy a második részszempontból történô ajánlatkérôi értékelés sértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
<br>
3. Ajánlat kidolgozottsága (E4 oszlop)<br>
Ajánlatkérõ értékelése:<br>
Mûszaki	Pénzügyi	Minôsítés		Ajánlattevôk<br>
5 pont	5 pont	Kiváló	A kiírás minden<br>
		*rb	mûszaki és<br>
			gazdasági	<br>
			feltételét kellô<br>
			alapossággal<br>
			kidolgozta	<br>
4 pont	4 pont	Jó		<br>
3 pont	3 pont	Közepes		<br>
2 pont	2 pont	Megfelelô		<br>
1 pont	1 pont	Nem	Az ajánlat	<br>
		megfelelô	kidolgozása<br>
			nem felel meg	<br>
			az elvárható<br>
			szakszerûségnek.	<br>
Mûszaki pontozás + Pénzügyi pontozás = E4<br>
Kérelmezô itt 6,7 pontot, a nyertes 7,7 pontot kapott.<br>
Ezen belül volt lehetôsége ajánlatkérônek értékelni az ajánlat mûszaki tartalmát, pl. azt, hogy a pénzügyi, mûszaki ütemezés összhangban van-e a vállalt határidôvel. Nem tartozhatott azonban ide a fizetési feltételek értékelése, mert a felhívásban meghatározott részszempont arra semmilyen formában nem utalt. Ez vonatkozik a kötbérre is. Az ajánlatkérõ pontozását ezen részszemponton belül elfogadhatónak tartja a Döntôbizottság, ugyanis ajánlatkérõ joggal ítélhette jobbnak a nyertes mûszaki ütemezését a községekben zajló munkák egyértelmû egymásutániságára, a szennyvíztisztító telep teljes csatornaépítést követô próbaüzemére is tekintettel. Nyertes ajánlata jól áttekinthetô, ily módon teljesítése is nyomon követhetô. Kérelmezônek csakis a dokumentációnak megfelelôen kidolgozott ütemezését lehetett értékelni, – mivel nem volt lehetôség többváltozatú ajánlat adására – az ütemezése pedig kétséges volt ajánlatkérõ számára. Az értékelés megfelelôen kifejezi az ajánlatok közti különbségeket.<br>
<br>
4. Ajánlattevô által nyújtott jólteljesítési, garanciális biztosítékok. (E5 oszlop)<br>
Ezt is két alszempontra bontotta az összegzés szerint ajánlatkérõ 5-5 maximális ponttal, különvéve a jólteljesítési biztosíték mértékét (pénzügyi értékelés), valamint a garancia idôtartamát és a szavatosságra tett vállalást (mûszaki értékelés).<br>
Pénzügyi értékelés<br>
Pontozási lépték		Pontok	Ajánlattevôk<br>
25	22	5	<br>
21	18	4	<br>
17	14	3	<br>
13	10	2	<br>
 9	 6	1	<br>
Mûszaki értékelés<br>
Értékek évben		Pontok	Ajánlattevôk<br>
15		5	<br>
 5		4<br>
 4		3	<br>
 2		2	<br>
 1		1	<br>
Ajánlatkérõ nyilatkozata szerint a Pénzügyi értékelés alapja a "számviteli szaktanácsadók" táblázata.<br>
E részszempontból összességében kérelmezô 7,7, nyertes 9,4 pontot kapott. Azt nem tartalmazta az összegzés, hogy a kétféle értékelésben külön-külön milyen pontszámokat kaptak az ajánlattevôk.<br>
Jólteljesítési biztosítékra és garanciális idôre az ajánlati dokumentáció 14. oldalán tett elôírást ajánlatkérõ. 10 %-ot kért a számlákból való visszatartásra, garanciális idôszak pedig a mûszaki átadástól számított 1 év.<br>
A kérelmezô a számlákból 15% visszatartást vállalt, amely a mûszaki átadást követôen 10%-ra csökken a garanciális idô végéig (bankgaranciával kiváltható). A nyertes a mûszaki átadásig ajánlatkérõ feltételét fogadja el, azt követôen a garancia 1–2. évében az ár 15%-át, a 3–4. évben 10%-át nyújtja bankgaranciával.<br>
Megállapítható, hogy a nyertes kedvezôbb jólteljesítési biztosítékot nyújt, mert az elsô két évben 15% áll 10%-kal szemben a további években a biztosíték mértéke azonos.<br>
A garanciális idôre vonatkozó vállalások a következôk: Kérelmezô vállalása<br>
Garancia gépészetre	5 év<br>
Garancia csatornára	15 év<br>
Szavatosság gépészetre	10 év<br>
Szavatosság csatornára	25 év<br>
A garancia köre korlátozott, mert nem vonatkozik gépi berendezések üzemszerû kopásaira.<br>
Nyertes:<br>
Garancia gépészetre	2 év<br>
Garancia csatornára	4 év<br>
Szavatosság: min. jogszabály szerint<br>
E fölött: csatornára	12 év<br>
              építési munkára	10 év<br>
A fenti idôtartamokat azok mûszaki tartalmára is tekintettel kell értékelni. Bár kérelmezô korlátozza a garancia vállalását, de a hosszabb idôtartamok miatt ajánlata így is kedvezôbbnek minôsül. Az ajánlatkérõ értékelése nem tükrözi az ajánlatok valós tartalmát, mert bár a jólteljesítési biztosítékot illetôen a nyertes ajánlata kismértékben kedvezôbb, a garanciális és szavatossági idô vonatkozásában a kérelmezô tett jobb ajánlatot. Ajánlatkérõ értékelésében csak az ajánlati nyilatkozatokra lehetett tekintettel, az hogy ajánlatkérõ számára mi tekinthetô a "reális ajánlatnak", mint szempont az értékelésben nem jelenhet meg.<br>
<br>
5. részszempont a saját vagy cégcsoporton belüli erôkkel végzett munka, helyi munkaerô alkalmazása.<br>
Ajánlatkérõ ezt is két alszempontra bontotta és eltérô súlyszámmal értékelte.<br>
Ajánlatkérõ értékelése:<br>
5/A: Saját munka aránya (40%-os belsô aránnyal) (E6 oszlop)<br>
Pontozási lépték%	Pontok	Ajánlattevôk<br>
94	90	10	Kérelmezô (9,9)<br>
89	86	 9	Nyertes (9,3)<br>
85	82	 8	<br>
81	78	 7	<br>
77	74	 6	<br>
73	70	 5	<br>
69	66	 4	<br>
65	62	 3	<br>
61	58	 2	<br>
Kérelmezô ajánlata 77/78 oldalán megtalálható nyilatkozat szerint a saját teljesítés 94%<br>
Nyertes ajánlati nyilatkozata 89%-os saját teljesítésrôl szól.<br>
A két ajánlat lényegében alig különbözik, így az ajánlatkérõ pontozása az 1–10-es skálán elfogadható.<br>
5/B Helyi munkaerô alkalmazása (60% belsô arány) (E7 oszlop)<br>
Pontozási lépték		Pontok	Ajánlattevôk<br>
Munkaóra		<br>
532	477	10	<br>
467	422	 9	'<br>
421	367	 8	<br>
366	312	 7	<br>
311	257	 6	<br>
256	202	 5	<br>
201	147	 4	<br>
146	 92	 3	<br>
 91	 37	 2	<br>
Értékelése a helyi munkaerô órában kifejezett alkalmazásán alapult. Kérelmezô ajánlatának 79/80 oldala a következô nyilatkozatot tartalmazza: "a bevont helyi munkavállalói létszám elérheti az 50%-ot is. A pontosító nyilatkozata szerint 229 440 órát ad át."<br>
Nyertes ajánlatában "2688 ember-hónap" vállalást tesz, pontosító nyilatkozatában 532 462 munkaórát vállal.<br>
Kérelmezô 9,2, a nyertes 9,8 pontot kapott.<br>
A Döntôbizottság álláspontja szerint az ajánlatban tett nyilatkozatokat nem lehet összehasonlítani, mert kérelmezô pontosan nem határozta meg, nem számszerûsítette a létszámadatot, a nyertes viszont egzakt értéket adott. Pontosító nyilatkozat után ajánlattevôk munkaórában is megadták a vállalást, amit ajánlatkérõ nem vont kétségbe. Az ajánlatkérõ pontozásának alapjául szolgáló táblázat elfogadható. Ajánlatkérõ pontozása azonban a táblázatnak nem felel meg, és nem fejezi ki a tartalmi elemek közötti különbséget sem. Az 5. részszempontból történô ajánlatkérôi értékelés jogsértô egyrészt az eltérô súlyarányú értékelés miatt és jogsértô a helyi munkaerô alkalmazásának téves értékelése miatt is.<br>
Összességében megállapítható, hogy ajánlatkérõ értékelése az elsô és harmadik elbírálási szempontból nem kifogásolható, a második, negyedik és ötödik elbírálási szempont szerint végzett értékelése azonban nem volt helytálló.<br>
Az ajánlatkérõ értékelése olymértékben sértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltakat, hogy az új értékelés elvégzése feltétlenül indokolt, és az új értékelés alapján lehet megállapítani a nyertes ajánlatot. A Döntôbizottság hatáskörébe nem tartozik az ajánlatok ajánlatkérõ helyett történô összehasonlítása, így az értékelést figyelemmel arra, hogy a szerzôdéskötés még nem történt meg nem végezte el.<br>
A Döntôbizottság eljárása során ideiglenes intézkedést nem alkalmazott, tekintettel arra, hogy ajánlatkérõ nyilatkozott, hogy a Döntôbizottság érdemi határozatának meghozataláig szerzôdést nem köt.<br>
A Döntôbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján az eljárást lezáró döntést megsemmisítette és a h) pont alapján kötelezte ajánlatkérôt a felmerült költségek megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 16.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>