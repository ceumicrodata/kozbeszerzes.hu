<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2216)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.58/3/2001.<br>
<br>
Tárgy: a Johnsvill Ipari és Szolgáltató Kft. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntôbizottság (továbbiakban: Döntôbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Johnsvill Ipari és Szolgáltató Kft. (3525 Miskolc Kis-Hunyad út 61., továbbiakban: kérelmezô) jogorvoslati kérelmére a Karcag Város Önkormányzata (5300 Karcag Kossuth tér 1., továbbiakban: ajánlatkérõ) Kátay Gábor Kórház villamos elosztó berendezéseinek korszerûsítése tárgyú közbeszerzési eljárása ellen indított jogorvoslati eljárást a Döntôbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétôl számított 15 napon belül keresettel a Fôvárosi Bíróságtól lehet kérni. A keresetlevelet a Fôvárosi Bírósághoz címezve, de a Döntôbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítô 2000. november 29-én megjelent számában ajánlati felhívást tett közzé a rendelkezô részben megjelölt beszerzés tárgyában.<br>
A felhívásra kérelmezô is ajánlatot nyújtott be. Ajánlatkérõ 2001. január 26-án közölte kérelmezôvel, hogy ajánlatát érvénytelennek nyilvánította az elkülönített állami pénzalapok felé fennálló tartozással kapcsolatos igazolások, illetve nyilatkozatok hiányossága miatt.<br>
Kérelmezô február l-jén jogorvoslati kérelmet terjesztett elô a Döntôbizottsághoz. Sérelmezte ajánlata érvénytelenné nyilvánítását, közölte, hogy ajánlata megfelelt a kiírásban foglalt feltételeknek.<br>
Kérelmezô a jogorvoslati eljárás megindításáról szóló értesítések kiküldése elôtt, február 2-án bejelentette a Döntôbizottságnak, hogy elismeri ajánlata hiányosságait, ezért a kérelmét visszavonja és kéri a jogorvoslati eljárás megszüntetését, valamint a befizetett 30 000 Ft igazgatási szolgáltatási díj visszatérítését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntôbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntôbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerôre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntôbizottság a kérelmezô által becsatolt dokumentumok vizsgálata alapján megállapította, hogy az eljárás lefolytatására okot adó körülmény nem áll fenn.<br>
A fenti rendelkezésekre tekintettel a Döntôbizottság a rendelkezô részben foglaltak szerint a jogorvoslati eljárást megszüntette.<br>
A Döntôbizottság jogszabályi felhatalmazás hiányában nem tett eleget kérelmezônek az igazgatási szolgáltatási díj visszafizetése iránt elôterjesztett kérelmének.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. február 13.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>