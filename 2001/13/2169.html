<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2169)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.695/14/2000.<br>
<br>
Tárgy: az Akadimpex Kft. jogorvoslati kérelme a Bajai Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Madari Tibor ügyvéd (1067 Budapest, Podmaniczky u. 27.) által képviselt Akadimpex Kft. (1123 Budapest, Gyõri út 20., továbbiakban: kérelmezõ) jogorvoslati kérelmének – melyet a dr. Tírpák József ügyvéd (6500 Baja, Attila u. 11/A.) által képviselt Bajai Kórház (6500 Baja, Rókus u. 10., továbbiakban: ajánlatkérõ) klinikai-kémiai és immunkémiai laboratóriumi vizsgálatokhoz szükséges reagensek beszerzése tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését és az 59. § (1) bekezdését, valamint a 61. § (1) bekezdését, ezért a Döntõbizottság ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 11-én megjelent számában a rendelkezõ részben megjelölt beszerzés tárgyában. A beszerezni kívánt vizsgálati anyagok listáját, az azokkal szemben ajánlatkérõ által támasztott mennyiségi és minõségi követelményeket az ajánlati dokumentáció 1. és 2. számú melléklete tartalmazta.<br>
A felhívás 3. a) pontja klinikai-kémiai és immunkémiai reagens igényt jelölt meg. Ajánlatkérõ október 31-én kelt levelével módosított, a klinikai-kémiai vizsgálati anyagokat 37 pontban felsoroló 1. számú melléklet viszont a klinikai-kémiai vizsgálati anyagok mellett tartalmazott 24-féle egyéb laborvizsgálati anyagot is. Az immunkémiai vizsgálatokhoz beszerezni kívánt 12-féle vizsgálati anyagot a dokumentáció 2. számú melléklete tartalmazta.<br>
A felhívás 3. c) pontjában ajánlatkérõ kikötötte, hogy a beszerzés tárgyát képezõ termékek egy részére is lehet ajánlatot tenni, de csak úgy, hogy vagy a klinikai-kémiai anyagok, vagy az immunkémiai anyagok összességére.<br>
Az ajánlati dokumentáció 4.7. pontja szerint "ajánlattevõ az árakat fix összegben köteles megadni – mely árak tartalmazzanak minden járulékos költséget –, külön feltüntetve az áfa összeget."<br>
A felhívás 16. g) pontjában ajánlatkérõ elõírta, hogy ajánlatot vár a dokumentáció I. számú mellékletében felsorolt mérésekhez szükséges kalibrátorokra és kontrollokra is, a 16. f) pont pedig azt, hogy ajánlatkérõ megoldást vár a reagensszállítótól arra, hogy a megajánlott száraz vagy nedves kémiai reagenseket milyen üzemeltetési feltételekkel tudja szállítani.<br>
A 16. c) pontban közölte, hogy a nyertes visszalépése esetén a szerzõdést a következõ legkedvezõbb ajánlatot tevõvel köti meg.<br>
Az ajánlattételi határidõre, november 21-re a kérelmezõ, az Assista Kft., a Diagnosticum Rt., a Diatron Kft., a Laborexpert Kft., a Med-Elpho Kft. és az Orion-Pharma Kft. nyújtott be ajánlatot. Az ajánlatok bontásáról jegyzõkönyv készült, ami tételesen ismerteti az egyes részajánlatokat és azok ajánlati árát. Ajánlatkérõ a részajánlatuk hiányosságai miatt érvénytelenné nyilvánította a Laborexpert Kft., az Orion-Pharma Kft. és a Med-Elpho Kft. ajánlatát.<br>
Ajánlatkérõ a november 29-én kelt levelében az érvényes ajánlatot tevõktõl információkat kért az ajánlatok pontosítása céljából, így – többek között – arra nézve, hogy mennyi a kémiai automatákhoz szükséges kiegészítõ anyagok, az automaták üzemeltetéséhez szükséges fogyóanyagok éves költsége. Az ajánlattevõk által pótlólag megadott adatokkal korrigálta az ajánlati árakat és a 2000. december 19-én tartott eredményhirdetésen a Diagnosticum Rt. ajánlatát hirdette ki nyertesnek.<br>
Kérelmezõ december 27-én jogorvoslati kérelmet terjesztett elõ a Döntõbizottsághoz, sérelmezte a következõket:<br>
– Ajánlatkérõ nem készítette el és nem adta át ajánlattevõk részére az összegzés az eljárásról dokumentumot.<br>
– Az ajánlattevõk részére átadott tájékoztató az eljárásról dokumentum hiányos, mert nem tartalmazza a nyertest követõ legkedvezõbb ajánlattevõt.<br>
– A tájékoztató az ellenszolgáltatás összegét nem a beszerzés tárgyának egységeire adta meg, így nem érthetõ, hogy a nyertes miért az abban feltüntetett 37 789 000 Ft/év ajánlati árral lett a nyertes, amikor is a bontási jegyzõkönyvben szereplõ tételes adatok összeadásából 47 207 110 Ft/év ajánlati ár jön ki.<br>
– Ajánlattevõ tehát a tényleges ajánlattól eltérõ tartalmú ajánlatot nevezett meg nyertesnek, ebbõl az is következhet, hogy nem az összességében legelõnyösebb ajánlatot hirdette ki nyertesnek.<br>
A Döntõbizottság a D.695/3/2000. számú határozatával a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását.<br>
Elismerte, hogy adminisztratív tévedésbõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti összegzés az eljárásról dokumentum helyett a 6. számú melléklet szerinti tájékoztató az eljárás eredményérõl dokumentumot készítette el, és azt küldte meg az ajánlattevõk részére.<br>
Állította, hogy kérelmezõ egyrészrõl tévesen adta össze a nyertesnek a bontási jegyzõkönyvben ismertetett árait, ugyanis az immunológiai vizsgálatokra adott mindkét változat árának összeadásából jöhetett ki a 47 207 110 Ft-os összajánlati ár, másrészt viszont nem vette figyelembe, hogy a bontási jegyzõkönyv csak a reagensek árát tartalmazza, amihez hozzá kell számítani a kalibrátorok, kontrollok, segédanyagok árát, és a vízfelhasználás költségeit.<br>
Közölte, hogy az összességében legelõnyösebb ajánlatot hirdette ki nyertesnek. A jogorvoslati eljárásban tartott tárgyaláson megerõsítette a kiírás azon értelmezését, hogy a kémiai vizsgálatokhoz szükséges anyagokkal együtt az egyéb vizsgálatok anyagaira is ajánlatot kellett tenni ahhoz, hogy az ajánlat egy komplett részajánlatnak minõsüljön. Elismerte, hogy ezen okból nem voltak érvényesek azok a részajánlatok, melyek a kémiai vizsgálatokkal együtt nem tartalmazták az egyéb vizsgálatok anyagait is, így pl. érvénytelen az Assista Kft. 2. számú ajánlata és a Diatron Kft. részajánlatai.<br>
A Döntõbizottság a felek írásos észrevételei és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon meg kell küldeni az ajánlattevõk részére.<br>
A Döntõbizottság megállapította, hogy ajánlatkérõ nem készítette el a megadott határidõn belül az összegzést, így megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § d) pontja ennek megfelelõen így rendelkezik, hogy érvénytelen az ajánlat, ha az nem felel meg az ajánlati felhívásban, illetõleg dokumentációban elõírt tartalmi és formai követelményeknek. Az 52. § (1) bekezdése alapján ajánlatkérõnek érvénytelenné kell nyilvánítania a (2) bekezdés d) pontja szerinti ajánlatot. Az 59. § (1) bekezdése értelmében csak érvényes ajánlat lehet az eljárás nyertese.<br>
Ajánlatkérõ az ajánlatok bontását követõen észlelte, hogy több ajánlattevõ ajánlatából hiányoznak – többek között – egyes, a dokumentáció 4.7. pontja szerinti költségadatok, ezért a november 29-i levelében ajánlattevõktõl kérte ajánlatuk pontosítását és ezekkel, illetve saját számításaiból kalkulált összegekkel korrigálta az ajánlati árakat.<br>
Ajánlatkérõ ezen eljárása nem volt helytálló. Az ajánlatok olyan értelmû pontosítása, ami a felhívásban, illetõleg dokumentációban elõírt, de az ajánlatból hiányzó adat pótlását jelenti, az ajánlat módosításának minõsül. A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján viszont "az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók." Ajánlatkérõ eljárása akkor lett volna jogszerû, ha a Kbt. 52. § d) pontja alapján a dokumentáció 4.7. pontjának nem megfelelõ ajánlatokat érvénytelenné nyilvánítja.<br>
A Döntõbizottság megvizsgálta az ajánlatokat és megállapította, hogy a Diagnosticum Rt.-nek az immunológiai vizsgálatokra tett ajánlata nem tartalmazta a vizsgálatok elvégzéséhez szükséges vegyszerek költségeit és a berendezés szervizköltségét mint járulékos költségeket. A Diatron Kft.-nek ugyanezen vizsgálatokra vonatkozó DPC berendezésre tett ajánlata nem tartalmazta az éves fogyóanyag- és szervizköltséget.<br>
Ajánlatkérõ a dokumentáció 1. számú melléklete értelmében a 37 fajtából álló klinikai-kémiai vizsgálati anyagokkal együtt ajánlatot várt 24 fajta egyéb laborvizsgálati anyagokra is. Tehát az ajánlat csak akkor felel meg a kiírásnak, ha az mindkét vizsgálati típusra nézve, a vizsgálatianyag-fajták összességére kiterjed.<br>
A Döntõbizottság megvizsgálta az ajánlatokat és megállapította, hogy ezen vizsgálati típusra adott ajánlatok nem merítik ki a dokumentációnak a részajánlattá minõsítés feltételéül megszabott követelményeit.<br>
A kérelmezõ a kémiai vizsgálatok közül a 16. és 36. számú vizsgálati fajtára, az egyéb laborvizsgálatok közül a 7., 8., 10–12., 14., 15., 17., 18. és 24. vizsgálati fajtára nem adott ajánlatot.<br>
A Diagnosticum Rt. ajánlata tartalmazta ugyan a kémiai, mint az egyéb vizsgálatokhoz szükséges valamennyi anyagfajtát, azonban nem tartalmazta a kiegészítõ anyagok, a fogyóanyagok, az ISE-reagensek, a különféle elektródák költségét. Ezeket csak ajánlatkérõ november 29-i pontosítást kérõ levelére határozta meg.<br>
A Diatron Kft.-nek a kémiai vizsgálatokra vonatkozó 1. számú ajánlatából hiányzott a 23–37. fajta anyagra, valamint a fogyóanyagok (elektródák, adagoló fecskendõ stb.) árára tett ajánlat. Az egyéb laborvizsgálatokra nézve a 2., 7., 8., 11., 12., 14., 15., 17., 18., 23., 24. tételek hiánya állapítható meg.<br>
Az Assista Kft. ajánlata nem tartalmazta az egyéb laborvizsgálatok anyagait.<br>
A Döntõbizottság megállapította, hogy a kémiai és egyéb laborvizsgálatokra tett valamennyi ajánlat érvénytelen volt. (Összességében rögzíthetõ, hogy egyedül az Assista Kft.-nek az immunológiai vizsgálatokra tett ajánlata volt érvényes.)<br>
A Döntõbizottság megállapította, hogy az ajánlatok érvénytelenné nyilvánításának elmulasztása által ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel megsértette az 52. § (1) bekezdését, valamint a Diagnosticum Rt. ajánlatának nyertessé minõsítése által az 52. § (1) bekezdésére tekintettel az 59. § (1) bekezdését.<br>
A kérelmezõ kifogásolta, hogy ajánlatkérõ nem hirdette ki a második legkedvezõbb ajánlatra vonatkozó döntését. A kérelem ezen része megalapozott. Ajánlatkérõ a felhívás 16. c) pontjában közölte, hogy a nyertes visszalépése esetén a következõ legkedvezõbb ajánlatot tevõvel köti meg a szerzõdést. Ajánlatkérõnek tehát az ajánlatokat a második legkedvezõbb ajánlatra vonatkozóan is el kellett volna bírálni és az eredményhirdetéskor, illetve az összegzésben e döntését is közölnie kellett volna.<br>
Kérelmezõ kifogásolta továbbá, hogy ajánlatkérõ által a Tájékoztató az eljárás eredményérõl szóló dokumentumban az eljárás nyertesének árára nézve közölt ár eltér a bontási jegyzõkönyvben rögzített ártól. A Döntõbizottság elfogadta ajánlatkérõ védekezését, miszerint az eltérés abból adódik, hogy a kérelmezõ tévesen adta össze az árakat, így pl. két alternatíva árait összeadta. A Döntõbizottság azonban rámutat arra, hogy az eltérés oka alapvetõen az volt, hogy ajánlatkérõ a november 29-én írt levelére adott válasz alapján a nyertes árait korrigálta, ahhoz hozzáadta az ajánlat kiegészítéseként megadott és a saját maga által becsült költségeket.<br>
A Döntõbizottság a tekintetben is helyt ad a kérelmezõ kérelmének, miszerint ajánlatkérõ nem az összességében legelõnyösebb ajánlatot hirdette ki nyertesnek, ugyanis a nyertes ajánlat érvénytelen volt, így az nem vehetett volna részt az ajánlatok elbírálásában, azaz nem lehetett nyertes ajánlat.<br>
A fenti jogsértésekre tekintettel a Döntõbizottság megsemmisítette ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>