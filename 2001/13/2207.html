<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2207)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.698/11/2000.<br>
<br>
Tárgy: a FÖLDGÉP 99 Építôipari és Kereskedelmi Kft. jogorvoslati kérelme Tar Község Önkormányzata közbeszerzési eljárása ellen.<br>
<br>
A Közbeszerzési Döntôbizottság (a továbbiakban: Döntôbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntôbizottság a FÖLDGÉP 99. Építôipari és Kereskedelmi Kft. (levelezési cím: 6750 Algyô, Ipartelep, Pf. 9 a továbbiakban: kérelmezô) jogorvoslati kérelmének, amelyet Tar Község Önkormányzata (3073 Tar, Szondy Gy. u. 55. képviseli: dr. Adamkó István ügyvéd, 3100 Salgótarján, Dózsa Gy. u. 1., a továbbiakban: ajánlatkérõ) "Tar és Mátraszôlôs Községek gravitációs szennyvízcsatorna hálózata kiviteli terveinek elôkészítése és a kivitelezés megvalósítása" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrôl szóló többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezt meghaladóan a kérelmet elutasítja.<br>
A Döntôbizottság kötelezi ajánlatkérôt, hogy a kérelmezô részére a határozat kézhezvételétôl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétôl számított 15 napon belül keresettel a Fôvárosi Bíróságtól lehet kérni. A keresetlevelet a Fôvárosi Bírósághoz címezve, de a Döntôbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítô 36. számában 2000. szeptember 6-án jelentette meg részvételi felhívását, nyílt elôminôsítési eljárás lefolytatására, melynek tárgya Tar és Mátraszôlôs községek gravitációs szennyvízcsatorna hálózata kiviteli terveinek elkészítése és a kivitelezés megvalósítása volt.<br>
A részvételi felhívás 3. c) pontja szerint részajánlattétel lehetôségét az ajánlatkérõ nem engedte meg a közbeszerzési eljárásban. A szerzôdés, illetve a teljesítés határidejét 2002. október 15-ben jelölte meg. A részvételi felhívás szerint a részvételi jelentkezés határideje 2000. október 2. volt. E határidôig 7 cég nyújtotta be részvételi jelentkezését. Így alkérelmezô, a Strabag Építô Kft., a Tengelymû Kft., az Alterra Kft., a Swietelsky Kft., a Mélyépszolg. Kft., az OMS Hungária Kft.<br>
Ajánlatkérõ a részvételi szakasz eredményhirdetését 2000. október 9-én tartotta meg, ahol a részvételi jelentkezôk közül 5 céget minôsített alkalmasnak a szerzôdés teljesítésére. E cégek a következôk: Strabag Kft., Földgép Kft., Alterra Kft., Swietelsky Kft., OMS Hungária Kft. Alkalmatlan a Mélyépszolg. Kft. és a Tengelymû Kft.<br>
Ajánlatkérõ az alkalmasnak minôsített cégeknek 2000. október 16-án küldte meg az ajánlati felhívását, illetve a dokumentációt. Az ajánlati felhívás szerint a ajánlatok elbírálásának fô szempontja az összességében legelônyösebb ajánlat, az alábbi részszempontok figyelembevétele mellett.<br>
– Szerzôdéses feltételek, garanciális többletvállalások, (5)<br>
– Ajánlati ár, mely egyösszegû átalányárat jelent (3)<br>
– Teljesítési határidô és megalapozottsága az ajánlati felhívás 4. pontja szerinti pénzügyi fedezet biztosítására figyelemmel (2)<br>
Az egyes bírálati szempontokra adható ponthatár 0–10-ig terjedt.<br>
Az ajánlattételi idôszakban a dokumentáció és az ajánlati felhívás követelményeivel összefüggésben a Strabag Építô Kft. és a Swietelsky Kft. tett fel kérdéseket, melyre az ajánlatkérõ valamennyi ajánlattevô egyidejû értesítése mellett válaszát megadta. Az ajánlattételi határidô 2000. november 27-én volt, mind az 5 alkalmasnak minôsített cég benyújtotta az ajánlatát. Az ajánlatok értékelését egy külön erre a célra létrehozott bizottság végezte.<br>
A közbeszerzési eljárás eredményhirdetésére 2000. december 12-én került sor, mely szerint az összességében legelônyösebb ajánlatot az Alterra Kft. tette 84,5 ponttal, második helyezett a kérelmezô 70,7 ponttal. Ajánlatkérõ elkészítette az eljárásról készült összegzést, amelyet megküldött valamennyi ajánlattevônek.<br>
Ajánlatkérõ és a nyertes ajánlattevô a vállalkozási szerzôdést az ajánlati felhívásban meghatározott idôpontban megkötötte.<br>
Kérelmezô a hiánypótlást követôen módosított jogorvoslati kérelmében sérelmezte ajánlatkérõ eljárást lezáró döntését. Ajánlatkérõ értékelésébôl vitatta a szerzôdéses feltételek garanciális többletvállalások elsô részszempontnál lefolytatott értékelését. Vitatta továbbá kérelmezô azt, hogy az ajánlatkérõ nem az ajánlati felhívás szerint bírálta el az ajánlatokat, az elsô részszempontnál alszempontokra bontotta az értékelést és súlyszámokat határozott meg, az eljárásról készült összegzést nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerinti idôpontban küldte meg, a szerzôdéskötés idôpontját az ajánlati felhívásban a törvény elôírásával ellentétben, csak bizonyos határok között rögzítette, nem jelölt meg konkrét napot, törvénysértô az, hogy az ajánlatkérõ elôírta, hogy az ajánlattevôknek a szerzôdéses feltételeket alá kell írni, s álláspontja szerint mindhárom szempontból ô tette a legkedvezôbb ajánlatot. Nem vitatta az ajánlati ár és a teljesítési határidô szempontok pontozásának megalapozottságát, második és harmadik részszempontnál az ajánlatkérõ értékelését. Az elsô és egyben legnagyobb súlyszámú részszempontnál az ajánlatkérõ értékelését azért vitatta, mivel álláspontja szerint az ajánlatkérõ utólag, önkényesen olyan belsô súlyszámokat alakított ki az értékelésénél, amelyet korábban az ajánlattevôkkel az ajánlati dokumentációban nem közölt. Kérte a Döntôbizottságtól, hogy a jogsértés megállapítása mellett semmisítse meg az ajánlatkérõ eljárást lezáró döntését, illetve amennyiben szerzôdéskötésre sor került, úgy bírság szankciót alkalmazzon az ajánlatkérôvel szemben, valamint jogorvoslati eljárásban felmerült költségeinek viselésére kötelezze a Döntôbizottság az ajánlatkérôt. Ideiglenes intézkedésként indítványozta a szerzôdéskötés megtiltását.<br>
A Döntôbizottság ideiglenes intézkedést a jogorvoslati eljárásban nem alkalmazott, mivel annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem megalapozatlanság miatti elutasítását kérte, álláspontja szerint értékelése megfelelt a közbeszerzési törvénynek, illetve az ajánlatok tartalmi elemei szerint történt az értékelés. A belsô súlyszámok kialakítására vonatkozóan elismerte, hogy valóban nem közölte a dokumentációban korábban, de álláspontja szerint erre a törvény nem kötelezi az ajánlatkérôket. Az elsô részszempont alszempontjainak megállapítása, amely alapján vizsgálta az ajánlatokat a dokumentáció szerzôdés tervezetébôl egyértelmûen megállapítható volt, így a ajánlattevôk tudhatták, hogy ezen alszempontok vizsgálata mellett is történik az ajánlatok tartalmi elemeinek az értékelése.<br>
A Strabag Építô Kft. szintén csatlakozott az ajánlatkérõ érdemi ellenkérelméhez, a jogorvoslati kérelem megalapozatlanság miatti elutasítását indítványozta.<br>
A Döntôbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem részben megalapozott.<br>
A Döntôbizottság a jogorvoslati kérelemnek a szerzôdés idôpontjára, valamint a szerzôdéstervezet elôírásaira vonatkozó részét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint elkésettnek minôsítette, mivel az ajánlatkérõ által is elismerten 2000. október 17-ét követôen már megismerte az ajánlati felhívásban és a dokumentációban elôírt követelményeket.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsô fordulata szerint "az eljárást az e törvény szabályait sértô esemény tudomásra jutásától számított tizenöt napon belül, de legkésôbb az esemény bekövetkezésétôl számított kilencven napon belül lehet kérelmezni vagy kezdeményezni, illetve e határidôn belül indítható meg hivatalból az (5) vagy a (6) bekezdés szerint. E határidôk elmulasztása jogvesztéssel jár."<br>
A jogorvoslati kérelmét viszont 2000. december 28-án nyújtotta be a kérelmezô, s akkor is hiányosan és az eljárás megindítására csak a hiánypótlást követôen 2001. január 4-én került sor.<br>
A Döntôbizottság az összegzés postázásával kapcsolatban megállapította, hogy ajánlatkérõ 2000. december 15-én postázta valamennyi ajánlattevônek az eljárásról készült összegzést, kérelmezônek kérelmezô székhelyére történt az összegzés postázása. Az kétségtelen tény, hogy a kérelmezô az ajánlatában feltüntette levelezési címként a korábbi telephelyét is.<br>
A Döntôbizottság álláspontja szerint nem tekinthetô jogsértônek az ajánlatkérõ azon eljárása, hogy a kérelmezô székhelyére küldte meg az eljárás összegzésérôl készült dokumentumot, mivel az a dokumentum megküldésének idôpontjában még a kérelmezô hivatalos székhelye volt, és a kérelmezô nem jelölte meg külön az ajánlatában az ügyintézés helyét. Ellenkezô bizonyítás hiányában kétség esetén tehát a székhelyet kell tekinteni az ügyintézés helyének, kivéve, hogy ha a kérelmezô az ajánlatában külön meghatározza, hogy az ügyintézés helye a székhelytôl eltérôen a telephelyén történik.<br>
Egyebekben december 21-én az ajánlatkérõ megküldte a telephely szerinti címére kérelmezônek az összegzést.<br>
Az ajánlatkérõ értékelésével összefüggésben a Döntôbizottság a következôket állapította meg: az ajánlatkérõ az elsô részszempont, azaz a szerzôdéses feltételeket további alszempontokra bontotta. Ezeket az alszempontokat a dokumentáció 10. és 1l. pontjában határozta meg az ajánlatkérõ. A dokumentáció 10. pontja szerint az ajánlatkérõ az alábbi feltételekre várt kedvezôbb ajánlatokat a szerzôdéses feltételek körében: jótállás idôtartama, szavatossági kötelezettség, késedelmi kötbér napi értéke, késedelmi kötbér maximum értéke %-ban meghatározva, kötbér kezdô idôpontja, hibás teljesítési kötbér %-ban meghatározva, meghiúsulási kötbér %-ban meghatározva. A dokumentáció 11. pontjában a jólteljesítési garanciát jelölte meg, annak mértékét %-ban, minimum 3%-ban, idôtartamát minimum 3 évben. Ezek az alszempontok képezték tehát az elsô elbírálási szempont alszempontjait. Ajánlatkérõ az értékelésnél a következô alszempontokat vette figyelembe az elsô részszempontnál: napi kötbért, kötbérvállalás maximumát, késedelmi idôpontját, késedelmi kötbért, hibás teljesítési kötbért, jólteljesítési kötbért, garancia mértékét és jólteljesítési garancia idejét. Belsô súlyszámokat pedig 2,5 pont és 1,5 pont, valamint 0,5 pontban határozta meg. A Döntôbizottság azt is megállapította, hogy ajánlatkérõ a szerzôdéses feltételek körében 9 feltételre kért ajánlatot és ezek közül 8-at értékelt, az értékelésbôl a szavatosságiidô-vállalást kihagyta, illetve az egyes alrészszempontokat eltérô súlyozással vette figyelembe. Az ajánlatkérõ értékelésébôl megállapítható, hogy a nyertes Alterra Kft. kedvezôbb ajánlatot tett a napi kötbér mértéke, a késedelmi kötbér, a hibás teljesítési kötbér, a jólteljesítési garancia mértéke és a jólteljesítési garancia ideje alszempontból. A kérelmezô kedvezôbb ajánlatot tett a jótállás mértéke, a kötbérvállalás maximuma és a késedelmi kötbér idôpontja alszempontból.<br>
A Döntôbizottság megvizsgálta az ajánlatkérõ értékelését az elsô bírálati szempontból, illetve azok alszempontjaira vetítetten is, mivel a kérelmezô elsôsorban az ajánlatkérõ ezen értékelését sérelmezte. Az értékelés azon módszere, hogy a legkedvezôbb ajánlatra a legmagasabb összegû pontszám, és a legkedvezôtlenebb vállalásra pedig a legalacsonyabb összegû pontszám kerül kiosztásra, továbbá a köztük levô ajánlati elemekre adott pontérték pedig matematikai arányosítással kerül meghatározásra, a Döntôbizottság álláspontja szerint tükrözi az ajánlatok közti különbségeket.<br>
A jólteljesítési garancia mértéke részszempontból az Alterra Kft. 10%-ot vállalt, ez maximális 10 pontot jelent, a kérelmezô 3%-ot, tehát a minimálisat, ez 0 pontot jelent. A jólteljesítési garancia idejét az Alterra Kft. 4 évben jelölte meg, ez 5 pontot jelentett számára, a FÖLDGÉP Kft. 3 évben, ez szintén minimális vállalás volt, ez 0 pontot ér. Ezen alszempontból a Strabag Építô Kft. 5 éves vállalása a legkedvezôbb.<br>
A további alszempont a jólteljesítési idô vállalása: az Alterra 4 év, 1+3 évet vállalt, ez 7,5 pontot jelentett, a kérelmezô 5 évet, 1+4 ez 10 pontot jelentett, tehát e szempontnál a legjobb vállalást a kérelmezô tette.<br>
A késedelmi kötbér forint/nap alszempontból az Alterra Kft. 15 M Ft/napban határozta meg vállalását, ez 10 pontot jelentett számára, a kérelmezô 200 E Ft/napban határozta meg vállalását, ez 0,15 pontot jelentett, a legjobb vállalás itt az Alterra Kft., azaz a nyertesé 15 M Ft. A legrosszabb vállalás az OMS részérôl 100 E Ft/nap kötbér volt.<br>
A következô alszempont kötbér maximuma az Alterra Kft. 15%-ban jelölte meg, ez 5 pontot jelentett, a kérelmezô 20%-ban jelölte meg, ez 10 pontot jelentett, a legjobb vállalás tehát a kérelmezôé, a legrosszabb, amely 10%-ot jelentett a Strabag Építô Kft. és az OMS Hungária Kft. vállalása volt.<br>
A kötbér kezdô idôpontja, mint további alszempont az Alterra Kft. vállalása 30 nap, ez 3,33 pontot jelent, a kérelmezô 15 nap, ez 10 pontot jelent, a legjobb vállalás a kérelmezôé 15 napban, a legrosszabb vállalás 60 napban az OMS Hungária Kft.-é volt.<br>
A további részszempont elállás kötbérre az Alterra Kft. 15%-ban jelölte meg, ez 10 pontot jelentett, a kérelmezô 10%-ban, ez 7,14 pontot jelentett, a legjobb vállalást tehát az Alterra tette 15%-ban, a legrosszabb 1%-os vállalás a Strabag Építô Kft.-tôl érkezett.<br>
Az utolsó alszempont a hibás teljesítés kötbérre az Alterra Kft. 15%-ot vállalt, ez 10 pontot jelent, a kérelmezô 10%-ot, ez 7,14 pontot jelent, a legjobb vállalás tehát a 15% az Alterra Kft.-tôl, a legrosszabb 1% a Strabag Építô Kft.-tôl.<br>
Az elsô bírálati szempont alszempontjai pontszámainak összeadásából és átlagolásából megállapítható pontszám az Alterra Kft.-nél 8,22 pont, a kérelmezônél 4,30 pont, amelyekbôl megállapítható, hogy az elsô bírálati szempontnál a nyertes Alterra Kft. kedvezôbb ajánlati vállalásokat tett, mint a kérelmezô összességében. A második bírálati szempont az ajánlati ár egyösszegû átalányárban. Ott a legkedvezôbb ajánlati árat a kérelmezô tette, ezt a jogorvoslati kérelmében nem is vitatta, a harmadik szempont a teljesítési határidô és megalapozottsága, kérelmezô 10 pontot kapott és a Strabag Építô Kft. is 10 pontot kapott, az ajánlatkérõ szerint az Alterra 2002. július 31-i teljesítési határidejére 7,1 pontot a Földgép és a Strabag Építô Kft. teljesítési határidô vállalása 2002. június 30 volt. E bírálati szempontnál az ajánlatkérõ értékelését a Döntôbizottság is elfogadta, illetve ezt kérelmezô sem vitatta. Mindhárom bírálati szempontot figyelembe véve a elsô bírálati szempont, azaz a szerzôdéses feltételeknél súlyszámmal megszorzott az Alterra Kft. pontszáma 41,10, a kérelmezôé 21,5 pont, a második és harmadik szempontnál az ajánlatkérõ értékelésének megfelelôen a második szempontnál 28, 35 pont az Alterra Kft.-é, a kérelmezôé 30 pont, a harmadik bírálati szempontnál az Alterra Kft. súlyszámmal megszorzott pontszáma 14,2 pont, a Földgép Kft. 20 pont. A súlyszámmal megszorzott pontszámok összesítése alapján az Alterra Kft. 83,65 pontot, a kérelmezô 71,5 pontot kapott összességében a részszempontok szerint az ajánlatok tartalmi elemeire, ami azt mutatja, hogy összességében az Alterra Kft. ajánlata kedvezôbb volt, mint a kérelmezô ajánlata. Tehát az ajánlatkérõ értékelése összességében megfelelt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) megfogalmazott törvényi követelményeknek.<br>
A Döntôbizottság megállapította, hogy az elsô bírálati szempont alszempontjainak a vizsgálat körébe való bevonása azért nem volt jogsértô az ajánlatkérõ részérôl, mert a dokumentációban erre az ajánlattevôk figyelmét külön felhívta, azaz erre kért be ajánlatokat.<br>
Ajánlatkérõ a dokumentációban elôre nem közölte azt, hogy a részszempontokon belül az egyes alszempontokat különbözô súllyal fogja figyelembe venni az értékelésnél, ezért ezt a módszert nem is alkalmazhatta, hanem csak úgy végezhette volna el jogszerûen az ajánlatok értékelését, ha az általa megállapított és alkalmazott alszempontokra adott pontértékeket egyenlô súllyal, azaz átlagolva határozta volna meg az egyes részszempontokban.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelônyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelônyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elônyben kell részesíteni.<br>
Ajánlatkérõ azzal, hogy az általa a felhívásban meghatározott bírálati szemponton belül az egyes alszempontokat nem egyenlô súlyozással értékelte, az értékelést eltorzította és megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseit. Erre figyelemmel a Döntôbizottság a kérelem ezen részének helyt adott.<br>
A Döntôbizottság által elvégzett értékelésbôl, mely az átlagolás módszeren alapszik, kiderül, hogy az elsô bírálati részszempontra a nyertes 8,22 pontot kap szemben az ajánlatkérôi értékelés 8,39 pontjával, míg a kérelmezô pedig 4,3 pontot ért el szemben az ajánlatkérõ által adott 4,13 ponttal.<br>
A Kbt. szabályainak megfelelô értékelés során kapott ponteltérés és annak súlyozás utáni számításba vétele az összpontszám tekintetében nem idézett elô változást az eljárás végeredményére nézve, mert így is a nyertesként kihirdetett ajánlat pontszáma lett magasabb.<br>
Arra tekintettel, hogy az ajánlatkérõ által az elsô szempontból végzett súlyozott értékelés az eljárás végsô eredményére nem volt döntô befolyással, a Döntôbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését nem sértette meg, ezért a kérelem erre vonatkozó részének nem adott helyt.<br>
A Döntôbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elôírt hatáskörénél fogva a Kbt. 88. § (1) bekezdés d) pontja alapján a jogsértést megállapította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés h) pontja alapján.<br>
A Döntõbizottság bírság szankciót nem alkalmazott, mert a megállapított jogsértés nem volt olyan súlyú, hogy az kihatással lett volna az ajánlatkérõ által hozott eljárást lezáró döntésre.<br>
A bíróság jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 7.<br>
<br>
Dr. Eke Pekács Tiborné s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>