<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1471)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.625/14/2000.<br>
<br>
Tárgy: a Laborexpert Kft. jogorvoslati kérelme a Szent Lázár Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Patay Géza ügyvéd (1026 Budapest, Pasaréti út 72.) által képviselt Laborexpert Kft. (1138 Budapest, Váci út 168/F., továbbiakban: kérelmezõ) jogorvoslati kérelmének – melyet dr. Hargitai László ügyvéd (1114 Budapest, Bartók Béla út 15/B.) által képviselt Szent Lázár Megyei Kórház (3100 Salgótarján, Füleki út 64., továbbiakban: ajánlatkérõ) a kórházban évente végzett különbözõ laboratóriumi vizsgálatokhoz szükséges fogyóanyagok beszerzése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 56. § (6) bekezdését és 61. § (1) bekezdését. Az 56. § (6) bekezdésének megsértésére tekintettel ajánlatkérõnek a hormonvizsgálatokra tett ajánlatok nyertesére vonatkozó döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. augusztus 9-én megjelent számában a kórház laboratóriumában évente végzett, a felhívás 3. a) pontjában meghatározott számú kémiai-, hematológiai, vizelet-, szerológiai, hemosztázisvizsgálataihoz, és tumormarker-, gyógyszerszint-, fehérjemeghatározásokhoz, valamint egyéb vizsgálatokhoz (továbbiakban: vizsgálattípusok) szükséges fogyóanyagok – reagensek, kalibrátorok, kontrollok – beszerzésére.<br>
Ajánlatot kért továbbá 1 db haematológiai automata, 1 db fehérje ELFO-meghatározásra alkalmas rendszer, 1 db sürgõsségi kémiai automata, 1 db korszerûbb hemosztázismeghatározásra alkalmas automata, 1 db ionmeghatározó háttérkészülék és 1 db kézi hormonmeghatározást helyettesítõ automata hormonmeghatározó készülék bérbeadására. Az ajánlati dokumentáció vizsgálati fajtánként tartalmazta az egyes vizsgálati típusokon belüli vizsgálati fajtákat.<br>
Részajánlatot vizsgálati fajtánként külön-külön is lehetett tenni, többváltozatú ajánlat tétele is megengedett volt, azzal a kikötéssel, hogy az egyes változatoknak jól elkülöníthetõnek kellett lenni.<br>
A dokumentáció 18.1. pontjában ajánlatkérõ elõírta, hogy ajánlattevõ az árakat forintban köteles megadni, külön feltüntetve az áfa összegét.<br>
A felhívás 11. b) pontja szerint ajánlatkérõ akkor minõsíti alkalmatlannak az ajánlattevõt a szerzõdés teljesítésére, ha nincs a beszerzés tárgyával kapcsolatos referenciája, vagy nem csatolja be a megajánlott termék részletes leírását.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, a felhívás 13. b) pontjában meghatározott, következõ bírálati részszempontok alapján kívánta ezen ajánlatot kiválasztani:<br>
részszempontok	súlyszámok<br>
– a megajánlott termék laborszakmai megfelelõsége	5<br>
– az ellenszolgáltatás nagysága, fizetésének feltételei	3<br>
– az árváltoztatás dinamizmusa	1<br>
Adható pontszámtartomány: 1–20-ig.<br>
Az ajánlattételi határidõre, október 24-ére 11 ajánlattevõ nyújtott be ajánlatot, a kérelmezõ, a Diagon Kft., a 77 Elektronika Kft., a Medi-Lab Diagnosztika Kft., az Izinta Kereskedelmi Kft., az Assista Kereskedelmi Kft., a Diagnosticum Rt., a Diatron Kft., az Omker Rt., az Akadimpex Kft. és a medELPHO Kft.<br>
Kérelmezõ a kémiai vizsgálatokhoz (és sürgõsségi kémiai vizsgálatokhoz), a hormonvizsgálatokhoz, a tumormarker meghatározásokhoz szükséges fogyóanyagokra, valamint 1 db immunkémiai automata berendezés bérletére tett részajánlatot.<br>
Ajánlatkérõ a november 30-án tartott eredményhirdetésen közölte, hogy a kémiai, a hematológiai és szerológiai vizsgálatok egyes tételeire, a hormonvizsgálatok összes tételére, a tumormarker-, a gyógyszerszint- és fehérjemeghatározásokhoz szükséges egyes anyagokra, illetve az ezen vizsgálatokhoz szükséges kontrollok, kalibrátorok és rendszeroldatok tekintetében, valamint a sürgõsségi kémiai automata, hormonmeghatározó automata berendezés bérletére az Akadimpex Kft. lett az eljárás nyertese.<br>
Kihirdette a további vizsgálati fajtákra és vizsgálóberendezések bérletére tett részajánlatok nyerteseit is. Elkészítette és ajánlattevõk rendelkezésére bocsátotta az összegzés az eljárásról dokumentumot.<br>
Kérelmezõ november 30-án jogorvoslati kérelmet terjesztett elõ a Döntõbizottsághoz. Sérelmezte a következõket:<br>
<br>
1. Az összegzés az eljárásról szóló dokumentum nem felel meg a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet c) pontja szerinti elõírásának, miszerint ajánlatkérõ az összes ajánlattevõ, illetve azok ajánlatai tekintetében köteles valamennyi részszempontra vonatkozóan szövegesen is megindokolni értékelését. A "szakmailag jobban megfelel", "nem mindenben felel meg a mai kor követelményének", "ajánlata a legmegfelelõbb" stb. szövegezés nem felel meg ezen elõírásnak.<br>
<br>
2. A legmagasabb súlyszámmal szereplõ bírálati részszempont – a laborszakmai megfelelõség – tekintetében ajánlatkérõ nem határozta meg az elvárásait, így bírálata csakis szubjektív lehetett.<br>
<br>
3. A hormonvizsgálatokhoz szükséges anyagokra a Diagnosticum Rt. 15 pontot, a Diatron Kft. 18 pontot kapott, holott az összegzés szerint a laboratóriumi követelményeknek e cégek ajánlatai nem felelnek meg. Kérelmezõ is 15 pontot kapott az ajánlatára, pedig terhére nem szerepel a szóban forgó negatív megítélés.<br>
<br>
4. A hemosztázis vizsgálatokra vonatkozó indokolásban ajánlatkérõ megállapítja, hogy az Omker Rt. az általa ajánlott készülékre vonatkozóan referenciát nem csatolt. A referencia hiánya alkalmatlansági szempont, így az Omker Rt.-t alkalmatlannak kellett volna minõsíteni a szerzõdés teljesítésére, ehelyett három ajánlata értékelésre került.<br>
<br>
5. A Hormonvizsgálatokra és tumormarker-meghatározásokra vonatkozó részajánlatok értékelésére vonatkozó indokolás ellentmondásos, értelmezhetetlen.<br>
<br>
6. A Hematológiai vizsgálatokra vonatkozó csoport tekintetében az Akadimpex Kft. ajánlata lett a nyertes, holott a megjelölt gép bérleti díját – a felhívásban foglalt kikötés ellenére – ATS-ben jelölte meg. Ajánlata tehát érvénytelen.<br>
<br>
7. A vizsgálatok tárgyát képezõ fogyóanyagok két komponensbõl állnak: mérõ reagensekbõl és az egyéb segédanyagokból (kalibrátorok, kontrollok, küvetták stb.), mindkettõ nélkülözhetetlen, a vizsgálatot nem lehet elvégezni, ha bármelyik hiányzik. Az árukat tehát mindkettõre meg kell határozni. Ennek ellenére az Akadimpex Kft. ajánlatában a segédanyagok ára nem került feltüntetésre.<br>
A Döntõbizottság a D.625/3/2000. számú határozatával a szerzõdéskötést megtiltotta.<br>
Ajánlatkérõ a jogorvoslati eljáráson elõterjesztett észrevételében és nyilatkozatában kérte a jogorvoslati kérelem elutasítását.<br>
Az 1. számmal jelölt kérelemre vonatkozóan elõadta, hogy az 5. számú melléklet szerinti táblázat c) pontja ugyan tartalmazza a "kitölteni" szót, azonban a táblázatban nincs mezõ a kitöltésre. Az ajánlati dokumentáció ajánlati táblázata azonban tartalmaz egy szöveges kiegészítést, ennek összefoglalására szolgál az 5. számú melléklet táblázata.<br>
A 2. számmal jelölt kérelemre a tárgyaláson közölte: nem vitatja, hogy a dokumentáció nem tartalmazott konkrét meghatározást az elsõ bírálati részszempontból meghatározó korszerûségre nézve, azzal azonban, hogy meghatározta a szerzõdés idõtartamát, egyenesen következett, hogy a teljesítés idõszakában korszerû termékekre vonatkozó ajánlatot fogja elõnyösnek tekinteni. Magától értetõdõnek tartja e bírálati részszempont körében azt is, hogy a vizsgálati anyagokra tett ajánlatok közül az részesül elõnyben, amelyik tartalmaz a vizsgálat elvégzéséhez szükséges, megfelelõ berendezés bérletére vonatkozó ajánlatot is.<br>
A 3. számmal jelölt kérelemre elõadta, hogy a kérelmezõ azért csak 15 pontot kapott a hormonvizsgálatokra tett ajánlatára, mert egyrészt a készülékhez nem csatolt referenciahelyeket, másrészt az adott vizsgálati típuson belül nem tett teljes körû ajánlatot.<br>
A 4. számú kérelem, az OMKER Rt. alkalmatlansága tárgyában vitatta kérelmezõ álláspontját. Szerinte az ajánlattevõ alkalmatlanságát részajánlatonként kell vizsgálni, a több részajánlat közül valamelyikre megállapítható alkalmatlanság nem eredményezi az ajánlatkérõ teljes mértékû alkalmatlanságát.<br>
Az 5. számú kérelemre közölte, hogy a miután a hormonvizsgálatok és a tumormarker-meghatározások vizsgálati szempontból összefüggnek, az Akadimpex Kft. ajánlata esett kedvezõbb megítélés alá, ugyanis az Akadimpex Kft. ajánlott megfelelõ berendezést a hormonvizsgálatokhoz szükséges berendezésre. Emellett mérvadó szempont volt a bírálatnál az is, hogy lehetõleg egy ajánlattevõ által ajánlott reagensek kerüljenek kiválasztásra.<br>
A 6. számmal jelölt kérelmet is megalapozatlannak tartja, mivel az Akadimpex Kft. ajánlatának részletezésénél szerepel, hogy az ATS 500 összegnek megfelelõ, a Postabank Rt. devizaárfolyamán kalkulált forintösszegre szól az ajánlat. Miután a felhívásban nem fix árat írt elõ, annak meghatározását kérte, hogy a teljesítés idõszakában az ajánlattevõ milyen módon kívánja változtatni árait. Ezért az Akadimpex Kft. ármeghatározása helytálló.<br>
A 7. számú kérelemre a tárgyaláson elõadta, hogy nem fogadta el az Akadimpex Kft. azon részajánlatát, amelynél külön szerepel a mérõ reagensek és segédanyagok ára.<br>
A Döntõbizottság a felek írásos és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem részben megalapozott.<br>
A Döntõbizottság elsõdlegesen azt vizsgálta, hogy mely kérelmi elemek vonatkozásában tekinthetõ kérelmezõ érdekeltnek, azaz van ügyfélképessége. Abból kell kiindulni, hogy kérelmezõ a kémiai és a hormonvizsgálatokhoz, a tumormarker-meghatározásokhoz szükséges fogyóanyagokra, valamint immunkémiai automata berendezés bérletére tett részajánlatot.<br>
A kémiai vizsgálati anyagokat illetõen kérelmezõ nem állítja, hogy ajánlata jobb, mint a nyertesé, ezért a Döntõbizottság az ajánlatkérõ döntését ezen vizsgálati típusra nézve nem vizsgálta.<br>
A hormonvizsgálatokra vonatkozó ajánlatok tekintetében kérelmezõ vitatja az ajánlatok értékelését. E vizsgálati típus összes tételére az Akadimpex Kft. lett a nyertes. Ajánlatkérõ döntését azzal indokolta, hogy a nyertes ajánlat az anyagok tekintetében teljes körû, valamint a vizsgálathoz megfelelõ berendezést is ajánlott. A döntés nem helytálló.<br>
Ajánlatkérõ sem a felhívásban, sem a dokumentációban nem kötötte ki, hogy elõnyben fogja részesíteni azt az ajánlatot, amelyik mindegyik vizsgálati fajtához szükséges anyagra kiterjed, valamint tartalmazza a vizsgálathoz szükséges berendezés bérbeadását is, azaz amely ajánlat egy adott vizsgálati típusra nézve teljes körû.<br>
A Döntõbizottság megállapította, hogy a hormonvizsgálatra adott ajánlatok értékelését ajánlatkérõ nem az ajánlati felhívásban, illetve dokumentációban meghatározott feltételek alapján végezte, a bírálatba új elemként vonta be a teljeskörûséget. Ezen értékelési mód által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, ezért a Döntõbizottság ajánlatkérõnek a hormonvizsgálatokra vonatkozó anyagok tekintetében hozott döntését megsemmisítette.<br>
A Döntõbizottság nem fogadta el ajánlatkérõ védekezését, miszerint a teljeskörûség az elsõ bírálati részszempont körében értékelhetõ. A laborszakmai megfelelõség nem azonos fogalom az ajánlat teljeskörûségével. Ajánlatkérõ a tárgyaláson közölte, hogy részajánlat tételére vizsgálati fajtánként (pl. hormonvizsgálati típusnál 12 vizsgálati fajtánként) volt lehetõség. A felhívás értelmezése szerint az egyes berendezésre önállóan is lehetett ajánlatot tenni, nemcsak az adott vizsgálati módhoz rendelten. Ha viszont ajánlatkérõ termékfajtánként és berendezésenként önállóan is megengedte a részajánlattételt, nem ítélhette hátrányosabbnak a részajánlatot a teljes körû ajánlatnál.<br>
Ezt csak akkor tehette volna meg, ha valamelyik bírálati részszempont körében ezt kifejezetten kiköti.<br>
Kérelmezõnek az ajánlat teljeskörûsége figyelembevétele hiányában a hormonvizsgálatok 1–9-ig terjedõ tételére tett ajánlatával esélye lett volna a nyertességre. Ugyanezen tételekre a nyertes 10 365 495 Ft-os ajánlatot tett, míg a kérelmezõ ezeket 8 330 742 Ft-ért vállalta leszállítani. Az anyagok laborszakmai megfelelõsége, mint elsõ bírálati részszempont tekintetében ajánlatkérõ – az elõzõekben ismertetett, nem helytálló indokon kívül – nem tett különbséget. A harmadik, egyébként is csak 1-es súlyszámmal szereplõ bírálati részszempontból sem volt a két ajánlat között számottevõ különbség.<br>
A tumormarker-meghatározásra szükséges vizsgálatok 1–8 tételére az Akadimpex Kft. lett a nyertes. Az erre vonatkozó értékelést illetõen az összegzés az eljárásról dokumentum szöveges indokolása visszautal a hormonvizsgálatoknál adott indokolásra, az ajánlatkérõ ugyanazon szempontok szerint értékelte az ezen vizsgálati típusra adott részajánlatokat is. (A 9–14 tételt illetõen pedig rögzítette, hogy ezekre a Diagnosztikum Kft. ajánlatát fogadta el.) Mivel a Döntõbizottság a hormonvizsgálatokra vonatkozó döntést nem fogadta el, külön vizsgálat tárgyává tette a tumormarker-meghatározásokhoz szükséges 1–8 tételre (ami valójában 1–4, 6–8 tételbõl állt a kérelmezõnél és a nyertesnél is) vonatkozó ajánlatkérõi döntést.<br>
A kérelmezõ az 1–8. tételre 2 646 220 Ft-os ajánlatot tett, 366 320 Ft-ban külön megjelölve a segédanyagok árát.<br>
Az Akadimpex Kft. ue. tételeket 2 835 140 Ft-ért vállalta leszállítani. A segédanyagokat illetõen az ajánlata 12. oldalán lévõ "Tájékoztató táblázat Elesys segédanyagokhoz" cím alatt közölte, hogy a "2., 6. és 7. Ajánlati ártáblázatban megajánlott vizsgálatokhoz szükséges kalibrátort, kontrollt, mûanyag fogyóanyagot és segéd-reagenseket ingyen bocsátjuk rendelkezésre."<br>
Ebbõl következik, hogy a tumormarker-meghatározásokhoz szükséges anyagok 1–8 tételét illetõen az elsõ bírálati részszempontból egyformának minõsített két ajánlat közül árban az Akadimpex Kft. ajánlata volt a kedvezõbb.<br>
A Döntõbizottság ezért a jogorvoslati kérelmet e vonatkozásban elutasította.<br>
A kérelmezõ ajánlatát képezte még 1 db immunkémiai automata bérbeadása. Kérelmezõ nem vitatta ajánlatkérõ eljárást lezáró döntését, ezért a Döntõbizottság a döntés helytállóságát nem vizsgálta.<br>
A Döntõbizottság elutasította kérelmezõnek a hemosztázis (4. sz. kérelem) és a hematológiai (6. sz. kérelem) vizsgálatokhoz szükséges anyagokra vonatkozó ajánlatkérõi döntéssel kapcsolatos kifogásait, mert ezen anyagokra kérelmezõ nem nyújtott be ajánlatot, így nem fûzõdik érdeke a döntés mikéntjéhez.<br>
Kérelmezõ 1. számú kérelmének a Döntõbizottság helyt ad.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése így rendelkezik: "Az ajánlatkérõ köteles az ajánlatok elbírálásakor az 5. számú mellékletben meghatározott minta szerinti összegzést készíteni az ajánlatokról". Az 5. számú melléklet c) pontja elõírja, hogy a táblázatban szereplõ pontszámokat indokolni kell. A közbeszerzési eljárások egyik alapelve – az ajánlatkérõnek az eljárás nyilvánossága biztosítására való kötelezettsége – feltétlenül indokolja, hogy az ajánlattevõk nyomon tudják követni az ajánlatok pontozását és ebbõl meg tudják állapítani azt is, hogy eséllyel indíthatnak-e jogorvoslati eljárást vélt vagy valódi jogsérelmük orvoslására.<br>
A Döntõbizottság megállapítja, hogy az összegzés az eljárásról dokumentum nem tartalmazza a pontszámok indokolását.<br>
A Döntõbizottság nem fogadta el ajánlatkérõ védekezését, miszerint a táblázatban nincs mezõ a melléklet **-gal jelölt utasítása szerinti kitöltésre. Ajánlatkérõ a pontszámok indokolását a táblázaton kívüli önálló táblázatban, vagy szöveges részben is megadhatta volna, mint ahogy tette ezt az egyes ajánlatok értékelésének szöveges ismertetésekor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. január 12.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>