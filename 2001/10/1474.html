<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1474)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.627/17/2000.<br>
<br>
Tárgy: INNOTERV Rt. kérelmezõ jogorvoslati kérelme Szendrõ Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Dr. Boda László ügyvéd (1066 Budapest, Dessewffy u. 37.) által képviselt INNOTERV Rt. (1106 Budapest, Jászberényi u. 24–36., továbbiakban: kérelmezõ) jogorvoslati kérelmére indult jogorvoslati eljárásban, amelyet a Szendrõ Város Önkormányzata (3752 Szendrõ, Hõsök tere 1., továbbiakban: ajánlatkérõ) "Szendrõ, Szalonna, Martonyi és Meszes települések szennyvízcsatorna-hálózat építése" tárgyú közbeszerzési eljárása ellen indítottak, a Döntõbizottság kérelmezõ jogorvoslati kérelmének helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az 59. § (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi a Döntõbizottság az ajánlatkérõt, hogy fizessen meg kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2000. augusztus 23. napján közzétett részvételi felhívással nyílt, elõminõsítési eljárást indított a rendelkezõ részben meghatározott tárgyban. Részvételi felhívását 2000. augusztus 30. napján módosította, ez azonban nem érintette az ajánlattétel feltételeit.<br>
A részvételi felhívás 10. c) pontjában ajánlatkérõ meghatározta, hogy a pénzügyileg, gazdaságilag, mûszakilag alkalmasnak minõsített ajánlattevõk ajánlatait az összességében legelõnyösebb ajánlat szempontja alapján kívánja elbírálni.<br>
A felhívás 10. d) pontjában utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakat az ajánlati felhívásban határozza meg.<br>
A részvételi felhívásra 8 pályázó nyújtotta be jelentkezését, mely pályázók közül ajánlatkérõ, a 2000. október 6. napján megtartott eredményhirdetésen az alábbi 5 jelentkezõt minõsítette alkalmasnak és hívta fel ajánlattételre: kérelmezõ, Alterra Kft., Swietelsky Kft., Olajterv Kft., Strabag Kft.<br>
Az ajánlatkérõ az ajánlati felhívásban a külön dokumentációban meghatározott mûszaki tartalomra kért az ajánlattételi határidõre ajánlatokat.<br>
Az ajánlattevõk részére megküldött dokumentációban az elbírálás szempontjait határozta meg a következõképpen:<br>
részszempontok	súlyszámok<br>
– jótállás idõtartama (év, hónap)	8<br>
– vállalt késedelmi kötbér (Ft/nap)	6<br>
– teljesítési biztosíték	5<br>
– jólteljesítési biztosíték	5<br>
– vállalási ár	3<br>
– vállalt határidõ (év, hónap)	2<br>
Adható pontszám: 1–10-ig.<br>
A dokumentáció szolgált egyebekben a mûszaki, ajánlati és szerzõdési feltételek részletes meghatározására. Ajánlatkérõ elõírta a garanciális biztosíték, kötbér minimális mértékét is.<br>
– garanciavállalás kötelezõ mértéke:<br>
nettó vállalási ár 5%-a,<br>
– kötbér kötelezõ mértéke:<br>
késedelem esetén: napi min. 500 000 Ft<br>
hibás teljesítés esetén: 8%<br>
lehetetlenülés (meghiúsulás) esetén: 12%.<br>
Ajánlatkérõ 2000. október 25. napján helyszíni konzultációt tartott, ahol a bírálati részszempontok egyes elemei (teljesítési, jólteljesítési, garanciális biztosíték) pontos tartalmának meghatározására került sor.<br>
A 2000. november 20-i ajánlattételi határidõre a kérelmezõ és a Cser Közmû Rt. konzorciuma, Olajterv Rt., Strabag Kft. nyújtott be ajánlatot.<br>
Ajánlatkérõ 2000. november 27. napján kihirdette az eljárás eredményét, s az eljárás nyertesének a Strabag Kft.-t jelölte meg, mint az összességében legelõnyösebb ajánlattevõt.<br>
Kérelmezõ 2000. december 1. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését. Álláspontja szerint ajánlatkérõ nem az ajánlat valós tartalmának megfelelõen értékelt az 1. és 2. részszempontnál, míg a 3., 5. és 6. részszempontnál nem ismeri a kérelmezõ, hogy milyen ajánlati elemekre kapták a ajánlattevõk a pontokat (ezt az összegzés nem tartalmazza). A 4. részszempont tekintetében nem tett észrevételt.<br>
Álláspontja szerint ajánlatkérõ pontozása sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a 24. § (1)–(2) bekezdéseit.<br>
Ajánlatkérõ érdemi észrevételében a jogorvoslati kérelem elutasítását kérte, annak megalapozatlansága okán. Elõadta, hogy az ajánlatok értékelése során a Kbt. szabályainak betartásával járt el.<br>
Észrevételében kifejtette, hogy a kérelmezõ által a jótállás körében vállalt 22 éves idõtartamú vállalását irreálisan magasnak ítélte, így a részszemponton belül többletpontokkal nem értékelte. A 2. részszempont tekintetében elõadta, hogy ajánlatkérõ tényleges érdeke olyan kötbér vállalása ajánlattevõk részérõl, amely valós és teljesíthetõ, kérelmezõ vállalását ezen részszempont tekintetében is elfogadhatatlannak tartotta, s ennek megfelelõen értékelte a vállalás valós és elfogadható mértékét figyelembe véve. Elõadta továbbá, figyelembe véve azt a gyakorlatot, hogy a túlzott mértékû kötbér összegét a bíróság mérsékelheti, valamint szem elõtt tartva a verseny tisztasága követelményét ajánlattevõk csak korrekt, teljesíthetõ kötbér fizetését vállalhatják ajánlatban. Kérelmezõt ettõl eltérõen azon szándék vezette, hogy a pontrendszerben rejlõ lehetõségeket kihasználva, irreális vállalásokkal elõnyhöz jusson más ajánlattevõkkel szemben. Ennek értékelésétõl a mérlegelés körében ajánlatkérõ nem tekinthetett el.<br>
Ajánlatkérõ álláspontja szerint nem sértette meg a nyilvánosság, verseny tisztasága törvényi alapelvét a 3. részszempont tekintetében sem, mivel a 2000. november 20. napján felvett jegyzõkönyvben pontosan rögzítésre kerültek az ajánlatokban teljesítési biztosítékok. Elõadta, hogy az ajánlatkérõ számára a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése biztosítja annak lehetõségét, hogy az ajánlatoknak az elbírálás részszempontjai szerinti tartalmi elemeit a felhívásban megadott ponthatár között értékelje. Az ajánlatok értékelése álláspontja szerint mérlegelõ megítélést jelent, melyet alátámaszt az értelmezõ kéziszótár "értékelés" fogalmának meghatározása is. Az ajánlatokat ennek fényében mérlegelõ megítélés alapján értékelte, s ennek megfelelõen az összességében legelõnyösebb ajánlatot tevõ az általa kihirdetett Strabag Rt., s egyben a legreálisabb ajánlatot tette és álláspontja szerint jogszerûen hozta meg az eljárást lezáró döntését.<br>
Egyéb érdekeltek érdemi észrevételt nem tettek.<br>
A Döntõbizottság D.627/3/2000 sz. alatt meghozott határozatával ideiglenes intézkedésként a szerzõdés megkötését megtiltotta.<br>
A kérelmezõ jogorvoslati kérelme megalapozott az alábbiak szerint.<br>
A Döntõbizottságnak meg kellett vizsgálnia, hogy ajánlatkérõ a törvényben meghatározott módon a felhívásra figyelemmel értékelte-e az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja szerint bírálja el.<br>
Ajánlatkérõ az utóbbi szempontot választotta és erre figyelemmel a dokumentációban megadta az összességében legelõnyösebb ajánlat megítélésére szolgáló részszempontokat, részszempontonként az azok súlyát meghatározó szorzószámokat és az értékelés során adható pontszám alsó és felsõ határát.<br>
Az értékelés szempontját az ajánlati dokumentáció kézhezvételét követõen az ajánlattevõk nem vitatták jogorvoslati kérelem során. Ezen szempontokra figyelemmel ajánlataikat az ajánlattételi határidõre figyelemmel megtették.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>6) bekezdése szerint ajánlatkérõ köteles az ajánlatokat az ajánlati felhívásban meghatározott értékelési szempontok alapján elbírálni, jelen esetben oly módon, hogy az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Ezen értékelési folyamat elvégzését követõen az az ajánlat az összességében legelõnyösebb, melynek összpontszáma a legnagyobb.<br>
A Döntõbizottság az értékelés megvizsgálásakor megállapította, hogy az ajánlatkérõ az ajánlatok értékelése során nem tartotta szem elõtt az ajánlatok elbírálás részszempontjai szerinti tartalmi elemeinek valós tartalmát.<br>
Az elsõ részszempont a jótállás idõtartama tekintetében ajánlattevõk vállalásai és az adott pontszámok:<br>
– Kérelmezõ: 22 év	6 pont<br>
– Nyertes: 5 év	10 pont<br>
– Olajterv Rt.: csatorna 5 év, aszfalt 3 év,<br>
gépészet 2 év	10 pont<br>
Ajánlatkérõ kérelmezõ ezen részszempont alatt tett vállalását túlzónak minõsítve értékelte 6 pontra.<br>
Ezen részszempontra figyelemmel ajánlatkérõ értékelése jogsértõ.<br>
A nyertes és az Olajterv Rt. ajánlata nem kaphatott volna azonos pontszámot, hiszen a vállalásuk közötti különbségnek az adott pontszámban kifejezésre kellett volna jutnia. A kérelmezõ tekintetében pedig jogsértõ az értékelése, mivel kérelmezõ ajánlatát nem a tartalmának megfelelõen vette figyelembe és pontozta. Kérelmezõ 22 éves jótállási vállalásának 6 ponttal való értékelése nem fejezi ki ezen részszempont ajánlati tartalmát, hiszen a legjobb ajánlatra több pontot kell adni, mint a kevésbé jóra. Legfeljebb az képezheti mérlegelés alapját, hogy a többletvállalás mekkora pontbeli különbségnek felel meg, a jobb (kedvezõbb) vállalást azonban semmi esetre sem lehet alacsonyabb pontszámmal értékelni, mint a kedvezõtlenebbet. Kérelmezõ vállalása ezen részszempontnál lényegesen jobb volt, mint a másik két ajánlattevõé. Az értékelés során a ténylegesen tett ajánlatokat köteles ajánlatkérõ értékelni, s nem képezheti az értékelés szempontját ajánlatkérõ szubjektív megítélése, a vállalás esetleges irreálisnak tartása, s annak mérlegelése, hogy a kérelmezõ létezni fog-e 22 év múltán is, esetleg megszûnik, mint ahogy erre a jogorvoslati eljárásban ajánlatkérõ hivatkozott.<br>
Ajánlatkérõ ezen részszempont körében elvégzett értékelése és pontozása nem tükrözi objektíven az ajánlatok közötti különbségeket.<br>
A második részszempont a vállalt késedelmi kötbér mértéke:<br>
– Kérelmezõ: 8 M Ft/nap, max. 20%	3 pont<br>
– Nyertes: 1 M Ft/nap, max. 12%-ig	10 pont<br>
– Olajterv Rt.: 5 M Ft/nap, nincs felsõ határ	5 pont<br>
A Döntõbizottság álláspontja szerint az értékelés ezen szempont tekintetében sem tükrözi az ajánlatok közötti különbségeket, nem a vállalások valós értékének, tartalmának megfelelõen pontozott ajánlatkérõ, erre tekintettel értékelése jogsértõ.<br>
Az ajánlatkérõ értékelését nem alapozhatják meg feltételezések, bizonytalan tényezõk, amelyek az objektív értékelés lehetõségét kizárják. A jobb ajánlati vállalást nem értékelheti ajánlatkérõ alacsonyabb ponttal arra hivatkozással, hogy ezen ajánlatokat túlzónak tartja, s biztosra vehetõnek ítéli, hogy a késõbbiekben ajánlattevõ a bíróságtól a túlzott mértékû kötbér mérséklését fogja kérni.<br>
Az ajánlatkérõ ezen eljárása, s az ajánlattevõk tényleges vállalásainak ilyen mértékû figyelmen kívül hagyása az értékelést teljes mértékben szubjektívvá teszi.<br>
A harmadik részszempont (teljesítési biztosíték) – a kötelezõen elõírt vállaláson felüli ajánlatra tekintettel:<br>
– Kérelmezõ: további 5% (74 M Ft)	10 pont<br>
– Nyertes: további 70 M Ft bankgaranciával	10 pont<br>
– Olajterv Rt.: további 40 M Ft	7 pont<br>
Ajánlatkérõ pontozása ezen részszempont tekintetében sem tükrözi a nyertes és a kérelmezõ ajánlata közötti különbséget, így az értékelés jogsértõ.<br>
A negyedik részszempont (jólteljesítési biztosíték)<br>
– Kérelmezõ: 150 M Ft	10 pont<br>
– Nyertes: 70 M Ft	6 pont<br>
– Olajterv Rt.: 40 M Ft	4 pont<br>
Ezen részszempont elbírálását kérelmezõ nem vitatta, a Döntõbizottság összevetése szerint az ajánlatkérõ értékelése ezen részszempontok tekintetében elfogadható, megfelel a tényleges ajánlati vállalásoknak.<br>
Az ötödik részszempont (vállalási ár)<br>
– Kérelmezõ: 1 480 000 000 Ft	1 pont<br>
– Nyertes: 1 400 000 000 Ft	10 pont<br>
– Olajterv Rt.: 1 485 000 000 Ft	1 pont<br>
Ajánlatkérõ által adott pontoknál a kérelmezõ és az Olajterv Rt. közötti különbség az ajánlati ár vonatkozásában nem jelenik meg, ajánlatkérõ pontozása ezen részszempont tekintetében sem megfelelõ.<br>
A hatodik részszempont (vállalási határidõ)<br>
– Kérelmezõ: 2002. szeptember 30.	3 pont<br>
– Nyertes: 2002. június 30.	10 pont<br>
– Olajterv Rt.: 2002. október 15.	1 pont<br>
Ajánlatkérõ értékelése elfogadható volt ezen részszempont tekintetében, miután az értékelés során ajánlatkérõ nem határozta meg, hogy a pontozásnál az arányosítás módszerét követi, így amennyiben az adott pontok alkalmasak arra, hogy az ajánlatok közötti különbségeket kifejezzék, ajánlatkérõ értékelését el kell fogadni.<br>
A Döntõbizottság álláspontja szerint az 1., 2., 3., 5. részszempont tekintetében ajánlatkérõ értékelésére nem az ajánlatok tartalmának szem elõtt tartásával került sor, az ajánlatok közti különbségek nem kerültek kifejezésre az ajánlatkérõ által adott pontszámokban, így az értékelés jogsértõ volt. Ajánlatkérõ a fentiek alapján megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, amikor kérelmezõ kedvezõbb ajánlati vállalásait önkényesen, több esetben jövõbeni, bizonytalan, objektíven értékelhetetlen feltételezésekre alapozva, értékelõ mérlegelésre, józan észre, a gyakorlatra hivatkozással nem az ajánlati vállalás valós tartalmának megfelelõen értékelte és pontozta.<br>
Ajánlatkérõ szabadon állapíthatja meg a törvény keretei között, hogy az összességében legelõnyösebb ajánlat kiválasztása megítélésére mely részszempontokat, s a részszempont tényleges jelentõségével arányban milyen súlyszámot határoz meg. Az értékelési szempontoknak – a hozzá párosított súlyszámok fényében – kell tükröznie, hogy ajánlatkérõ számára a szerzõdés teljesítése körében mely körülmények bírnak jelentõséggel, s ez határozza meg ajánlattevõk számára is, hogy milyen követelményeknek kell megfelelniük, ha az összességében legelõnyösebb ajánlatot kívánják tenni. Ajánlattevõk az ajánlat összeállításánál természetesen figyelembe veszik az ajánlatkérõ által támasztott követelményeket és elvárásokat, melyeket alapvetõen az értékelési szempontok adnak meg.<br>
A felhívásban, illetõleg a dokumentációban megadott értékelési szempontokhoz azonban az ajánlatkérõ is kötve van, abban az értelemben, hogy az értékelés során õ sem vehet figyelembe azon túlmenõen újabb szempontokat, s nem tekinthet el az értékelési szempontoknak megfelelõen tett ajánlatok valós értékelésétõl. Ajánlatkérõnek a fentiekkel ellentétes eljárása az ajánlatok értékelésének objektivitását kérdõjelezné meg, amely alapvetõ követelmény a közbeszerzési eljárásban.<br>
A Döntõbizottság álláspontja szerint a eljárás során az értékelés körében feltárt jogsértések, az ajánlatkérõ által megadott értékelési rendszer önkényes alkalmazása nem vezethet annak megállapítására, hogy mely ajánlat az összességében a legelõnyösebb, azonban az értékelést az ajánlatkérõ helyett a Döntõbizottság nem végezheti el, és nem dönthet ajánlatkérõ helyett az összességében legelõnyösebb ajánlatról.<br>
A fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértés megtörténtét, és a Kbt. 88. § (1) bekezdés c) pontja alapján megsemmisítette az ajánlatkérõ eljárást lezáró döntését.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 10.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>