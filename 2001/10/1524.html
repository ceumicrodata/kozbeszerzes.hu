<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1524)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.660/7/2000.<br>
<br>
Tárgy: a Döntõbizottság elnöke által kezdeményezett jogorvoslati eljárás a KÉSZ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Könnyûszerkezet Építõ és Szolgáltató Kft. (6721 Szeged, Szilágyi u. 2., a továbbiakban: ajánlatkérõ) "Elsõ Szegedi Ipari Park területén megvalósítandó vízellátás, gázellátás, szennyvízelvezetés és csapadékvíz-elvezetés kiépítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b), c) és d) pontját, ezért ajánlatkérõvel szemben 2 000 000 Ft, azaz kettõmillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 1998. júliusában a Gazdasági Minisztérium jogelõdjével, az Ipari Kereskedelmi és Idegenforgalmi Minisztériummal szerzõdést kötött Ipari Park cím használatára vonatkozóan. Az Ipari Park cím elnyeréséhez az a kikötés járult, hogy az ipari terület akkori tulajdonosaival ajánlatkérõ közös társaságot alapít. Ennek megfelelõen létrejött az Elsõ Szegedi Ipari Park Kft., melynek tagjai Szeged Megyei Jogú Város Önkormányzata, a Duna–Tisza Regionális Fejlesztési Rt. és a KÉSZ Kft. A társaságot létrehozó felek közötti megállapodás értelmében az Elsõ Szegedi Ipari Park területét apportként bocsátják a gazdasági társaság rendelkezésére, melynek esedékességét a területfejlesztési pályázatok benyújtásához, illetõleg elnyeréséhez kötötték. A területek apportként történõ bevitelére azonban a mai napig nem került sor.<br>
Az ajánlatkérõ azonban az Ipari Park területén a közmûfejlesztést meg kívánta valósítani, ezért a Gazdasági Minisztérium Struktúra Fejlesztési Fõosztályához pályázatot nyújtott be. A Gazdasági Minisztérium 2000. augusztus 10-én kelt levelében tájékoztatta ajánlatkérõt a pályázat elfogadásáról és arról, hogy 49,2 M Ft vissza nem térítendõ támogatásban részesíti.<br>
Ajánlatkérõ a támogatás elnyerésérõl szóló tájékoztatást 2000. augusztus 14-én vette kézhez. A Magyar Fejlesztési Bank Rt. 2000. október 4-én kelt tervezetében tájékoztatta ajánlatkérõt, hogy 2000. október 31-ig a támogatási szerzõdést meg kell kötnie, amennyiben a szerzõdéskötési határidõn felül további 30 napig sem történik szerzõdéskötés, úgy a támogatás visszavonásra kerül. Ezen idõszak alatt kellett ajánlatkérõnek közbeszerzési eljárást lefolytatnia.<br>
Ajánlatkérõ a közmûfejlesztés megvalósításához szükséges hatósági engedélyek beszerzését, még a támogatási kérelem benyújtását megelõzõen megkezdte, a vízjogi létesítési engedélyt az Alsó-Tisza Vidéki Vízügyi Igazgatóság 2000. január 14-én kelt határozataiban adta ki, mely határozatok 2000. január 31-én váltak jogerõssé.<br>
A gázellátás megvalósításához szükséges hatósági engedély a Bánya Kapitányság részérõl 2000. január 21-én került kiadásra.<br>
Ajánlatkérõ a közmûépítéssel egyidejûleg az útépítési munkálatokat is meg kívánta valósítani, erre vonatkozó építési engedélyt azonban csak 2000. december 15-én kapta kézhez a Csongrád Megyei Közlekedési Felügyelet Közúti és Vasúti Osztályától.<br>
Ajánlatkérõ a fenti elõzmények alapján 2000. december 5-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), c) és d) pontja alapján.<br>
Ajánlatkérõ a beszerzés tárgyát az alábbiak szerint határozta meg: Az Elsõ Szegedi Ipari Parkot alkotó területek vízellátása (646 fm), gázellátása (826 fm), szennyvízelvezetése (985 fm), csapadékvíz elvezetése (580 fm) kiépítése. Az eljárásfajta választásának indokaként ajánlatkérõ arra hivatkozott, hogy a beszerzés tárgyának sajátosságára figyelemmel csak korlátozott számú cég rendelkezik a szükséges szakmai ismeretekkel és tapasztalatokkal, különös figyelemmel a megrendelõi és a késõbbi üzemeltetõi szempontokra. A beruházás megvalósítására rendelkezésre áll a Gazdasági Minisztériumnak a gazdaságfejlesztési célirányzatból 49,2 M Ft vissza nem térítendõ támogatással történõ jóváhagyása, amennyiben a támogatásra jogosult 2000. december 20. napjáig a szerzõdést megköti. Így tehát az egyéb eljárásokra elõírt határidõk betartásával a határidõk nem lennének tarthatók. Ajánlati felhívásában az ajánlatkérõ a sürgõsséget még azzal indokolta, hogy az Ipari Park területének egy részét bérbe kívánja venni a Technomont Szerelõ Ipari Kft., azonban a szándéknyilatkozatát a cég csak abban az esetben tartja fenn, ha 2001. év folyamán a beköltözése megtörténhet. Ez pedig a közmûfejlesztési munkák haladéktalan megkezdése esetén valósítható meg. A mielõbbi munkakezdést indokolja még az évszakhoz képest szokatlanul kedvezõ idõjárás is.<br>
Ajánlatkérõ ajánlattételre három céget hívott fel: Magyar Vízügyi Kivitelezési Kft.-t, Debreceni Magas, Mély és Útépítõ Rt.-t (DEBMUT Rt.) és Jeszenszky és Fia Mélyépítõ Kft.-t.<br>
A Döntõbizottság Elnöke 2000. december 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), c) és d) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A tárgyaláson tett nyilatkozatában ajánlatkérõ maga sem vitatta, hogy a Kbt. 70. § (1) bekezdés b), illetve d) pontjában foglalt feltételek nem állnak fenn jelen közbeszerzési eljárásban.<br>
Ajánlatkérõ a rendkívüli sürgõsség fennállását azzal indokolta, hogy a támogatás odaítélését követõen nem volt számára egyértelmû, hogy a támogatás igénybevételéhez szükséges közbeszerzési eljárást magának a Kft.-nek, vagy pedig az Elsõ Szegedi Ipari Park Kft.-nek kell-e kiírnia. Ebbõl az okból a KÉSZ Kft. a közbeszerzési eljárás megindításával várt. Bonyolította számára a helyzetet az is, hogy a célirányzatot a Gazdasági Minisztérium közmûfejlesztésre adta meg, az engedélyeztetési folyamat azonban nem egyforma ütemben zajlott. A vízjogi létesítési engedély, a szennyvíz és csapadékvíz elvezetése tárgyában, illetõleg az ivóvíz tárgyában megérkezett, sikerült megszerezniük a gázvezeték létesítési engedélyét is, azonban a Közlekedési Felügyelet határozata az útépítés tárgyában 2000. december 20-án még nem volt jogerõs. Tekintettel arra, hogy célirányzat elvesztését jelentette volna a további késlekedés, ezért a KÉSZ Kft. úgy döntött, hogy a közbeszerzési eljárást maga indítja meg, illetõleg, hogy az útépítési munkálatokat elkülöníti a többi ágazattól. További sürgõsséget indokolta a Technomont Kft. nyilatkozata is, amely bérbevételi szándékát jelezte, azonban ezen ajánlatát csak egy éven belül történõ megvalósulás esetén tartotta fenn.<br>
Ajánlatkérõ a közbeszerzési eljárást lefolytatta és a nyertesként kiválasztott DEBMUT Rt.-vel a szerzõdést 2000. december 15-én megkötötte. A szerzõdésben rögzített vállalási ár bruttó 236 500 000 Ft.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, illetve tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), c) és d) pontját jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A beszerzés tárgya, illetõleg a jelen törvényhely egybevetése alapján megállapítható, hogy a mûvészeti szempontok vagy a kizárólagos jogok védelme fel sem merülhet, a mûszaki-technikai sajátosságokról lehet esetlegesen szó. Azonban a beszerzés tárgya szokásos mélyépítési feladat, semmiféle speciális mûszaki megoldást a kivitelezése nem igényel, amely alapján csak egyetlen cég lenne képes a beruházás megvalósítására.<br>
Ajánlatkérõ nem tudott megjelölni egyetlenegy olyan okot sem, amely alapján egyetlenegy cég lenne képes a szerzõdés teljesítésére, hiszen ajánlatkérõ maga is három ajánlattevõt hívott fel ajánlattételre és elismerte, hogy mind a három ajánlattevõ alkalmas a szerzõdés teljesítésére.<br>
A fentiekbõl következõen ajánlatkérõ jogsértõen alapította eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja az alábbi szabályt tartalmazza: az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság ezt követõen azt vizsgálta, hogy jelen közbeszerzési eljárás esetén a fenti jogszabályhelyben foglalt feltételek fennállnak-e.<br>
A becsatolt és rendelkezésre álló iratokból egyértelmûen megállapítást nyert, hogy ajánlatkérõ 2000. augusztus 14-én értesült a Gazdasági Minisztérium azon döntésérõl, hogy a gazdaságfejlesztési célelõirányzatból 49,2 M Ft vissza nem térítendõ támogatásban részesül. A kérelmezõ az elnyert támogatásra tekintettel került a Kbt. hatálya alá. Ajánlatkérõ ettõl az idõponttól volt abban a helyzetben, hogy a közbeszerzési eljárását megindítsa és a közbeszerzési eljárást lefolytassa. A közbeszerzési eljárás lefolytatásához szükséges hatósági engedélyek részben az ajánlatkérõ birtokában voltak, hiszen a vízjogi létesítési engedély, a szennyvíz és csapadékvíz elvezetése, valamint az ivóvízellátást biztosító vízi létesítmények megépítéséhez rendelkezésére állt 2000. januárjában. Ugyancsak ajánlatkérõ rendelkezésére állt a Bányakapitányság létesítési engedélye a gázellátást biztosító vezetékek megépítéséhez. Tény, hogy ajánlatkérõ az útépítési munkálatokra vonatkozó hatósági engedéllyel nem rendelkezett, mert az errõl szóló engedélyt csak 2000. december 15-én kapta kézhez. Az ajánlatkérõ a beszerzés tárgyának részekre bonthatóságát maga is elismerte azáltal, hogy jelen közbeszerzési eljárásban az útépítésre vonatkozóan nem is kért ajánlatot, tekintettel arra, hogy a közbeszerzési eljárás megindításakor az útépítési engedély birtokában még nem volt. Az ajánlatkérõ tehát 2000. augusztusában már abban a helyzetben volt, hogy a vízellátás, szennyvízelvezetés és csapadékvíz elvezetése tárgyában a közbeszerzési eljárást megindítsa. Ajánlatkérõ hivatkozott arra, hogy a közbeszerzési eljárás eredményeként lefolytatott szerzõdést 2000. decemberéig meg kellett kötnie, ennek oka a támogatást nyújtó szervezet által megszabott feltétel, illetõleg a vízjogi létesítési engedélyekbõl kitûnik, hogy annak hatályossága 2000. december 31. volt. Ajánlatkérõ azonban 2000. augusztusától kezdõdõen a közbeszerzési eljárás megindításáról nem intézkedett, csupán 2000. december 5-én indította meg a közbeszerzési eljárását. Az ajánlatkérõnek ezen késed<br>
elmét nem indokolja az sem, hogy ajánlatkérõ arra hivatkozott, hogy nem volt világos számára, hogy a KÉSZ Kft.-nek, vagy pedig az Elsõ Ipari Park Kft.-nek kell megindítania a közbeszerzési eljárást. A Gazdasági Minisztérium által kiadott engedély egyértelmûen a KÉSZ Kft. javára ítélte meg a támogatást, ennek alapján a támogatásban részesülõ szervezetnek a KÉSZ Kft. minõsül, tehát az ajánlatkérõ ebben az esetben nem az Elsõ Ipari Park Kft., hanem a KÉSZ Kft.<br>
Az ügy megítélése szempontjából már nincs relevanciája annak a körülménynek, hogy a Technomont Kft. milyen tartalmú szándéknyilatkozatot adott.<br>
A fentiek alapján a rendkívüli sürgõsség fennállása 2000. decemberben az ajánlatkérõ mulasztására vezethetõ vissza, mégpedig arra, hogy 2000. augusztusától kezdõdõen a közbeszerzési eljárás megindításáról nem intézkedett. Amennyiben ajánlatkérõ 2000. augusztusban megindítja a közbeszerzési eljárást, úgy a nyílt eljárás lefolytatásához is elegendõ ideje lett volna. A jelen esetben tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek nem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
Az idézett törvényhely feltételei sem állnak fenn, hiszen ajánlatkérõ nyilvánosan közzétett és bárki által igénybe vehetõ feltételekre vonatkozó hirdetményt bemutatni nem tudott. Ajánlatkérõ önmaga is elismerte, hogy jelen közbeszerzési eljárás alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában feltételei nem állnak fenn.<br>
A Döntõbizottság a lefolytatott jogorvoslati eljárás eredményeként megállapította, hogy ajánlatkérõ jogsértõ módon alapította a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), c) és d) pontjaira.<br>
Az ajánlatkérõ nyilatkozott, hogy a szerzõdéskötés megtörtént a nyertesnek nyilvánított DEBMUT Rt.-vel.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és f) pontja alapján határozott a bírság kiszabásáról. A jogsértés súlyára tekintettel a Döntõbizottság a rendelkezõ részben meghatározott bírság összegének kiszabását tartotta indokoltnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 22.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>