<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1635)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.635/13/2000.<br>
<br>
Tárgy: a PVCS Kft., a Geotorr Kft., és az Alterra Kft. jogorvoslati kérelme Kisoroszi Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Pest Megyei Víz és Csatornamû Építõ Kft. (2310 Szigetszentmiklós, Gyári út 21/B., képviseli dr. Vancsura Anita ügyvéd, 1373 Budapest 5., Pf. 559, a továbbiakban: I. r. kérelmezõ), a Geotorr Mérnöki Szolgáltatások Kft. (2092 Budakeszi, Fõ tér 5., képviseli ifj. dr. Petrik Ferenc ügyvéd, 1012 Budapest, Mikó u. 14., a továbbiakban: II. r. kérelmezõ), Alterra Építõipari Kft. (1103 Budapest, Sibrik M. u. 30., a továbbiakban: III. r. kérelmezõ) jogorvoslati kérelmére indult eljárásban, amelyet Kisoroszi Község Önkormányzata (2024 Kisoroszi, Széchenyi u. 93., a továbbiakban ajánlatkérõ) nevében és megbízásából eljárt a BB Mérnöki Iroda Bt. (1025 Budapest, Törökvész u. 88/A, a továbbiakban: megbízott) "Kisoroszi község szennyvízcsatorna-hálózatának építése, generálvállalkozási szerzõdés keretében" tárgyú közbeszerzési eljárása ellen nyújtottak be, I. r. kérelmezõnek helyt ad, II. r. kérelmezõnek részben helyt ad, ezt meghaladóan a jogorvoslati kérelmet elutasítja. A III. r. kérelmezõ jogorvoslati kérelmét elutasítja.<br>
A helyt adás körében a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, az 52. § (2) bekezdés d) pontjára tekintettel és az 59. § (1) bekezdését, ezért ajánlatkérõvel szemben 5 000 000 Ft, azaz ötmillió forint összegû bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse meg.<br>
Kötelezi továbbá a Döntõbizottság az ajánlatkérõt, hogy a határozat kézhezvételétõl számított 15 napon belül I. és II. r kérelmezõnek 30 000–30 000 Ft (harmincezer–harmincezer forint) összegû igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ és megbízottjának nyílt, elõminõsítési eljárásra vonatkozó hirdetménye a Közbeszerzési Értesítõ 2000. augusztus 29-i számában jelent meg. A részvételi felhívás szerint a részvételi jelentkezési határidõ 2000. szeptember 4-e volt.<br>
Az ajánlatkérõ és a részvételi jelentkezések elbírálását követõen 2000. október 11-én mind a 11 részvételi jelentkezõt alkalmasnak találta a szerzõdés teljesítésére, és felhívta õket ajánlattételre. Az ajánlattételre felhívott társaságok a következõk voltak: I., II. és III. r. kérelmezõk, továbbá a Strabag Építõ Kft., a Betonútépítõ Rt., a Föld-Trans Bt., a Terra '89. Kft., a Penta Kft., a Schkibt Kft., a Köz-Víz Kft. és a Gáztörõ Kft.<br>
Ajánlatkérõ az ajánlati felhívás mellett ajánlati dokumentációt is készített, amelyben meghatározta az ajánlat tartalmi és formai követelményeit. Ajánlatkérõ 2000. október 12-én helyszíni bejárással egybekötött konzultációt tartott, ahol az ajánlattevõk megtekintették a beruházás helyszínét.<br>
Az ajánlatok bontási határidejére, 2000. október 26-ra 9 ajánlat érkezett az ajánlatkérõhöz. Ajánlatot nyújtott be az I., II. és III. r. kérelmezõn kívül a Gáztörõ Kft., a Strabag Építõ Kft., a Penta Kft., a Betonútépítõ Rt., a Schkibt Kft. és a Föld Trans Bt.<br>
Az ajánlatok értékelését a megbízott végezte és szakértõi véleménye alapján az alábbi döntési javaslatot nyújtotta be az ajánlatkérõ képviselõ testületének. Érvényes ajánlatot I. r. kérelmezõ és a Schkibt Kft. nyújtott be.<br>
Érvénytelen ajánlatot nyújtottak be:<br>
– a Betonútépítõ Rt. az ajánlati biztosíték lejárata miatt,<br>
– a Föld-Trans Bt. ajánlata nem tartalmazott minden oldalon cégszerû aláírást,<br>
– a Gáztörõ Kft.-nél nincs cégszerû aláírás minden oldalon, ajánlati biztosíték lejárt,<br>
– a II. r. kérelmezõnél szintén nincs cégszerû aláírás minden oldalon az ajánlatában, alkalmassági feltételekre nem nyilatkozott,<br>
– a Strabag Építõ Kft.-nél nincs cégszerû aláírás minden oldalon,<br>
– a Penta Építõipari Kft.-nél nincs cégszerû aláírás minden oldalon,<br>
– a III. r. kérelmezõnél nincs cégszerû aláírás minden oldalon.<br>
Az érvénytelenség oka valamennyi ajánlattevõ esetében az volt, hogy nem a dokumentáció és az ajánlati felhívás követelményeinek megfelelõen került benyújtásra az ajánlat.<br>
Ajánlatkérõ az ajánlati felhívásban, illetve a dokumentáció 7.3. pontjában határozta meg, hogy az ajánlatok elbírálásának szempontja az összességében legelõnyösebb ajánlat, az alábbi részszempontok figyelembevétele mellett (feltüntetve a súlyszámokat is):<br>
– mûszaki tartalom, jólteljesítési biztosíték	5<br>
– szavatossági és jótállási kötelezettségek	4<br>
– vállalási ár, fizetési feltételek	3<br>
– korábbi teljesítési határidõ	2<br>
Az adható pontszám alsó és felsõ határa 1–100-ig terjedt.<br>
Ajánlatkérõ a módosított eredményhirdetési idõpontban 2000. december 5-én kihirdette eljárást lezáró döntését, mely szerint az összességében legelõnyösebb ajánlatot a Schkibt Kft. tette, a 2. helyezett I. r. kérelmezõ volt. Kilenc ajánlattevõ ajánlatát pedig érvénytelennek nyilvánította.<br>
Az ajánlatkérõ és a nyertes ajánlattevõ az ajánlati felhívásban megjelölt idõpontban megkötötte a fõvállalkozási szerzõdést.<br>
I. és II. r. kérelmezõ benyújtott jogorvoslati kérelmében sérelmezte az ajánlatkérõ eljárást lezáró döntését, II. és III. r. kérelmezõ továbbá sérelmezte ajánlatuk érvénytelenné nyilvánítására vonatkozó ajánlatkérõi döntést. I. és II. r. kérelmezõ vitatta továbbá az ajánlatkérõ értékelését az 1., 2. és 3. részszempontok vonatkozásában. Álláspontjuk szerint az ajánlatkérõ olyan értékelési mechanizmus alapján értékelte és bontotta meg a részszempontokat, illetve azok pontszámait, amelyeket korábban sem az ajánlati felhívásban, sem a dokumentációban nem közölt. II. és III. r. kérelmezõ vitatta továbbá az ajánlatok érvénytelenségére vonatkozó ajánlatkérõi döntést, mivel álláspontjuk szerint elõre nem határozta meg az ajánlatkérõ, hogy cégszerû aláírás alatt mit ért, sem a dokumentációban, sem az ajánlati felhívásban.<br>
Azzal az indokkal, hogy az ajánlat egyetlen oldala, vagy valamennyi oldala nem volt cégszerûen aláírva, illetve II. r. kérelmezõ esetében cégszerû aláírás alatt nem fogadta el a jogorvoslati kérelem mellékleteként benyújtott aláírási címpéldánynak megfelelõ aláírást, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. és</a> 25. §-aiban rögzített alapelveket, illetve az 52. § (2) bekezdésében és az 59. § (1) bekezdésében foglaltakat is.<br>
Mindhárom kérelmezõ együttesen kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, és a jogorvoslati eljárásban felmerült költségek viselésére kötelezze az ajánlatkérõt, valamint ideiglenes intézkedésként tiltsa meg a szerzõdés megkötését.<br>
A Döntõbizottság a D.641/2000., D.656/2000. számú jogorvoslati kérelmet egyesítette a D.635/2000. számú jogorvoslati kérelemmel és ez utóbbi eljárás keretében bírálta el a jogorvoslati kérelmeket.<br>
A Döntõbizottság ideiglenes intézkedést nem alkalmazott a megkötött szerzõdésre való tekintettel.<br>
Ajánlatkérõ érdemi ellenkérelmében a jogorvoslati kérelmek elutasítását kérte. Álláspontja szerint az érvénytelenné nyilvánító döntései a 9 ajánlattevõ esetében megalapozottak voltak, mivel az ajánlatuk nem felelt meg az ajánlati felhívás és a dokumentációban elõírt követelményeknek.<br>
Az ajánlatok értékelésével összefüggésben elõadta, hogy a nyertes ajánlattevõ ajánlata mûszaki megvalósításában, kidolgozottságában kedvezõ benyomást tett rá, és ezért döntött úgy, hogy az összességében legelõnyösebb ajánlatot a Schkibt Kft. tette. Elismerte viszont a tárgyaláson lefolytatott bizonyítás során azt, hogy a Schkibt Kft. ajánlatának sem volt minden oldala cégszerûen aláírva. Cégszerû aláírás alatt õ azt értette, hogy a cégbélyegzõvel és az ügyvezetõnek a nyomtatott cégnév fölötti aláírásával kell ellátni az ajánlata minden oldalát. Azt elismerte, hogy külön arra irányuló kérdést egyetlen ajánlattevõ sem tett fel az ajánlattételi szakaszban, hogy milyen formában követeli meg a cégszerû aláírást. Az egyes részszempontok pontozásánál, illetve a részszempontok pontszámainak megállapításánál álláspontja szerint nem ütközik a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésébe az általa, illetve a megbízottja által kimunkált pontozásos rendszer.<br>
A Penta Építõipari Kft. csatlakozott a jogorvoslati kérelmekhez, támogatta azokat írásban tett észrevételében.<br>
A Döntõbizottság a beszerzett iratok, a felek képviselõinek nyilatkozatai alapján tárgyalás tartása mellett megállapította, hogy I. és II. r. kérelmezõk kérelme az eljárást lezáró döntésre vonatkozóan megalapozottak, II. és III. r. kérelmezõnek az ajánlatok érvénytelenné nyilvánítására vonatkozó kérelmi részei viszont megalapozatlanok.<br>
A Döntõbizottságnak a jogorvoslati eljárás keretében – a kérelmekre – meg kellett vizsgálnia egységesen valamennyi ajánlattevõ ajánlatát az érvényességi kritériumok szempontjából is.<br>
Ajánlatkérõ a részvételi felhívás 8. a), 8. b) pontjában, illetve az ajánlati felhívás 4.4. pontjában írta elõ az ajánlati biztosíték rendelkezésre bocsátásának módját. Ennek a követelménynek a Döntõbizottság álláspontja szerint sem felelt meg a Betonútépítõ Nemzetközi Építõ Rt., a Gáztörõ Kft. Ajánlatkérõ az ajánlati felhívás illetve dokumentáció 6.1. pontjában írta elõ az ajánlatok külalakját, mely szerint az ajánlatokat 4 példányban – 1 eredeti és 3 másolat – sérülésmentes, zárt borítékban kell benyújtani. Amennyiben a példányok között eltérés mutatkozik az eredetieknek jelölt példány a mérvadó. Az ajánlat minden oldalát az arra jogosult cégszerû aláírásával kellett hitelesíteni stb.<br>
A beszerzett iratokból nem lehetett megállapítani, hogy ajánlatkérõ, illetve megbízottja mit ért az ajánlatok cégszerû aláírásának hitelesítése alatt, és erre irányuló magyarázatot, kérdést egyetlen ajánlattevõ sem tett fel az ajánlattételi szakaszban az ajánlatkérõnek, illetve megbízottjának. Így csak valószínûsíteni lehet, hogy a cégszerû aláírás alatt ajánlatkérõ a gazdasági társaságokról szóló 1997. évi CXLIV. törvényben foglaltaknak megfelelõ cégszerû aláírási követelménynek megfelelõen kérte hitelesíteni az ajánlatok minden oldalát. Ezen ajánlatkérõi követelménynek nem felelt meg a II. és a III. r. kérelmezõ ajánlata, továbbá a Gáztörõ Kft., a Földtrans Bt., a Strabag Építõ Kft., a Penta Kft. ajánlata.<br>
A II. r. kérelmezõ ajánlatának még egy érvénytelenségi oka is volt, mégpedig az, hogy az ajánlatkérõ az ajánlati dokumentáció 3. pontjában elõírt követelményt nem teljesítette, mert nem csatolta az ajánlattevõi nyilatkozatot, mely tartalmazza, hogy az ajánlat benyújtásáig nem következett be olyan változás, mely alapján az ajánlattevõ a Kbt.-ben szabályozott kizáró ok hatálya alá került, továbbá nem állt be olyan jellegû változás az elõminõsítés óta, mely az alkalmatlanná minõsítést vonta volna maga után a jelentkezés elbírálásakor.<br>
A Döntõbizottság továbbá megállapította azt, hogy a Schkibt Kft. a nyertes ajánlattevõ ajánlata sem felelt meg a cégszerû aláírási követelménynek, mivel az ajánlat valamennyi oldala nem volt cégszerûen aláírva, ugyanis az ajánlat 3. oldaláról hiányzott az aláírás bármilyen formája. Az I. r. kérelmezõ ajánlata valamennyi érvényességi követelménynek megfelelt, így az ajánlata formai és tartalmi szempontból is érvényes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59 § (</a>1) bekezdése arról rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság összességében tehát megállapította, hogy a benyújtott ajánlatok közül egyedül érvényes ajánlatot az I. r. kérelmezõ nyújtott be, II., illetve III. r. kérelmezõ ajánlata érvénytelen volt, továbbá érvénytelen ajánlatot nyújtott be a Betonútépítõ Rt., a Földtrans Bt., a Gáztörõ Kft., a Strabag Építõ Kft., a Penta Kft. és a Schkibt Kft.<br>
A Döntõbizottság e tényre való tekintettel az ajánlatok értékelését további vizsgálat tárgyává már nem tette, mivel a közbeszerzési eljárásban egyedüli érvényes ajánlatot az I. r. kérelmezõ tett. A nyertes ajánlattevõ ajánlata a fenti okból levezethetõen érvénytelen volt. A Kbt. alapelveit figyelembe véve érvénytelen ajánlatokat érvényes ajánlatokkal nem lehet összehasonlítani, nincs meg az összehasonlítás objektív alapja, ezért a kérelmeket az ajánlatkérõ értékelésére vonatkozó részében a Döntõbizottság érdemben már nem tette vizsgálat tárgyává.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés d), f) és h) pontja szerinti jogkövetkezményt alkalmazta.<br>
A Döntõbizottság a bírság összegének megállapításánál figyelembe vette a beszerzés becsült értékét, mely több mint 400 M Ft, továbbá a jogsértés súlyát, valamint azt a tényt, hogy az ajánlatkérõ az érvénytelenségi okokat valamennyi ajánlattevõvel szemben nem azonos mértékkel, azaz a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében alapelvként rögzített esélyegyenlõség biztosítása mellett alkalmazta. Így a nyertes ajánlattevõ ajánlata érvénytelenségét nem állapította meg a közbeszerzési eljárásban, hanem azt érvényesnek elfogadva az eljárás nyerteseként hirdette ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 18.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>