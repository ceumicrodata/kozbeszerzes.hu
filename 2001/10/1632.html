<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1632)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.658/8/2000.<br>
<br>
Tárgy: a Közbeszerzési Döntõbizottság elnöke által kezdeményezett jogorvoslati eljárás a Környezetvédelmi Minisztérium KAC koordinációs fõosztálya közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzési Döntõbizottság elnöke (1024 Budapest, Margit krt. 85.) által hivatalból indított jogorvoslati eljárásban, melyet a Környezetvédelmi Minisztérium KAC koordinációs fõosztály (1011 Budapest, Fõ út 44–50., a továbbiakban ajánlatkérõ) "a bányavállalkozókra át nem hárítható tájrendezési feladatok kivitelezése – Tájrendezési terv szerinti rehabilitáció Nagylóc 971 hrsz. Homokbányájában –" tárgyú közbeszerzési eljárása ellen kezdeményezett, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, a 34. §, 44. § (1), (2) és (4) bekezdésére, valamint a 46. §-ra tekintettel a 71/B. § (1) bekezdését, ezért ajánlatkérõnek az ajánlati felhívásra vonatkozó döntését megsemmisíti.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a beszerzett iratok, és a tárgyaláson elhangzottak alapján a következõ tényállást állapította meg: ajánlatkérõ 2000. november 29-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján megindított tárgyalásos közbeszerzési eljárásra vonatkozó ajánlati felhívását megküldte a Közbeszerzési Döntõbizottság elnökének a Kbt. 71/B. § (2) bekezdése szerint.<br>
Az ajánlatkérõ az ajánlati felhívás mellékleteként ismertette az eljárás választásának indokait, elõzményeit, mely szerint a bányászati tájrendezési feladatok finanszírozására megkötött négy szerzõdés kapcsán a munkavégzés során olyan munka elvégzése vált szükségessé, amelyre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján hirdetmény közzététele nélküli tárgyalásos eljárást kíván lefolytatni. Ennek alátámasztására mellékelten megküldte a területenkénti elõzmények leírását a nyertes ajánlattevõvel lefolytatott nyílt közbeszerzési eljárás jegyzõkönyvét, valamint a megkötött vállalkozási szerzõdést.<br>
Ajánlatkérõ az ajánlati felhívás mellékleteként a kísérõ levelében közölte a Közbeszerzési Döntõbizottság elnökével, hogy a Környezetvédelmi Alap terhére további közbeszerzési eljárást kíván lefolytatni, ezért a korábbi közbeszerzési eljárás nyertes ajánlattevõjét, azaz a Strabag Hungária Építõ Kft.-t hívta fel ajánlattételre, és vele kötötte meg a korábbi közbeszerzési eljárás lefolytatása után a vállalkozási szerzõdést 1999. december 2-án.<br>
A vállalkozási szerzõdés bruttó értéke 20 737 500 Ft volt és befejezési véghatáridõként 2001. április 30. került meghatározásra.<br>
A mûszaki átadás-átvételi eljáráson 2000. május 23-án derült ki, hogy a Szolnoki Bányakapitányság 2.530/1997-2. sz. jogerõs határozata 3. pontja szerint legfeljebb<br>
4 m-es függõleges homlokfal hagyható vissza a kivitelezés befejezésekor, ez 7–9 m közötti volt. Ily módon nem járult hozzá a mûszaki átadás-átvételhez. A kivitelezõ Strabag Építõ Kft. arra hivatkozott, hogy a tervrajzok alapján dolgozott, ezzel ellentétesek a dokumentáció szöveges részei. A szerzõdés teljesítéséhez további feltöltést kell biztosítani, a további pótmunkák értékét 2000. október 10-én maga a kivitelezõ cég határozta meg, melynek összege 3 272 000 Ft volt.<br>
Az ajánlatkérõ a csatolt ajánlati felhívásban a rendelkezõ részben megjelölt beszerzési tárgyat jelölte meg, közölte, hogy rész-, illetve többváltozatú ajánlatot nem lehet tenni. A teljesítési határidõként 2001. április 30-át határozta meg.<br>
Az ajánlati felhívás 5. pontja szerint pénzügyi, gazdasági és mûszaki alkalmasság igazolását nem kérte, mivel a korábbi közbeszerzési eljárásban 1999. október 14-én a Strabag Építõ Kft.-t alkalmasnak minõsítette. Ugyanígy nem határozta meg az alkalmatlanná minõsítés szempontjait sem az ajánlati felhívásban. Az ajánlatok elbírálásának szempontját a következõképpen határozta meg: "Az ajánlatkérõnek megfelelõ ajánlat."<br>
A 7. pont tartalmazta az elbírálás részszempontjait, a súlyszámokat és ponthatárokat nem közölte.<br>
A közbeszerzési eljárásban az ajánlattételi határidõ 2000. december 15. volt, a tárgyalás idõpontja december 15. Az eredményhirdetés idõpontja december 21.<br>
Dokumentáció is készült, egy rövid leírást csatolt az ajánlatkérõ az ajánlati felhívás mellékleteként, amelyben a már fentebb közölt mennyiségi adatok szerepelnek. Az ajánlati felhívásban, illetve a csatolt iratokban nem került egyértelmûen meghatározásra az ajánlattételre felhívott szervezet, sõt az, hogy ajánlatkérõ a felhívás alapján bírálati szempontokat írt elõ, az összehasonlítás szándékát jelezte, amely több várható ajánlatnál értelmezhetõ. A közbeszerzési eljárásban a Strabag Építõ Kft. 2000. december 14-én megtette árajánlatát, ennek értéke 2 617 600 Ft + áfa. Ajánlatkérõ ezt követõen a közbeszerzési eljárást felfüggesztette a jogorvoslati eljárás érdemi befejezéséig.<br>
A Közbeszerzési Döntõbizottság elnöke a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján hivatalból jogorvoslati eljárást kezdeményezett ajánlatkérõ tárgyalásos közbeszerzési eljárása ellen. A kezdeményezõ iratban kérte, hogy a Döntõbizottság vizsgálja meg a tárgyalásos eljárás jogalapját és az ajánlati felhívás jogszerûségét is. Az ajánlati felhívásból nem derül ki, hogy az ajánlatkérõ a Kbt. 34. § és 44. § szabályai szerint járt el, az ajánlatok elbírálása és az alkalmasság vizsgálata során. Mindezekre tekintettel megalapozottan feltételezhetõ a közbeszerzési eljárás szabályainak megsértése. A jogsértésrõl történõ tudomásszerzés idõpontját 2000. november 28-ában jelölte meg.<br>
Ajánlatkérõ észrevételében arra hivatkozott, hogy csak egyetlen ajánlattevõnek, a korábbi nyertesnek küldte meg a felhívását, ezért nem határozott meg a felhívásban pontozási és súlyozási adatokat. Miután a nyertessel már szerzõdést kötött egy elõzõ közbeszerzési eljárásban, õt újólag alkalmassági szempontból nem kell vizsgálni, a törvény értelmezésébõl is ez következik.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint egyébként is csak a szerzõdés teljesítéséhez ténylegesen szükséges feltételek mértékéig lehet elõírni az alkalmassági követelményeket. Ezek a feltételek pedig a korábbi eljárásból és a meglévõ szerzõdéses viszonyból követhetõen adottak voltak.<br>
Egyebekben álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) c) pontjai szerinti feltételek fennálltak a tárgyalásos eljárás megindításakor.<br>
A Döntõbizottság az ajánlati felhívás vizsgálatakor megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés utolsó fordulatára tekintettel a Kbt. 70. § (2) bekezdését, továbbá a Kbt. 34. §-ára, 44. § (1), (2), (4) és 46. §-ára tekintettel a 71/B. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés utolsó fordulata szerint meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A 70 § (2) bekezdése kimondja, hogy az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
(2) Az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A 44. § (1), (2), (4) bekezdései kimondják, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó – errõl szóló – nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A 46. § (1)–(7) bekezdése szerint az ajánlatkérõ által elõírt hatósági igazolásokat és nyilatkozatokat az ajánlattevõ ajánlatának tartalmaznia kell.<br>
71/B. § (1) bekezdése magában foglalja, hogy a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani. A 9. számú melléklet 8. és 9. a), b) pontjai az ajánlattevõ pénzügyi, gazdasági, mûszaki alkalmassága vizsgálatával kapcsolatos elõírásokat tartalmazzák.<br>
A Döntõbizottság a jogalap vizsgálata során megállapította, hogy nem áll fenn olyan elõre nem látható körülmény, amely a kiegészítõ építési beruházás megvalósításának a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerinti feltételei alapján megállhatnának, mivel a korábbi közbeszerzési eljárás dokumentációjából, illetve a Szolnoki Bányakapitányság 2530/1997-2. számú jogerõs hatósági határozatának 3. pontjából egyértelmûen meghatározásra került, hogy legfeljebb 4 m-es függõleges homlokfal hagyható vissza a kivitelezés során. Ezt a nyertes ajánlattevõ figyelmen kívül hagyta, és ebbõl adódóan került sor arra, hogy a Miskolci Bányakapitányság a mûszaki átadás-átvétel során hatósági jóváhagyását az átadáshoz nem adta meg. Tehát az elõbb felsorolt dokumentumokból egyértelmûen megállapítható volt, hogy a korábbi közbeszerzési eljárás során megkötött szerzõdés teljesítésekor a nyertes ajánlattevõnek rendelkezésre álltak mindazon információk, amely alapján a mûszaki átadás-átvételhez valamennyi hatóság hozzájárulását adhatta volna, amennyiben a hatósági engedélyben megállapított 4 m-es függõleges homlokfal került volna visszahagyásra. A megkötött szerzõdés tehát tartalmazta a szükséges munkákat, ily módon nem valósul meg az a törvényi feltétel, amely a váratlan, elõre nem látható és az eredeti szerzõdésnek részét nem képezõ szolgáltatás esetére vonatkozik. Erre való tekintettel az ajánlatkérõ által a tárgyalásos eljárás jogalapjaként meghatározott Kbt. 70. § (2) bekezdésében írt feltételek nem álltak fenn. Így a tárgyalásos eljárás lefolytatásának jogszerûsége sem állt fenn.<br>
A továbbiakban a Döntõbizottság megvizsgálta a kezdeményezõ irat szerint az ajánlati felhívás további tartalmi elemeit, és az alábbiakat állapította meg:<br>
Az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint határozta meg az ajánlatok fõ bírálati szempontját. Ugyancsak nem került meghatározásra a részszempontok mellett a súlyszámok, illetve a ponthatár, ami alapján az ajánlatkérõ az ajánlatokat értékelte volna.<br>
A fent idézett törvényi rendelkezések alapján ajánlatkérõ nem mellõzheti a 70. § (2) bekezdése szerinti eljárása során a pénzügyi, gazdasági, mûszaki alkalmasság és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti kizáró okok vizsgálatát.<br>
A Döntõbizottság vizsgálata során megállapította, hogy az ajánlatkérõ nem határozta meg a pénzügyi, gazdasági és mûszaki alkalmassági követelmények közül a számára elfogadható igazolási módokat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1), (2) bekezdése körében, továbbá nem határozta meg az alkalmatlanság kritériumait sem a Kbt. 44. § (4) bekezdése körében. Ugyancsak nem kerültek meghatározásra a Kbt. 46. §-ában megjelölt igazolási módok. Erre figyelemmel az ajánlati felhívás a Kbt. 71/B. § (1) bekezdésének nem felelt meg, hiányos tartalmú volt. Erre figyelemmel szükséges volt az ajánlatkérõ terhére megállapítani a Kbt. 71/B. § (1) bekezdésének a sérelmét is a Kbt. 34. §-ára is figyelemmel.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés c), d) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 25.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>