<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1663)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.682/8/2000.<br>
<br>
Tárgy: a Sector Hungary 1992. Rt. jogorvoslati kérelme a Hajdú-Bihar Megyei Önkormányzat Kenézy Gyula Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Halmi Franciska ügyvéd (5000 Szolnok Magyar u. 9.) által képviselt Sector Hungary 1992. Rt. (5000 Szolnok Ostor u. 7., továbbiakban: kérelmezõ) jogorvoslati kérelmét – melyet dr. Kucskár Jolán jogtanácsos által képviselt Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Bartók Béla út 2–26., továbbiakban: ajánlatkérõ) portaszolgálat, õrzés-védelmi feladatok ellátása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 11-én megjelent számában a rendelkezõ részben megjelölt beszerzés tárgyában. A felhívás 4. pontjában kikötötte, hogy a közbeszerzési eljárás nyertesével megkötendõ szerzõdés idõtartama 2001. január 1-jétõl 2003. december 31-ig terjed. A felhívás 9. pontjában közölte, hogy a szolgáltatás díját 2001. évben bruttó 48 millió forintban maximálja.<br>
Az ajánlati dokumentáció IV. 4. pontja részletezte a szolgáltatás tartalmát. Eszerint a vállalkozónak az egyes õrzési helyeken összesen havi 9326,5 óra idõtartamban kell a szolgáltatást végeznie. A dokumentáció részét képezõ szerzõdéstervezet értelmében a vállalkozónak át kell vennie a kórház állományában lévõ munkavállalókat, részükre fizetnie kell ugyanazon alapilletményt és pótlékokat, amit az ajánlatkérõ fizetett részükre.<br>
Az ajánlattételi határidõ november 21. volt. Ajánlatkérõ a december 7-én tartott eredményhirdetésen a kérelmezõ ajánlatát hirdette ki nyertesnek.<br>
Kérelmezõ a minimálbérnek a november 27-én kihirdetett kormányrendelet alapján történt emelésére hivatkozva kérte ajánlatkérõt, hogy már a 2001. évre vonatkozóan magasabb szolgáltatási díjra kössék meg a szerzõdést. Ajánlatkérõ ettõl elzárkózott.<br>
Kérelmezõ december 21-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem járult hozzá a szerzõdés 2001. január 1. napját követõ módosításához: Kérte a szerzõdéskötés megtiltását jogi lehetetlenülés címén.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a Kbt. rendelkezései alapján a nyertes ajánlattevõvel a szerzõdést az ajánlati felhívásban, illetõleg dokumentációban meghatározott feltételek és a nyertes ajánlata szerint kell megkötni, így az ajánlathoz kötve vannak, azt még közös megegyezéssel sem módosíthatják.<br>
A Döntõbizottság a felek írásbeli és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése értelmében a szerzõdést a nyertes ajánlattevõvel a felhívás, a dokumentáció és az ajánlat (együttesen: kiírás) tartalmának megfelelõen kell megkötni. Ajánlatkérõ tehát a közbeszerzési szerzõdés tartalmát illetõen kötve van a kérelmezõ ajánlatához, valamint a kiírás tartalmához. A kiírás szerint a 2001. évi árak kötöttek, azokat 2001. évben nem lehet módosítani.<br>
A törvény a közbeszerzési szerzõdés megkötésének kötelezettsége alól csak az ajánlatkérõt mentesíti [62. § (3) bekezdés], mégpedig arra az egyetlenegy, konkrétan meghatározott esetre, "ha az eredményhirdetést követõen – általa elõre nem látható ok következtében – beállott körülmény miatt a szerzõdés megkötésére vagy teljesítésére nem képes". Az ajánlattevõ érdekkörében felmerült okból a törvény nem ad lehetõséget a szerzõdés megkötésének bárminemû feltételhez kötésére, azaz az ajánlattevõ érdekkörében felmerült akadályozó, korlátozó tényezõket a vállalkozói kockázat körébe tartozónak tekinti.<br>
A <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdése tartalmaz ugyan rendelkezést a szerzõdés módosítására, de e törvényi tényállás feltételezi azt, hogy az adott közbeszerzési szerzõdés már megkötésre került. E törvényhely szerint akkor módosítható a szerzõdés, ha a "szerzõdéskötést követõen beállott körülmény folytán a szerzõdés valamelyik fél jogos érdekét sérti".<br>
A tárgyi ügy tényállása szerint azonban kérelmezõ a szerzõdés megkötését ahhoz a feltételhez kötötte, hogy ajánlatkérõ hozzájárul a szolgáltatási díj 2001. évi módosításához.<br>
A Döntõbizottság megjegyzi, hogy a 73. § (1) bekezdése szerinti jogvita elbírálására a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>alapján nincs hatásköre.<br>
A Döntõbizottság megállapítja, hogy ajánlatkérõ jogszerûen zárkózott el a szerzõdés módosított tartalommal való megkötésétõl, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 25.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>