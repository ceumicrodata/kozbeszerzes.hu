<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1662)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.676/10/2000.<br>
<br>
Tárgy: a Vektor Munkavédelmi Mûszaki Fejl. és Gyártó Szövetkezet jogorvoslati kérelme a BM Országos Katasztrófavédelmi Fõig. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Ódor Éva ügyvéd (1111 Budapest, Budafoki út 16.) által képviselt Vector Munkavédelmi, Mûszaki Fejlesztõ és Gyártó Szövetkezet (1077 Budapest, Izabella u. 30., továbbiakban: kérelmezõ) jogorvoslati kérelmét – melyet dr. Rezgõ Ildikó jogi elõadó által képviselt BM Országos Katasztrófavédelmi Fõigazgatóság (1149 Budapest, Mogyoródi út 41–44., továbbiakban: ajánlatkérõ) 1500 db tûzoltási védõruha szállítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 29-én megjelent számában, a rendelkezõ részben megjelölt beszerzés tárgyában. A felhívás 9. pontjában rögzítette, hogy a pénzügyi ellenszolgáltatás teljesítése a dokumentációban foglaltak szerint történik.<br>
Az ajánlati dokumentáció II. fejezet 5.3. pontjában ajánlatkérõ elõírta, hogy az ajánlati árat a "külföldi ajánlattevõnek saját országa pénznemében vagy – ha ez nem konvertibilis – USD-ban, belföldi ajánlattevõnek magyar forintban (HUF) kell megadni". Az 5.5. pont szerint az ajánlati ár/ak kötött/ek, az/ok semmilyen jogcímen nem emelhetõ/k a szerzõdés teljesítése során.<br>
A II. fejezet 10. pontja az ajánlatok egységes pénznemre történõ átszámítására és összehasonlítására a következõket határozta meg:<br>
<br>
10.1. A különbözõ pénznemekben megadott összes ajánlati árat az ajánlatkérõ az ajánlatok felbontásának napján érvényes, a Bank Austria Creditanstalt Rt. által kiadott devizaeladási árfolyamon számítja át magyar forintra, korrekcióként figyelembe véve az MNB által megadott forintleértékelést a teljesítési határidõig, melynek mértéke 2000. áprilisától 0,3%/hó.<br>
<br>
10.2. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésében foglaltak alapján az ajánlati árak összehasonlítása során korrekcióként figyelembevételre kerül valamennyi közbeszerzéshez kapcsolódó ráfordítás, így a vámköltség, környezetvédelmi termékdíj, import áfa, bankköltség összege stb.<br>
Kérelmezõ december 19-én jogorvoslati kérelmet terjesztett elõ a Döntõbizottsághoz. Sérelmezte, hogy – az általa december 4-én megvásárolt – ajánlati dokumentáció II. fejezet 5. pontjában és 10.1. pontjában elõírt szabályok szerint elkészített ajánlatok az ajánlati ár tekintetében az esélyegyenlõség sérelme nélkül nem hasonlíthatók össze. Indokolásul elõadta, hogy mivel a külföldi ajánlattevõ az ajánlattételi konstrukció alapján figyelmen kívül hagyhatja a magyarországi inflációs tényezõt, illetve forintleértékelõdést – a magyar ajánlattevõvel minden egyéb tekintetben azonos ajánlat esetén is – azonos profitot biztosítva kedvezõbb ajánlati árat adhat meg. Álláspontját a jogorvoslati kérelmében és a 2001. január 17-én kelt beadványában számításokkal kívánta igazolni.<br>
Kérte a kiírás megsemmisítését, ajánlatkérõ kötelezését a Kbt.-nek megfelelõ eljárásra, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ a 2001. január 2-án és január 22-én elõterjesztett észrevételében kérte a jogorvoslati kérelem elutasítását. Elõadta, hogy a kiírási feltételek nem sértik az ajánlattevõk esélyegyenlõségét, mert a magyar és külföldi pénznemek árfolyamváltozása elõre nem látható, így az ajánlattevõk üzleti felelõssége körébe esik, hogy az árfolyamváltozásokat milyen mértékben veszik figyelembe az ajánlati ár kialakításánál. Állította, hogy az esélyegyenlõséget éppen az biztosítja, hogy "az ajánlattevõ a majdani esetleges szerzõdés pénznemében adja meg az árakat, és az ellentételezés is ebben a pénznemben történik".<br>
A Döntõbizottság a felek írásbeli és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem megalapozatlan.<br>
Kétségtelen tény, hogy egy adott közbeszerzési eljárásban eltérõ gazdasági környezetükbõl adódóan a magyar, illetve a leértékelésnek, inflációnak kevésbé kitett pénznemmel rendelkezõ külföldi ajánlattevõk az ajánlati ár "versenyképessége" tekintetében eltérõ helyzetben vannak. A külföldi – pl. brit, amerikai, német stb. – ajánlattevõk sokkal inkább tehetnek nyertességre való esélyük kockáztatása nélkül azonos nyereségtartalmú árajánlatot, mint a magyar ajánlattevõk.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a a külföldi ajánlattevõknek a közbeszerzési eljárásban való részvételi lehetõsége kimondása mellett számol az eltérõ gazdasági környezettel, amikor is a (3) bekezdésben kimondja: "A külföldi székhelyû (lakóhelyû) ajánlattevõk számára a részvétel, illetve az eljárás során a szerzõdés elnyerésének esélye szempontjából a nemzeti elbánást – a Magyar Köztársaságra irányadó nemzetközi szerzõdésekben foglaltakkal összhangban – kell biztosítani."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdése elõnyben részesítési szabály, mely nem a belföldi ajánlattevõt, hanem a belföldi munkaerõt foglalkoztató ajánlattevõt kívánja az ajánlattételi ár tekintetében privilegizálni.<br>
A Kbt. a külföldi ajánlattevõnek a közbeszerzési eljárásban történõ részvételét – az idézett törvényi rendelkezéseken túl – semmiféle, csak külföldire vonatkozó elõírással nem szabályozza. Ennek megfelelõen nem rendelkezik külön az ajánlat pénznemérõl, illetve nem szûkíti azt le forintra. Ebbõl az következik, hogy csak külföldi, illetve vegyes ajánlattevõi kör részvétele esetén az ajánlatkérõ választását a tekintetben, hogy forintban, vagy más pénznemben, esetleg mindkettõben engedi-e az ajánlattételt, a Kbt. egyik rendelkezése som korlátozza.<br>
Ajánlatkérõ a dokumentációban meghatározta, hogy az ajánlati árat a külföldi ajánlattevõnek saját országa pénznemében, vagy ha az nem konvertibilis, USD-ban kell megadnia, ez lesz a szerzõdéses ár, a nyertes ajánlattevõ teljesítését követõen a fizetés a szerzõdéses ár pénznemében történik. Kizárólag az ajánlatok értékelésének és összehasonlíthatóságának érdekében fogja ajánlatkérõ átszámítani a különbözõ pénznemekben megadott ajánlati árakat forintra az ajánlatok felbontásának napján érvényes árfolyamon, korrekcióként figyelembe véve az MNB forintleértékelés mértékét. Ajánlatkérõ a dokumentációban elõre megadott és követhetõ átváltást kíván alkalmazni, mely nem tartalmaz önmaga által kalkulált vagy kalkulálható árfolyammozgásokat, prognosztizációt. Az a kérdés, hogy az ajánlattevõk milyen "üzleti bázison" kalkulálják áraikat, a lefolytatandó közbeszerzési eljárás szabályszerûségének megítélése szempontjából irreleváns, mivel a jelen gazdasági helyzetben esetenként fennálló esélykülönbség ténye – a fenti jogi szabályozás folytán – a belföldi vállalkozó gazdasági kockázata körébe tartozik.<br>
A törvényalkotónak a belföldi ajánlattevõ ajánlati árára vonatkozó más kedvezményezési szándéka hiányában e körben nem róható az a többletteher ajánlatkérõre, hogy a külföldi ajánlattevõk részére magyar pénznemben történõ ajánlattételi kötelezettséget írjon elõ.<br>
A Döntõbizottság megállapítja, hogy ajánlatkérõnek az ajánlattétel pénznemével kapcsolatos eljárása nem jogsértõ, ezért a jogorvoslati kérelmet megalapozatlanság címén elutasítja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 26.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>