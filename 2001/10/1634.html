<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1634)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.679/14/2000.<br>
<br>
Tárgy: Geomatic Geoinformatikai és Mérnöki Tanácsadó Kft. jogorvoslati kérelme az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Geomatic Geoinformatikai és Mérnöki Tanácsadó Kft. (1118 Budapest, Kelenhegyi út 7–9. a továbbiakban: kérelmezõ) jogorvoslati kérelmét, amelyet az Országos Vízügyi Fõigazgatóság (1012 Budapest, Márvány u. 1/C, képviseli: dr. Vancsura Anita ügyvéd, 1054 Budapest, Steindl I. u. 9. fszt. 2. a továbbiakban: ajánlatkérõ) "a Tisza árterének és medrének teljes körû felmérése színes digitális légi fényképezés, geodéziai felmérés és ultrahangos vízfelszín alatti mederfelmérés módszereivel, a felmérés eredményeinek feldolgozása digitális rektor térkép, ortofotó és digitális terepmodell formájában" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban a felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 30-án megküldte hirdetmény közzététele nélküli tárgyalásos eljárás ajánlati felhívását a Közbeszerzési Döntõbizottság Elnökének a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint.<br>
Az ajánlatkérõ a tárgyalásos eljárás jogalapjául a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
Az ajánlati felhívásban már megjelölte azokat a cégeket, akiket ajánlattételre fel kívánt hívni, így az Eurosense Légi-Térképészeti Kft.-t, a Földmérési és Távérzékelési Intézetet, a Geodéziai és Térképészeti Rt.-t és a Raab Regionális Alkalmazásfejlesztõ és Üzemeltetõ Adatbank Kft.-t.<br>
Ajánlatkérõ a fenti cégeken kívül 2000. október 30-án a VITUKI Rt.-t is ajánlattételre szólította fel.<br>
Az ajánlattételi határidõ 2000. november 15-e volt. Az ajánlattételi határidõig a VITUKI Rt. és az Eurosense Kft. nyújtott be ajánlatot.<br>
Kérelmezõ a VITUKI Rt.-nek volt a minõsített alvállalkozója. Az ajánlati felhívásban megjelölt idõpontban, azaz 2000. november 15-én tárgyalást tartott, majd azt követõen eredményt hirdetett az ajánlatkérõ, mely szerint a tárgyalásos eljárást eredménytelennek minõsítette. A tárgyalásos eljárásról összegzést készített. Az eredménytelenség oka az volt, hogy a VITUKI Rt.-t kizárta az eljárásból, mert nem volt jogosult az eljárásban részt venni, az Eurosense Kft. pedig magas árajánlatot adott, ami az ajánlatkérõ számára nem volt elfogadható.<br>
Kérelmezõ a hiánypótlást követõen benyújtott jogorvoslati kérelmében sérelmezte ajánlatkérõ eljárását a tekintetben, hogy nem értékelte az ajánlatokat és nem hozott döntést. Elõadta továbbá, hogy a VITUKI Rt. minõsített alvállalkozójaként részt vett az ajánlatkérõ eljárásában, és a tárgyaláson is megjelent. Nem kapott semmilyen érdemleges információt a tekintetben, hogy a lefolytatott tárgyalásos eljárás eredményeként az ajánlatkérõ milyen döntést hozott. Elõadta, hogy 2000. december 15-éig kellett volna elbírálni az ajánlatokat az ajánlatkérõnek, de erre tudomása szerint nem került sor. Csak a jogorvoslati eljárásban a tárgyaláson jutott tudomására az, hogy az ajánlatkérõ a tárgyalásos eljárást eredménytelennek nyilvánította. Kérte a Döntõbizottságtól, hogy a jogsértés megállapítása mellett hívja fel ajánlatkérõt az ajánlatok értékelésére.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint kérelmezõ ügyfélképessége nem áll fenn, mivel a tárgyalásos eljárásban ajánlattevõként nem jelent meg, nincs jogviszony az ajánlatkérõ, illetve bármely ajánlattevõ alvállalkozója között. Ugyancsak az ügyfélképességgel összefüggésben elõadta, hogy a tudomása szerint a VITUKI Rt. félként nem kívánt részt venni a jogorvoslati eljárásban, és nem is sérelmezte az ajánlatkérõ rá vonatkozó döntését. Másodsorban kérte a kérelem elutasítását elkésettség miatt, hivatkozott arra, hogy november 15-én a tárgyalások lezárását követõen olyan döntést hozott, hogy a közbeszerzési eljárást eredménytelennek nyilvánította, és ezt a tárgyalásokat követõen a jelenlevõkkel, így a kérelmezõ képviselõjével is közölte és kihirdette.<br>
Az egyéb érdekelt VITUKI Rt.-t a Döntõbizottság felhívta nyilatkozattételre a jogorvoslati kérelem megküldésével, hogy a jogorvoslati eljárásban támogatja-e a kérelmezõ kérelmét. A VITUKI Rt. a felhívásra a következõ nyilatkozatot juttatta el a Döntõbizottsághoz: a VITUKI Rt. tudomásul vette az ajánlatkérõ közbeszerzési eljárásával szembeni jogorvoslati kérelmet, egyben jelzi a Döntõbizottság felé, hogy félként nem kíván részt venni az eljárásban.<br>
Az egyéb érdekelt ajánlattevõk érdemi észrevételt nem tettek a jogorvoslati eljárásban.<br>
A Döntõbizottság a beszerzett iratok és tárgyaláson elhangzottak alapján a jogorvoslati kérelmet a kérelmezõ ügyfélképességének hiánya miatt elutasította.<br>
A Döntõbizottságnak elsõdlegesen abban a kérdésben kellett állást foglalnia, hogy a kérelmezõ ügyfélképessége fennáll-e a jogorvoslati eljárásban.<br>
A közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdése szerint kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvényben ütközõ tevékenység vagy mulasztás sérti, vagy veszélyezteti.<br>
A jelen közbeszerzési eljárásban a VITUKI Rt., mint ajánlattevõ jelölte meg ajánlatában alvállalkozóként kérelmezõt. A kérelmezõ önálló ajánlattevõ nem volt. A közbeszerzési eljárásban az alvállalkozónak külön reá rótt feladata, önálló jogosultsága nincs. Az alvállalkozó a közbeszerzési eljárás résztvevõjévé a fõvállalkozón – az ajánlattevõn – keresztül válik, önálló cselekmények végzésére az alvállalkozó nem jogosult (pl. ajánlat visszavonása, tárgyalás az ajánlatról). Az alvállalkozó érdekeit az ajánlattevõ képviseli a közbeszerzési eljárás során. Az ajánlat elkészítésével, beadásával kapcsolatban az ügy ura az ajánlattevõ, az alvállalkozó az ügy urává nem válhat az eljárás befejezését követõen sem. Nem hivatkozhat arra, hogy jogát vagy jogos érdekét sérti az ajánlatkérõ azon magatartása, amely magatartást az ajánlattevõ magára nézve nem tart jogsértõnek.<br>
A Döntõbizottság megállapította, hogy a tárgyalásos közbeszerzési eljárásban ajánlattevõként a VITUKI Rt. lépett fel és tett ajánlatot az ajánlattételi határidõ idõpontjáig. A VITUKI Rt. az ajánlatkérõ döntését sem az ajánlatkérõ irányában, sem a Közbeszerzési Döntõbizottság elõtt nem sérelmezte, azaz elfogadta az ajánlatkérõ rá vonatkozó, illetve az eljárás lezárására vonatkozó döntését. A jogorvoslati eljárásban a VITUKI Rt. nem támogatta a kérelmezõ jogorvoslati kérelmét, sõt nyilatkozatával egyértelmûsítette, hogy félként nem kíván részt venni a jogorvoslati eljárásban. Jelen ügy megítélése szempontjából relevanciával az a körülmény nem bír, hogy a kérelmezõ az ajánlattevõ ajánlatában a közbeszerzés értékének 10%-át meghaladó, avagy 10%-ot el nem érõ alvállalkozói minõségben vett-e részt.<br>
A Döntõbizottság a fenti okfejtés alapján arra a következtetésre jutott, hogy kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdés hatálya alá, így jogorvoslati eljárásban ügyfélképességgel nem rendelkezik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet, figyelemmel a Kbt. 80. § (4) bekezdésében foglaltakra a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>