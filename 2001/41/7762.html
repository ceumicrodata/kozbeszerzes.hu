<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7762)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.475/9/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Tatabánya, Gyõri út 13. szám alatti ingatlanon magastetõ építése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját és a Kbt. 70. § (2) bekezdés a) és b) pontját, ezért ajánlatkérõnek a közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ jogelõdje 1991-ben kapta vagyonkezelésébe a Tatabánya, Gyõri út 13. szám alatti ingatlant, amely egy kétszintes, "L" alakú irodaépület együttes. Az épület egyik szárnyában ajánlatkérõ megyei kirendeltsége mûködik, a másik épületszárny a Földmûvelésügyi és Vidékfejlesztési Minisztérium Komárom-Esztergom Megyei Hivatala (a továbbiakban: FVM Megyei Hivatala) vagyonkezelésébe került.<br>
Mind ajánlatkérõ, mind az FVM Megyei Hivatala elhatározta az épület átalakítását, felújítását. Ennek terveit a Tataterv Kft.-nél rendelték meg.<br>
A munkálatokra külön-külön kérték meg az építési engedélyt.<br>
Ajánlatkérõ és az FVM Megyei Hivatala eredetileg közös beruházásként tervezték az épület átalakítását, felújítását. Ajánlatkérõnek azonban 2000-ben erre még nem volt fedezete.<br>
Az FVM Megyei Hivatala 2000. december 20-án nyílt közbeszerzési eljárást indított az általa kezelt épületrész átalakítási, felújítási munkáira. Az eljárás nyertese a W. F. Építõipari és Szolgáltató Kft. lett. A vállalkozási szerzõdés megkötése 2001. február 26-án megtörtént, a vállalkozói díj bruttó 174 730 144 Ft volt. A munkálatok 2001. márciusában elkezdõdtek és jelenleg is folynak.<br>
Ajánlatkérõnek 2001. áprilisától állt rendelkezésére a fedezet az általa használt épületrész tervezett átalakítási, felújítási munkáihoz.<br>
Ajánlatkérõ a Döntõbizottság elnöke részére 2001. július 3-án megküldött tájékoztatása szerint hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja és a 70. § (2) bekezdés b) pontja alapján, amelynek tárgya a Tatabánya, Gyõri út 13. szám alatti ingatlanon magastetõ építés bruttó 365 m2 alapterületen.<br>
Ajánlatkérõ az ajánlati felhívást a W. F. Építõipari és Szolgáltató Kft. részére küldte meg.<br>
A tájékoztatás szerint a Tatabánya Gyõri út 13. szám alatti épületkomplexumra elkészült tervdokumentációk egységes magastetõ-szerkezeti kiképzést és héjazatot, látványban azonos homlokzati megjelenítést tartalmaznak.<br>
Az FVM Megyei Hivatala, mint költségvetési szerv által lefolytatott közbeszerzési eljárás, a közös tervezõvel végeztetett tervezési feladatok, az egységes, egymással összefüggõ kivitelezési feladatok alapján az FVM Megyei Hivatala által használt épületrészen már dolgozó W. F. Építõipari és Szolgáltató Kft.-t kívánja megbízni ajánlatkérõ a munkával, átvéve az ajánlatában lévõ egységárakat, feltételeket, esetlegesen további áralkuval.<br>
Új pályázat meghirdetése esetén megszakadna a munka folyamatossága, lezáratlan felületek maradnának, amely veszélyeztetné az elkészült munka állagát. Az új pályázat növelné a vállalási árat is. A két különbözõ kivitelezõvel végeztetett munka késõbbi garanciális, szavatossági problémákat vethet fel.<br>
A tájékoztatóval megküldött ajánlati felhívás szerint a teljesítés határideje 2001. október 31.<br>
Az ajánlati felhívás tartalmazza az ajánlattevõ alkalmasságának igazolására kért adatokat és tényeket, az alkalmasság kritériumait. A 12. a) pont szerint az ajánlatok elbírálásának szempontja az elõzõ nyílt eljárásban megajánlott ár tartása.<br>
Ajánlatkérõ írásbeli ajánlattételt kért, annak benyújtása napján kerül sor a tárgyalás tartására.<br>
Az ajánlat bontása 2001. július 16-án megtörtént, majd még aznap megtartották az elsõ tárgyalást, amelyen a tárgyaló felek abban állapodtak meg, hogy 2001. július 19-én ismét tárgyalnak.<br>
A Döntõbizottság elnöke 2001. július 17-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés b) és a 70. § (2) bekezdés a) és b) pontja feltételeinek fennállása nem állapítható meg egyértelmûen, különös tekintettel arra, hogy ajánlatkérõ nem hivatkozott a kizárólagos feltételek törvényben meghatározott kritériumaira, valamint a kiegészítõ építési beruházási munka tekintetében hivatkozása csak az eljárásfajta alkalmazásának egyik feltételét nevesíti.<br>
Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. július 3-át az ajánlati felhívás részére történõ megküldésének napját jelölte meg.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és a 70. § (2) bekezdés a) és b) pontja szerinti eljárás lefolytatását. Elõadta, hogy az eljárást megalapozó mûszaki-technikai sajátosságok a következõk: összefüggõ homlokzat, színezet, tetõfedés és szerkezet, emiatt nehezen oldható meg az épületszerkezetek elhatárolása. Célszerûen egy kivitelezõ egy idõben és egy munkafolyamatban biztosíthatja az egységes  építészeti és városképi megjelenést.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára hivatkozva elõadta, hogy a közbeszerzés értéke nem haladja meg az eredeti szerzõdés ötven százalékát, mivel az elvégzendõ munka becsült értéke nettó harmincötmillió Ft, a munkát gazdaságilag és mûszakilag nem lehet elválasztani aránytalan nehézség nélkül az FVM Megyei Hivatalán végzett munkától. Ez fõleg a munkák befejezése utáni szavatossági, jótállási problémák elbírálása során merülhet fel, mivel a kapcsolódó felületeknél nehezen állapítható meg, hogy két külön kivitelezõ esetén mely szervezet hibájából adódott a probléma.<br>
Ajánlatkérõ hivatkozott az észrevételben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglaltakra is. Fennáll a rendkívüli sürgõsség is, mivel a kivitelezés eljutott arra a mûszaki határra, ahol már az ideiglenes lezárásokat kellene elvégezni. Amennyiben nem a jelenlegi kivitelezõ folytatja a munkát, le kell vonulnia a munkaterületrõl.<br>
Hivatkozott továbbá ajánlatkérõ azokra a kedvezõ feltételekre, amelyek más kivitelezõ választása esetében nem állnának fenn: nincs szükség ismételt felvonulásra, nem növeli a költségeket az építési segédszerkezetek újbóli felépítése, valamint késõbb a szavatossági, garanciális felelõsség tisztázásával kapcsolatban problémák nem merülnének fel.<br>
Ajánlatkérõ szerint mindezen okok együttesen indokolták, hogy hirdetmény közzététele nélküli tárgyalásos eljárást indítson a kivitelezõ kiválasztására, a jogorvoslati eljárás során tartott tárgyaláson tett nyilatkozata szerint azonban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára és a Kbt. 70. § (2) bekezdés a) és b) pontjára alapította a hirdetmény közzététele nélküli tárgyalásos közbeszerzési eljárás megindítását.<br>
Ajánlatkérõ tájékoztatta a Döntõbizottságot, hogy a közbeszerzési eljárást a jogorvoslati eljárás megindításáról szóló értesítést követõen felfüggesztették.<br>
A Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve a szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja, illetve a Kbt. 70. § (2) bekezdés a) és b) pontja szerinti feltételei fennállnak-e.<br>
A Döntõbizottság megállapította, hogy nem állnak fenn olyan mûszaki-technikai sajátosságok, illetve kizárólagos jogok, amelyek alapján kizárólag egy meghatározott személy képes teljesíteni a szerzõdést.<br>
Ajánlatkérõ maga is elismerte a jogorvoslati eljárás során tartott tárgyaláson, hogy a beszerzés tárgyát képezõ munkát nemcsak az a kivitelezõ tudja elvégezni, akinek az ajánlati felhívást megküldték, hanem más kivitelezõk is. Alapvetõen célszerûségi oka van annak, hogy az FVM Megyei Hivatala által lefolytatott közbeszerzési eljárás nyertes ajánlattevõjével kívánják elvégeztetni a munkát. Elõzetesen nem állapodtak meg a felhívott ajánlattevõvel.<br>
Az ajánlatkérõ álláspontja szerint kizárólagos jogként a "garanciális, szavatossági jogok"-at lehet értelmezni, amelyek megalapozhatják a Kbt. e rendelkezésének alkalmazását. A Döntõbizottság álláspontja szerint az a körülmény, hogy két különbözõ kivitelezõ esetén a csatlakozó felületeknél a késõbbiek során problémát okozhat a garanciális, szavatossági kérdések tisztázása, a korábbi kivitelezõ számára nem biztosít kizárólagos jogokat a közbeszerzés tárgyát képezõ munka elvégzésére. Az építõipari gyakorlatban általános, hogy egymáshoz csatlakozó (érintkezõ) létesítmények kivitelezõi mások. A felelõsség kérdése ilyen esetekben is rendezhetõ.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott feltételek nem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti feltételek vizsgálata során a Döntõbizottság megállapította, hogy a W. F. Építõipari és Szolgáltató Kft.-vel 2001. február 20-án az FVM Megyei Hivatala kötött szerzõdést, abban szerzõdõ félként az ajánlatkérõ nem vett részt, és annak alapján semmilyen kötelezettségvállalást nem tett.<br>
A Döntõbizottság szerint e rendelkezés alkalmazásának egyik feltétele az, hogy az eredeti szerzõdést megkötõ fél, a megrendelõ és a tárgyalásos eljárást indító ajánlatkérõ azonos legyen. Jelen esetben ez nem áll fenn.<br>
Nem állnak fenn az e rendelkezés alkalmazásának egyéb feltételei sem. Nem beszélhetünk arról, hogy elõre nem látható körülmények folytán az eredeti szerzõdés alapján végzett építési beruházás teljesítéséhez lenne szükséges kiegészítõ munkaként az ajánlatkérõ által megindított eljárás során beszerezni kívánt munka. A beszerzés tárgyára vonatkozó terveket ugyanis ajánlatkérõ már 2000-ben elkészíttette, már akkor tudta, hogy ezt a munkát is el kell végezni. Nem lehet arról sem szó, hogy a jelen közbeszerzési eljárás tárgya a korábbi építési beruházás teljesítéséhez szükséges kiegészítõ munka lenne, hiszen mind az FVM Megyei Hivatala, mind az ajánlatkérõ által végeztetett munkára külön-külön adta meg az építési hatóság az építési engedélyt, továbbá az FVM Megyei Hivatala által kötött szerzõdés teljesítése nem függ a jelen beszerzés tárgyától. Mindezen feltételek hiánya alapján a Döntõbizottság megállapította, hogy ajánlatkérõ jogsértõ módon alapította a közbeszerzési eljárást a 70. § (2) bekezdés a) és b) pontjaira is.<br>
Hivatkozott ajánlatkérõ arra is, hogy a rendkívüli sürgõsség, illetve a kedvezõ feltételek fennállása is megalapozza a hirdetmény közzététele nélküli tárgyalásos eljárás megindítását, az eljárásfajta választását azonban nem ezekre a körülményekre alapította.<br>
A Döntõbizottság megállapította, hogy elõre nem látható okból elõállt rendkívüli sürgõsségrõl nem beszélhetünk, hiszen ajánlatkérõ 2000. vége óta tudja, hogy az FVM Megyei Hivatala épületrészén milyen munkákat fognak végezni, továbbá ajánlatkérõ saját épületrésze tervei is elkészültek a 2000. év végére. Ismert volt számára az a tény is, hogy az FVM Megyei Hivatala épületrészén a kivitelezés már elkezdõdött hónapokkal korábban. Mindezek alapján elõre látható volt, hogy a munkavégzés mikor jut abba a szakaszába, amikor az ideiglenes lezárásokat ki kell alakítani. Nem támasztja alá a rendkívüli sürgõsséget az sem, hogy az FVM Megyei Hivatala által a W. F. Építõipari és Szolgáltató Kft.-vel kötött szerzõdés alapján a teljesítési határidõ 2002. április 30.<br>
Ajánlatkérõ által is elismerten a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában meghatározott feltételek nem állnak fenn, hiszen a beszerzés kedvezõ feltételei nem kerültek nyilvánosan közzétételére, és azok nem bárki által igénybe vehetõk, valamint a Kbt. 71/B. § (4) bekezdésében elõírt feltételek sem teljesültek, mivel ajánlatkérõ további két ismert ajánlattevõnek nem küldte meg az ajánlati felhívást.<br>
A fentiek alapján megállapította a Döntõbizottság, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontjában meghatározott feltételek sem.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és c) pontja szerinti jogkövetkezményeket alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, mivel az eljárást indító és azt követõ döntések megsemmisítésével a jogsértés orvosolható, tekintettel arra, hogy ajánlatkérõ nem hozta meg az eljárást lezáró döntését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 23.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>