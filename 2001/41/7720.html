<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7720)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.385/16/2001.<br>
<br>
Tárgy: a TÜKÖR GM jogorvoslati kérelme a Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TÜKÖR GM Útépítõ és Fenntartó Kft. (1147 Budapest, Telepes u. 4., képviseli: Kovácsiné dr. Szlovák Judit ügyvéd, 1137 Budapest, Pozsonyi u. 26., a továbbiakban kérelmezõ) jogorvoslati kérelmének, melyet a Budapest-Zugló Önkormányzata (1145 Budapest, Pétervárad u. 2., képviseli dr. Balla Miklós ügyvéd (1068 Budapest, Benczúr u. 39/B. félemelet 4., a továbbiakban ajánlatkérõ) "Budapest-Zugló Önkormányzata tulajdonában és a Polgármesteri Hivatal kezelésében levõ 147 km úthálózat és 343 km járdahálózat fenntartási munkái" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért ajánlatkérõ közbeszerzési eljárást lezáró döntését megsemmisítette, egyebekben a jogorvoslati kérelmet elutasította.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 11-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
A felhívás 11. a) pontjában ajánlatkérõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban az alkalmatlanná minõsítés szempontjait határozta meg ajánlatkérõ. E szerint többek között mûszakilag alkalmatlan az az ajánlattevõ, aki: "az elõzõ, legfeljebb 3 évben nem végzett a közbeszerzés tárgyával azonos munkát, a felsorolt munkák között nincs legalább egy, amelynek értéke a bruttó 100 M Ft-ot eléri".<br>
Ajánlatkérõ az ajánlati felhívás 13. pontjában meghatározta, hogy az összességében legkedvezõbb ajánlat szempontjából fog bírálni, melynek részszempontjai és súlyszámai a következõk:<br>
részszempontok	súlyszámok<br>
<br>
1. ajánlati ár	10<br>
<br>
2. az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva)	8<br>
<br>
3. az éves áremelés mértéke	7<br>
<br>
4. szavatossági idõ megajánlása	5<br>
<br>
5. késedelmes teljesítés esetén a dokumentációban kiírt mértéken felül vállalt kötbér mértéke	 1<br>
Az adható pontszám valamennyi részszempont esetén 0–10.<br>
Ajánlatkérõ ajánlati dokumentációt biztosított, melyben pontosította, illetve részletesen meghatározta az ajánlat összeállításának szempontjait, az ajánlatok kötelezõ tartalmát. Az ajánlati dokumentáció tartalmazott részletes mûszaki leírást, az éves mûszaki tervet, egységárgyûjteményt, szerzõdéstervezetet, adatokat, térképeket, valamint 3 db információs adatlapot.<br>
Az ajánlatkérõ a dokumentáció 9.2.C. pontjában meghatározta a benyújtásra kerülõ ajánlatok kötelezõ tartalmát:<br>
"A beszerzés tárgyára tett ajánlat:<br>
– beárazott éves mûszaki terv, az ajánlati árat egy összegben kérjük megadni".<br>
Az ajánlati dokumentáció részét képezõ vállalkozási szerzõdés 4. pontja szerint ajánlatkérõ a vállalkozói díjat 2001. július 1-jétõl 2002. június 30-ig kéri bruttó összegben meghatározni, a további idõszakra az éves infláció figyelembevételével növelik annak mértékét.<br>
A felhívás meghatározta a helyszíni konzultáció idõpontját, melyrõl ajánlatkérõ azt nyilatkozta 2001. június 26-án kelt faxában, hogy azon az ajánlattevõk nem jelentek meg.<br>
Az ajánlattételi határidõ 2001. május 22. volt, eddig az idõpontig 5 ajánlatot nyújtottak be: a kérelmezõ, a Hódmezõvásárhelyi Útépítõ Kft., a Swietelsky Útvasút Kft., a Fõvárosi Közterület-fenntartó Rt. és az Aszfaltbeton Kft.<br>
Az ajánlatokat a felhívásban megjelölt idõpontban felbontották, arról a Kbt szerinti jegyzõkönyvet felvették. A jegyzõkönyv tartalmazza az ajánlatok érkezési idõpontját és példányszámát, az ajánlattevõ nevét és székhelyét, az ajánlati árát, a vállalási határidõt és az ajánlattevõ jelenlévõ képviselõjének meghatározását. A Fõvárosi Közterület-fenntartó Rt. ajánlati adatainak rögzítése körében a jegyzõkönyv tartalmazza, hogy a bruttó 303 298 875 Ft-os árajánlat 2010. július 1-jétõl 2005 június 30-ig terjedõ idõre szól, ebbõl az elsõ évre bruttó 76 158 500 Ft a vállalkozói díj.<br>
Az ajánlatokat az ajánlatkérõ bíráló bizottsága értékelte. A bizottság az Aszfaltbeton Kft. ajánlatát érvénytelennek nyilvánította, a többi ajánlatot érvényesnek minõsítette és azokat a tartalmuk szerint értékelte. Az ajánlatkérõ értékelése alapján legkedvezõbb a Swietelsky Kft., második a Fõvárosi Közterület-fenntartó Rt., míg harmadik a kérelmezõ ajánlata.<br>
A bizottság döntésének megfelelõ eredményt ajánlatkérõ 2001. június 7-én kihirdette, és a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletnek megfelelõ összegzést határidõn belül az ajánlattevõknek megküldte.<br>
Kérelmezõ 2001. június 15-én nyújtott be jogorvoslati kérelmet, melyet 2001. június 22-én kiegészített. Kérelmezõ írásos kérelmében és a tárgyaláson tett nyilatkozatában kérte az eljárást lezáró döntés megsemmisítését és ideiglenes intézkedésként a szerzõdéskötés megtiltását. Kérelmének indokolásául elõadta, hogy a bontási jegyzõkönyv és az Összegzés alapján a Fõvárosi Közterület-fenntartó Rt. érvénytelen ajánlatot tett és a Hódmezõvásárhelyi Útépítõ Kft. ajánlata a megfelelõ referenciák hiánya miatt az ajánlati felhívás 11. pontja szerint alkalmatlan volt, és ezért õket az eljárásból ki kellett volna zárni és ajánlataikat nem lehetett volna értékelni. Álláspontja szerint ez úgy módosítaná az értékelést, hogy kérelmezõ lenne az eljárás nyertese. Elõadta, hogy a Fõvárosi Közterület-fenntartó Rt. módosította az ajánlati árat a bontáskor. Sérelmezte továbbá az ajánlatokban az éves áremelés mértékének pontozásos értékelését.<br>
Ajánlatkérõ a jogorvoslati kérelemre tett észrevételében elõadta, hogy Fõvárosi Közterület-fenntartó Rt. ajánlata érvényes volt, a Hódmezõvásárhelyi Útépítõ Kft. ajánlata a megfelelõ referenciákat tartalmazta és az ajánlatokat a dokumentációban foglaltaknak megfelelõen pontozta. Álláspontja szerint a Fõvárosi Közterület-fenntartó Rt. nem módosította az ajánlati árat a bontáskor. Az elõbbiek alapján kérte az alaptalan kérelem elutasítását.<br>
Egyéb érdekeltek részérõl a Hódmezõvásárhelyi Útépítõ Kft. elõadta, hogy ajánlata alkalmas volt, mert a szükséges referenciákat benyújtotta. A Fõvárosi Közterület-fenntartó Rt., mint egyéb érdekelt elõadta, hogy az ajánlatán belüli ellentmondást próbálták a bontáson korrigálni. Mivel ajánlatkérõ nem élt a felvilágosítás kérésének lehetõségével, tudomásul vették ajánlatkérõ döntését.<br>
A Döntõbizottság a D.385/14/2001. számú határozatával a szerzõdés megkötését megtiltotta.<br>
A Döntõbizottság megállapította, hogy a jogorvoslati kérelem az alábbiakban megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése, úgy rendelkezik, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság a Fõvárosi Közterület-fenntartó Rt. ajánlatának érvénytelenségével kapcsolatosan, az ajánlatok bontásakor az ajánlati árra tett nyilatkozatára is tekintettel megállapította, hogy a jogorvoslati kérelem e része megalapozott.<br>
Az ajánlatban a felolvasólapon az ajánlati ár a teljes idõszakra (2001. július 1-jétõl 2005. június 30-ig) vonatkozóan fix összegben (bruttó 303 298 875 Ft) került meghatározásra. A beárazott mûszaki tervben az ajánlatkérõ által meghatározott, egyes munkanemekre vonatkozó mennyiségeket négy teljesítési idõszakra (évre) bontotta fel az ajánlattevõ, ily módon egy-egy évre vonatkozóan általában a mennyiségek negyedére tette meg ajánlatát (pl. A szegélyek bontása tételben az ajánlatkérõ által meghatározott 1000 m mennyiséget évente 250 méterben határozta meg, ugyanígy 4 egyenlõ részletben teljesítette az egyéb munkák között meghatározott fémoszlopok és "pollerek" kialakítását is. Ettõl eltérõen például az "itatott aszfalt makadám burkolatok" építését nem egyenlõ részletekben, hanem 800 + 900 + 1000 + 800 = 3500 m2 éves részletekben ajánlotta meg. Voltak olyan tételei is – kiskockakõ burkolat, kerti járólapok, padok karban tartása, fémoszlopok festése, mûkõ kúpok elhelyezése – amelyek mennyiségi megosztása nem terjedt ki a 4 év mindegyikére, hanem az ajánlat szerint 2–3 éves bontásban szerepelt). Az egy évre megadott árajánlatok közül a 2001/2002. évre vállalt összeg nettó 60 926 800 Ft (ez megfelel bruttó 76 158 500 Ft-nak), a következõ évekre 61,5 millió, 60 millió, illetve 60 millió Ft nettó értéket határozott meg. Az ajánlati ár a teljes 2001. július 1-jétõl 2005. június 30-ig tartó idõszakra, egyúttal az ajánlatkérõ által kért egyszeres teljes mûszaki tartalomra vonatkozóan nettó 242 639 100 Ft (ez megfelel bruttó 303 298 875 Ft-nak).<br>
Az ajánlatban szereplõ szerzõdésben az éves ajánlati árként bruttó 76 158 500 Ft éves díjat tüntetett fel ajánlattevõ. Emellett azonban a vállalkozási szerzõdés 4.1. pontjában arról is nyilatkozott, hogy évente legfeljebb a KSH által meghatározott inflációs rátával emeli az elõzõ évi vállalkozási díjat.<br>
Az ilyen módon meghatározott, egymásnak ellentmondó ajánlati árak tisztázása érdekében nyilatkozott a Fõvárosi Közterület-fenntartó Rt. képviselõje az ajánlatok bontásakor az elsõ évre vonatkozó ajánlati árral kapcsolatban a beárazott mûszaki terv szerinti 2001/2002. árnak megfelelõen.<br>
A Döntõbizottság álláspontja szerint a Fõvárosi Közterület-fenntartó Rt. által tett nyilatkozatok az ajánlati árra vonatkozóan nem egyértelmûek, mert az ajánlatban egymástól eltérõ (felolvasó lap, szerzõdés tervezet, beárazott mûszaki terv) összegek kerültek megnevezésre. A bontáskor az ajánlattevõ képviselõje által tett nyilatkozat sem tisztázta teljes mértékben az ár megadásával kapcsolatos ellentmondásokat, viszont tény, hogy a nyilatkozat megfelelt az ajánlatban is meghatározott 2001/2002. ajánlati árnak.<br>
A Döntõbizottság megállapította, hogy a Fõvárosi Közterület-fenntartó Rt. ajánlata szerinti egy-egy évre vonatkozó mûszaki tartalom nem felel meg az ajánlatkérõ által a dokumentációban meghatározott mûszaki tartalomnak. Emiatt az egy-egy évre tett ajánlati ár az ajánlatkérõ által igényelt éves mûszaki tartalomnak csak körülbelül a negyedére vonatkozik, tehát a 76 158 500 Ft-os elsõ éves ajánlati ár közel sem tartalmazza az ajánlatkérõ által meghatározott teljes mennyiséget. A Fõvárosi Közterület-fenntartó Rt. ajánlata – az ajánlati árat, illetve a mûszaki tartalmat tekintve – nem felel meg az ajánlati dokumentációban meghatározottaknak, így az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, és mint ilyet nem lehetett az érdemi elbírálás során figyelembe venni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Miután az ajánlatkérõ érvénytelen ajánlatot is elbírált és az érvénytelen ajánlat a rendkívül alacsony vállalási árra tekintettel jelentõsen közrejátszott a nyertes ajánlat kiválasztásában, ezért az érvénytelen ajánlat tartalmi elemeinek figyelembevétele az egyes bírálati részszempontoknál döntõen módosítja az érvényes ajánlatok pontszámait, így befolyásolja a közbeszerzési eljárás nyertesének a kiválasztását.<br>
Az ajánlatok értékelése során csak az érvényes ajánlatokat lehet figyelembe venni, illetve egymással összehasonlítani, ezért a Döntõbizottság az ajánlatkérõ értékelését az egyes részszempontok pontozására is kiterjedõen nem vizsgálta.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A Döntõbizottság az ajánlatok értékelésével kapcsolatban megjegyzi, hogy ajánlatkérõ az ajánlati felhívásban és a dokumentációban nem írta elõ azt, hogy az áremelés éves mértékét az inflációhoz viszonyítva kell megadni, azt viszont meghatározta, hogy az éves áremelés mértéke nem haladhatja meg az infláció mértékét. Ennek megfelelõen az infláció mértékét meg nem haladóan tervezett áremelés – akkor is, ha azt nem az inflációhoz, hanem például a jegybanki alapkamathoz viszonyítva határozták meg – megfelel a dokumentációban meghatározott feltételnek, így értékelése az ajánlati elem tényleges tartalma szerint történhet.<br>
A Döntõbizottság megállapította, hogy a jogorvoslati kérelem megalapozatlan a továbbiakban.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdés elsõ fordulata szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell.<br>
A Döntõbizottság a Hódmezõvásárhelyi Útépítõ Kft. ajánlatával kapcsolatban megállapította, hogy annak 45–70. oldalain található az ajánlati felhívásban elõírt referenciák felsorolása és azok igazolásai. A Hódmezõvásárhelyi Útépítõ Kft. referencialistájában 3 olyan munka van, amely megfelelt az alkalmasság elbírálásához az ajánlati felhívásban meghatározott ajánlatkérõi feltételeknek, ezért az ajánlatkérõ jogosan minõsítette az ajánlattevõt alkalmasnak, illetve jogszerûen bírálta el érdemben az ajánlatot.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és az ajánlatkérõ eljárást lezáró döntését a Kbt. 88. § (1) bekezdés c) pontja alapján megsemmisítette, egyebekben a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.<br>
Mivel a szerzõdés megkötésére nem került sor és a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt. Elõbbiekre, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére tekintettel a Döntõbizottság bírságot nem szabott ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 23.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>