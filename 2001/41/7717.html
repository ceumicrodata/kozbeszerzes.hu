<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7717)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.469/5/2001.<br>
<br>
Tárgy: Kara Attila egyéni vállalkozó jogorvoslati kérelme az Eötvös Loránd Tudományegyetem és a Budapesti Mûszaki és Gazdaságtudományi Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Kara Attila egyéni vállalkozó (1039 Budapest, Madzsar József út 3. II/17., a továbbiakban: kérelmezõ) jogorvoslati kérelmét, amelyet az Eötvös Loránd Tudományegyetem (1053 Budapest, Egyetem tér 1–3.) és a Budapesti Mûszaki és Gazdaságtudományi Egyetem (1111 Budapest, Mûegyetem rkp. 3., a továbbiakban: ajánlatkérõk) nevében és megbízásából eljárt a '96 Beruházás Szervezõ és Fõvállalkozó Kft. (1117 Budapest, Bogdánffy út 10/A., a továbbiakban: megbízott) "az ELTE több budapesti telephelyén, illetve Gödön az oktatási épületekben levõ bútorok, könyvek, számítógépek, az oktatás tárgyával összefüggõ nagy-, közép- és kisberendezések, gépek, mûszerek szakszerû átszállítása a Budapest XI. ker., Pázmány Péter sétány 1/C. déli tömb épületébe" tárgyú közbeszerzési eljárása ellen nyújtott be, érdemi vizsgálat lefolytatása nélkül elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Kérelmezõ 2001. július 13-án nyújtott be jogorvoslati kérelmet az ajánlatkérõk fenti tárgyban megjelölt közbeszerzési eljárása ellen. A Döntõbizottság a kérelem kézhezvételét követõen még a kérelem benyújtásának napján 2001. július 13-án felhívta a kérelmezõt a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (3) bekezdése alapján, hogy a jogorvoslati kérelem hiányait a Kbt. 80. § (1) bekezdése szerint, illetve az igazgatási szolgáltatási díjat a Kbt. 82. § (2) és (6) bekezdése szerint a kérelmezõ pótolja. A Kbt. 80. § (3) bekezdése alapján a hiánypótlási határidõ 5 nap volt. A Döntõbizottság figyelmeztette a kérelmezõt a hiánypótlási felhívásában, hogy amennyiben a megadott határidõn belül nem tesz eleget a hiánypótlási felhívásnak, akkor a jogorvoslati kérelmét a Kbt. 88. § (4) bekezdése alapján elutasítja.<br>
A Magyar Posta Békásmegyeri Igazgatósága 2001. július 31-én értesítette a Döntõbizottságot, hogy a kérelmezõ a D.469/2/2001. számú tértivevényes hiánypótlási felhívást nem kereste, így annak kézbesítése sikertelen volt.<br>
A Döntõbizottság ezt követõen 2001. július 31-én még egyszer megkísérelte a D.469/3/2001. számú hiánypótlási felhívás kiküldését kérelmezõ címére. Kérelmezõ meghatalmazottja a D.469/3/2001. számú hiánypótlási felhívás tértivevényét joghatályosan 2001. augusztus 3-án átvette, de a hiánypótlást a megadott 5 napos határidõn belül nem teljesítette.<br>
A Közbeszerzési Döntõbizottság D.469/4/2001. számon hivatalból tudakozványt nyújtott be a Magyar Posta illetékes Igazgatóságához, hogy a kérelmezõnek kiküldött második hiánypótlási felhívást a kérelmezõ, vagy meghatalmazottja joghatályosan átvette-e, illetve a küldemény sorsáról adjon tájékoztatást. A Magyar Posta illetékes Igazgatósága 2001. augusztus 13-án hivatalból értesítette a Döntõbizottságot, hogy kérelmezõ a hiánypótlási felhívást, mint hivatalos iratot nem kereste a Postahivatalban és nem vette át az joghatályosan.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdése írja elõ a jogorvoslati kérelem benyújtásának feltételeit, majd a 80. § (2) bekezdése szerint a Bizottság a kérelemre indult eljárásáért – az eljárás megindításakor – 30 000 Ft igazgatási szolgáltatási díjat kell fizetni.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3 ) bekezdése szerint ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja a kérelmezõt a hiányok öt napon belüli pótlására.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A Döntõbizottság tehát megállapította, hogy kérelmezõ a döntõbizottság által kiküldött hiánypótlási felhívásnak a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) és (4) bekezdésében foglalt feltételeinek nem tett eleget, ezért a jogorvoslati kérelmet a Kbt. 88. § (4) bekezdése alapján a döntõbizottság elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 28.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>