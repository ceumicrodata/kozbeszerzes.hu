<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7713)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.499/11/2001.<br>
<br>
Tárgy: az Elamen Rt. jogorvoslati kérelme a Budai Irgalmasrendi Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Kereskedelmi és Vendéglátó Rt. (1095 Budapest, Soroksári út 98., továbbiakban: kérelmezõ) jogorvoslati kérelmét – melyet a Sédné dr. Vígh Márta ügyvéd (1031 Budapest, Zápor u. 5/A.) által képviselt Budai Irgalmasrendi Kórház (1023 Budapest, Frankel Leó u. 54., továbbiakban: ajánlatkérõ) 750 adag reggeli, ebéd, vacsora elkészítése a hét minden napján, aminek 30%-a diétás étel sokféle változatban tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 18-i számában a rendelkezõ részben megjelölt beszerzés tárgyában.<br>
A felhívás 11. b) pontjában – többek között – kikötötte, hogy alkalmatlannak minõsíti a szerzõdés teljesítésére azt az ajánlattevõt, aki "nem rendelkezik elismert minõségtanúsító intézménytõl származó olyan tanúsítvánnyal, amely közétkeztetés és a diétás étel gyártásának tanúsítására is kiterjed." A 16. pont második "–" bekezdésében közölte, hogy érvénytelennek fogja minõsíteni annak az ajánlatát, aki nem rendelkezik az 55.52. Közétkeztetés és a 15.88. Homogenizált és diétás ételek gyártása TEÁOR számú tevékenységi körrel.<br>
Kérelmezõ augusztus 2-án jogorvoslati kérelmet terjesztett elõ a Döntõbizottsághoz. Sérelmezte a felhívás szóban forgó két kitételét. Az érvénytelenségi okra vonatkozóan indokolásul elõadta, hogy a TEÁOR 15.88-as számú tevékenységi kör a feldolgozóipari tevékenységek közé tartozik, nem függ össze a beszerzés tárgya szerinti vendéglátóipari tevékenységgel, ezért ez az érvényességi feltétel jogsértõ.<br>
A minõségbiztosítási rendszerre vonatkozó alkalmassági kritérium meghatározást azért kifogásolta, mert álláspontja szerint a közétkeztetésre szóló tanúsítvány eleve kiterjed a diétás ételek készítésére is, így ezek készítésére szóló szövegezésnek nem kell szerepelnie a tanúsítványban. Álláspontjának alátámasztásaként hivatkozott a 80/1999. (XII. 28.) GM–EüM–FVM rendelet 2. § (1) bekezdés b) pontjában foglalt definícióra, miszerint a közétkeztetés fogalma alá tartozik az egészségügyi intézményekben való étkeztetés is. Ezen intézményekben való étkeztetés biztosítása pedig értelemszerûen tartalmazza a diétás ételek készítésének kötelezettségét is.<br>
Kérte az ajánlati felhívás általa kifogásolt két kitételének megsemmisítését.<br>
Ajánlatkérõ észrevételében kérte a jogorvoslati kérelem elutasítását.<br>
Két minõségbiztosítási tanúsító szervtõl (CERTOP Termék- és Rendszertanúsító Ház, SGS Hungária Kft.) beszerzett állásfoglalást csatolva elõadta, hogy a diétás ételek tanúsítása minden esetben külön történik a normál ételek készítésére vonatkozó tanúsítástól, ehhez külön vizsgálni kell az ezt kérelmezõ cég termelési folyamata, szervezettsége e célra való megfelelõségét. A jogorvoslati eljárásban tartott tárgyaláson közölte, hogy az ajánlatok bírálata során szándékában áll eltekinteni azon ajánlattevõ alkalmatlanná minõsítésétõl, akinek minõségbiztosítási tanúsítványa ugyan nem tér ki kifejezetten a diétás ételek gyártására, de az annak mellékletét képezõ kézikönyv tartalmából megállapíthatóan az ajánlattevõ e szempontból is bevizsgálást nyert.<br>
A 15.88. tevékenységi kört illetõen az SGS Hungária állásfoglalásából kiindulva állította, hogy a konyhai körülmények között nagy mennyiségben történõ készítés fogalma megfelel a gyártás fogalmának. A jogorvoslati eljárásban tartott tárgyaláson bejelentette, hogy ezen tevékenységi kör meglétének érvényességi feltételként való kikötését a Közbeszerzési Értesítõ Szerkesztõségéhez augusztus 24-én kelt levelében visszavonta.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai alapján megállapította, hogy a jogorvoslati kérelem egy részében megalapozatlan, más részében pedig okafogyottá vált.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése elõírja, hogy milyen módon igazolható az ajánlattevõ pénzügyi, gazdasági és mûszaki alkalmassága. A (4) bekezdés elõírja, hogy a felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya miatt minõsíti az ajánlatkérõ az ajánlattevõt alkalmatlannak a szerzõdés teljesítésére (alkalmassági feltételek). Az (5) bekezdés korlátot szab az alkalmasság igazolására kérhetõ adatok és tények körét, valamint az alkalmassági feltételek meghatározását illetõen.<br>
Elõírja: "Az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság ezért azt vizsgálta, hogy az ajánlati felhívásnak a kérelmezõ által kifogásolt és ajánlatkérõ által vissza nem vont kitétele, a diétás ételek gyártására is kiterjedõ minõségbiztosítási tanúsítvány elõírása nem ütközik-e az (5) bekezdésben rögzített korlátokba, az az (1) és (2) bekezdésben meghatározott körbe tartozik-e, a közbeszerzés tárgyára és annak teljesítéséhez ténylegesen szükséges mértékre korlátozott-e.<br>
Ajánlatkérõ a minõségbiztosítási tanúsítvány csatolását a 44. § (2) bekezdés g) pontjában foglalt felhatalmazás alapján kérte, tehát az elõírás az (1) és (2) bekezdésben meghatározott körbe tartozik.<br>
A kért tanúsítvány a közbeszerzés tárgyára korlátozott, mert a beszerzés tárgya 30%-os mértékben diétás ételek készítése volt.<br>
Ajánlatkérõ betegek ellátása céljából eszközölte a beszerzést, így az ételek minõsége tekintetében fokozott biztonságra kellett törekednie. Ebbõl következik, hogy a teljesítéséhez ténylegesen szükséges mértéken belülinek minõsül olyan tartalmú tanúsítvánnyal való rendelkezés kikötése, amelyik a diétás ételek készítésének megfelelõ minõségét is tanúsítja.<br>
Mivel a közétkeztetés körében kiadott tanúsítványok nem minden esetben térnek ki a diétás ételek készítésére is, joggal várta el ajánlatkérõ, hogy a felhívására csak olyan ajánlattevõk jelentkezzenek, akiknek minõségbiztosítási rendszere a diétás ételekre is vonatkozik. Ezen elõírásának tartalmi és nem formai jellegét igazolja, hogy az ajánlattevõ alkalmasságát a tanúsítványok tartalma alapján szándékozott elbírálni. A tárgyaláson elõadott nyilatkozata szerint alkalmasnak fogja minõsíteni azon ajánlattevõt, akinek a tanúsítványa szövegében nem szerepel ugyan a diétás ételek készítésére való jogosítvány, de annak mellékletét képezõ kézikönyvben szerepel az ajánlattevõ e szempontból való bevizsgálása is. Ezen túlmenõen ajánlatkérõ a kiegészítõ észrevételében nyilatkozott, hogy a tanúsítvány esetleges nem egyértelmû megfogalmazása esetén annak a diétás ételekre való kiterjedtsége tekintetében állásfoglalás végett meg fogja keresni a tanúsítást kiadó szervezetet.<br>
Az ajánlatkérõ által elõadott ezen nyilatkozatok alapján a Döntõbizottságnak nincs kétsége afelõl, hogy ajánlatkérõ az ajánlattevõket a diétás ételek készítésére is vonatkozó minõségbiztosítási rendszerrel való rendelkezést illetõen egyenlõ eséllyel kívánja elbírálni.<br>
Kérelmezõ sérelmezte a felhívás 16. pont második "–" bekezdésének kitételét is, miszerint az ajánlat érvényességének feltétele, hogy az ajánlattevõ rendelkezzen a 15.88. számú TEÁOR tevékenységi körrel. Ajánlatkérõ a felhívásnak ezt a pontját augusztus 24-én a Közbeszerzési Értesítõ Szerkesztõségéhez írt levelében töröltette, a felhívás módosítása az értesítõ 2001. augusztus 29-i számában jelent meg.<br>
A kérelem ebben a részében okafogyottá vált, azért azt a Döntõbizottság elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. augusztus 29.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>