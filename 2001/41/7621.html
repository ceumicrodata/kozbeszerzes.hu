<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7621)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.497/13/2001.<br>
<br>
Tárgy: a Panoráma Ablakgyártó és Forgalmazó Kft. jogorvoslati kérelme Budapest Fõváros XV. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Panoráma Ablakgyártó és Forgalmazó Kft. (3702 Kazincbarcika, Pf. 211, továbbiakban: kérelmezõ) Budapest Fõváros XV. Kerület Önkormányzata (1153 Budapest, Bocskai u. 1–3., továbbiakban: ajánlatkérõ) "egyes önkormányzati iskolákban nyílászárók cseréje" tárgyú közbeszerzési eljárása ellen elõterjesztett jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és az 59. § (1) bekezdését és ezért ajánlatkérõt 3 000 000 (azaz hárommillió) forint bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy kérelmezõ részére a határozat kézbesítésétõl számított 15 napon belül 30 000 (azaz harmincezer) forint igazgatási szolgáltatási díjat fizessen meg.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. május 23-i 21. számában (3396) tette közzé nyílt eljárás megindítására ajánlati felhívását négy önkormányzati iskolája:<br>
<br>
1. a Neptun u. 57. sz. alatti,<br>
<br>
2. Pattogós u. 6–8. sz. alatti,<br>
<br>
3. Kontyfa u. 5. sz. alatti,<br>
<br>
4. Hartyán köz 2–4. sz. alatti<br>
II. emeleti homlokzati nyílászárók cseréjére és a cserével közvetlenül érintett területek helyreállítása tárgyában.<br>
Az ajánlati felhívás 3. c) és d) pontjában részajánlat tételére iskolánként lehetõséget biztosított.<br>
A felhívás 13. pontjában ajánlatkérõ meghatározta, hogy az összességében legelõnyösebb ajánlat szempontja alapján bírálja el az ajánlatokat, és az alábbi részszempontokat és súlyszámokat állapította meg:<br>
részszempontok	súlyszámok<br>
– a vállalkozás ellenértéke (ajánlati ár)	70<br>
– a beépített nyílászáró szerkezetek kedvezõbb karbantartási költségei a szavatossági idõt követõ 10 évig	15<br>
– kötelezõ mértéken felüli garanciális kötelezettség vállalása	10<br>
– a dokumentációban kiírt késedelmi kötbérnél magasabb kötbér vállalása	 5<br>
Az értékelés során adható pontszámokat 1–10-ig határozta meg ajánlatkérõ.<br>
Ajánlatkérõ részletes dokumentációt is készített, ebben határozta meg a pontos mûszaki tartalmat. Az ajánlati dokumentáció részét képezte a vállalkozási szerzõdéses blanketta, amelynek 11. pontjában ajánlatkérõ a kötbér alapját a vállalkozói díjban, míg kötelezõ minimális mértékét napi 0,2%-ban jelölte meg. Az ajánlatok értékelésével kapcsolatban az ajánlati felhívás 13. pontján kívül ajánlatkérõ további elõírást, tájékoztatást nem adott.<br>
Helyszíni konzultációt 2001. június 12-én tartottak, amelyen mûszaki kérdések merültek fel.<br>
Az ajánlattételi határidõig – 2001. július 3-ig – heten nyújtották be ajánlatukat: a SCHWEIKER-PESTI Kft., a NYÍR-KOMPLETT Kft., az ISO Vállalkozási és Kereskedelmi Kft., a HÁLÓ és MARKÓ Kft., a Németh Nyílászáró Gyártó és Forgalmazó Kft., a HORIZONT Ablakgyártó Kft. és a kérelmezõ. Minden ajánlattevõ mind a négy részre tett ajánlatot.<br>
A bontási eljárás során ajánlatkérõ két ajánlat – SCHWEIKER-PESTI Kft. és a HORIZONT Ablakgyártó Kft. ajánlata – érvénytelenségét állapította meg és az eljárás további szakaszából kizárta õket.<br>
A többi ajánlattevõt alkalmasnak és az ajánlatokat érvényesnek fogadták el. Ajánlatkérõ 2001. július 17-én hirdette ki eljárást lezáró döntését. Valamennyi részajánlat tekintetében nyertes ajánlattevõnek a HÁLÓ és MARKÓ Kft.-t hirdették ki. A második legkedvezõbb ajánlatot tevõnek három iskolánál a NYÍR-KOMPLETT Kft.-t, míg egy iskolánál – a Kontyfa u. 5. sz. alatti – az ISO Vállalkozási és Kereskedelmi Kft.-t választották.<br>
Ajánlatkérõ írásbeli összegezést készített, azt az ajánlattevõk részére kézbesítették.<br>
Az eljárást lezáró szerzõdéseket ajánlatkérõ 2001. július 25-én megkötötte.<br>
Kérelmezõ 2001. augusztus 1-jén nyújtotta be jogorvoslati kérelmét, az eljárás – a hiánypótlást követõen – augusztus 17-én indult meg.<br>
Kérte ajánlatkérõ jogsértõ magatartásának megállapítását, az eljárást lezáró döntés megsemmisítését és ajánlatkérõ marasztalását az eljárási költségekben. Ideiglenes intézkedésként a szerzõdéskötés megtiltása iránt terjesztett elõ kérelmet.<br>
Kérelmezõ álláspontja szerint ajánlatkérõ helytelenül, részszempontonként különbözõ módszerrel értékelt. Míg az ajánlati árnál matematikai képlettel, a többi részszempontnál a sorrendiség szerint osztotta ki 10-tõl eggyel csökkenõen a pontokat. Ez eredményezte azt, hogy a 70-es súlyszámú ajánlati ár ellenére, az értékelés során a kisebb súlyszámú részszempontok váltak meghatározóvá. Ez számára különösen méltánytalan, mert minden részajánlat esetén a legkedvezõbb árat ajánlotta. Az árnál az adott pontszámok között csak minimális különbségek voltak, a többi részszempontnál a pontszámok jobban szórtak, továbbá nem tükrözték az ajánlatok közötti tartalmi különbségeket csak a sorrendiséget. Kifogásolta továbbá a "kedvezõbb karbantartási költségek a szavatossági idõt követõ 10 évig" részszempont alkalmazhatóságát és konkrét értékelését is. Elõadta, hogy három ajánlattevõ azonos típusú ablakot jelölt meg és a többi ajánlattevõ ablaka pedig szintén hasonló szerkezetû: mûanyag, fém vasalatokkal. Ezeknél az ablakoknál pedig minimálisak a karbantartási költségek, évente egyszer olajozás, illetve szintén évente a tömítések glicerines áttörlése, ezek pedig nem igazán számszerûsíthetõk és nem tárgya a beszerzésnek, nem is ajánlattevõk végzik majd el.<br>
Ajánlatkérõ kérte kérelmezõ jogorvoslati kérelmének az elutasítását és költségek viselésére kötelezését.<br>
Észrevétele szerint az ajánlati ár elbírálásánál használt képlet a többi részszempont értékelésénél nem használható, azok kevésbé számszerûsíthetõk, ezért azoknál a helyezések sorrendje szerint eggyel-eggyel csökkenõ pontozást alkalmazott.<br>
Álláspontja szerint a "kedvezõbb karbantartási költségek a szavatossági idõt követõ 10 évig" részszempont esetében is helyesen értékelt. Két ajánlattevõ – a kérelmezõ és a Németh Nyílászáró Gyártó és Forgalmazó Kft. – ajánlata nem tartalmazott Ft-értéket, költségmegjelölést, csak szöveges leírást, ezért részükre a minimális 1 pontot adták, míg a többi ajánlattevõnél az ajánlatukban megjelölt költségek alapján – Ft/ablak/ 10 év – állapították meg a sorrendet és annak megfelelõen a pontszámokat. Azt elismerte, hogy az ISO Vállalkozási és Kereskedelmi Kft.-nél csak az egyéves karbantartási költséggel számoltak, míg a többieknél a 10 évre vonatkozó költséget vették figyelembe.<br>
A Döntõbizottság az alábbi indokok alapján a jogorvoslati kérelmet alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni".<br>
A Döntõbizottság ennek alapján vizsgálta, hogy ajánlatkérõ a fenti törvényi rendelkezés elõírása szerint járt-e el, azaz tartalmilag megfelelõ volt-e az értékelés, illetve az adott pontozás tükrözte-e az ajánlati elemek tartalmi különbségeit.<br>
A Döntõbizottság részszempontonként, részajánlatonként vizsgálta ajánlatkérõ értékelését.<br>
<br>
<br>
1. részszempont: a vállalkozás ellenértéke (ajánlati ár)<br>
Ajánlatkérõ ennél a részszempontnál minden egyes részajánlatnál az alábbi matematikai képletet használta a pontszámok megállapításához:<br>
                                        ár minimum<br>
Keresett pontérték = 9 × –––––––––– + 1<br>
                                         ár aktuális<br>
A Döntõbizottság megállapította, hogy a pontszámok meghatározása matematikai módszerrel történt, amely lehetõvé teszi az objektív értékelést és kifejezi az ajánlatok közötti különbségeket.<br>
A pontszámok meghatározása minden részajánlatnál ezen matematikai képlet szerint történt, jogsértés e körben nem történt.<br>
<br>
<br>
2. részszempont: a beépített nyílászáró szerkezetek kedvezõbb karbantartási költségei a szavatossági idõt követõ 10 évig<br>
Ajánlatkérõ értékelése minden egyes részajánlat esetén az alábbi volt:<br>
Nyertes ajánlat:<br>
– 350 Ft/ablak (10 évre)<br>
– adott pontszám: 9<br>
Kérelmezõ ajánlata:<br>
– ajánlat értéket nem tartalmaz<br>
– adott pontszám: 1<br>
NYÍR-KOMPLETT Kft.:<br>
– 533 Ft/ablak (10 évre)<br>
– adott pontszám: 8<br>
ISO Kft.:<br>
– 80 Ft/ablak (1 évre)<br>
– adott pontszám: 10<br>
Németh Kft.:<br>
– ajánlat értéket nem tartalmaz<br>
– adott pontszám: 1<br>
A Döntõbizottság e részszempontnál az alábbiakat állapította meg: a beszerzés tárgya az ajánlati felhívás 3. a) pontja szerint a megjelölt nyílászárók cseréje és a cserével közvetlenül érintett terület helyreállítása. A nyílászárók karbantartása nem képezi a beszerzés tárgyát, ezért erre ajánlattevõktõl költségajánlat sem kérhetõ, illetve nem értékelhetõ. A Döntõbizottság álláspontja szerint ajánlatkérõnek ebben a részszempontban azt kellett volna vizsgálnia, hogy a szavatossági idõ utáni idõszakban milyen karbantartási igénye van a megajánlott nyílászáróknak, és ha azok egymástól jelentõsen eltérnek, akkor azoknak milyen költségkihatásai lehetnek. Jelen eljárásban – az ajánlatokból megállapíthatóan – valamennyi ajánlattevõ karbantartási szükségletként közel azonos munkákat jelölt meg: évente egyszer a vasalatokat meg kell olajozni, illetve a tömítõ profilokat glicerinnel át kell törölni. A lényegében azonos munkák költségigénye is azonos, ezért az ajánlattevõk által megjelölt különbözõ költségeket – mintha azok is árajánlatok lennének – különbözõ pontszámmal értékelni hibás. A Döntõbizottság megítélése szerint ajánlatkérõ akkor értékelt volna helyesen, ha az ajánlatokban megjelenõ azonos tartalmi elemekre tekintettel azonos pontszámokat ad ezen részszempontnál. A karbantartási költségeknek a bírálatban akkor lett volna tényleges jelentõsége, ha az ajánlatok között van olyan, amelynek a karbantartási igénye jelentõsen különbözik a többitõl (például fa nyílászáró megajánlása esetén, a felületképzések jelentõs mértékben eltérhetnek egymástól), és ez nagy különbségeket okozhat a várható munkák és a költségek között. De még ebben az esetben sem lehetett volna a megjelölt költséget árajánlatként értékelni.<br>
<br>
<br>
3. részszempont: kötelezõ mértéken felüli garanciális kötelezettség vállalása<br>
A kötelezõ mérték 1 év volt, az értékelés alapját az ezen felüli vállalás képezhette.<br>
Ajánlatkérõ sorrendiségen alapuló értékelése minden egyes részajánlat esetén az alábbi volt:<br>
Nyertes ajánlat:<br>
– 1 + 9 év (ebbõl 5 év jólteljesítési garancia)<br>
– adott pontszám: 10<br>
Kérelmezõ ajánlata:<br>
– 1 + 6 év<br>
– adott pontszám: 6<br>
NYÍR-KOMPLETT Kft.:<br>
– 1 + 7 év<br>
– adott pontszám: 7<br>
ISO Kft.: <br>
– 1 + 9 év<br>
– adott pontszám: 9<br>
Németh Kft.:<br>
– 1 + 6 év (+ 3 év a vasalatra)<br>
– adott pontszám: 8<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerint akkor jár el jogszerûen az ajánlatkérõ, ha az alapelvekre is tekintettel értékel. Követnie kell az esélyegyenlõségre figyelemmel a "jobb ajánlat – magasabb pontszám" elvét, továbbá a pontszámok különbsége arányban kell hogy álljon a tartalmi elemek közötti eltérésekkel. Ezek az elvek objektív matematikai módszer alkalmazásával biztosíthatók a leginkább. E részszempontnál az ajánlatok konkrétak, években kifejezett számadatok, amelyek objektív, matematikai módszerrel összehasonlíthatóak. A Döntõbizottság alkalmasnak találta azt a számítási módszert itt is, amelyet maga az ajánlatkérõ használt az ajánlati árak összehasonlítására. Ez a képlet értelemszerûen a következõ módon alkalmazható:<br>
                                          évek száma (aktuális)<br>
Keresett pontérték = 9 × ––––––––––––––––––– +1<br>
                                        évek száma (maximális)<br>
A nyertes 9 évet, a kérelmezõ 6-ot ajánlott az elõírtakon felül, így pontszámok 10 és 7.<br>
<br>
<br>
4. részszempont: a dokumentációban kikötött késedelmi kötbérnél magasabb kötbér vállalása<br>
A dokumentációban meghatározott kötbér napi 0,2% volt. Ajánlatkérõ értékelése minden egyes részajánlat esetén az alábbi volt:<br>
Nyertes ajánlat:<br>
– napi 0,5%<br>
– adott pontszám: 9<br>
Kérelmezõ ajánlata:<br>
– napi 0,2%<br>
– adott pontszám: 7<br>
NYÍR-KOMPLETT Kft.:<br>
– napi 0,3%<br>
– adott pontszám: 8<br>
ISO Kft.:<br>
– napi 1,00%<br>
– adott pontszám: 10<br>
Németh Kft.:<br>
– napi 0,2%<br>
– adott pontszám: 7<br>
A Döntõbizottság megállapította, hogy ajánlatkérõ értékelése nem fogadható el, mert a sorrendiségen alapuló pontszámok nem fejezik ki az egyes ajánlatok közötti tartalmi különbségeket pl. az ISO Kft. 1,0%-os ajánlatához képest a 0,5%-kal kevesebbet ajánló nyertes ajánlattevõ 1 ponttal, míg a további 0,2%-al kevesebbet ajánló ajánlattevõ is további egy ponttal kapott kevesebbet. E részszempontnál is – hasonlóan az elõzõhöz – az ajánlatok konkrét számadatok, amelyek objektív, matematikai módszerrel összehasonlíthatóak.<br>
Ajánlatkérõ által az elsõ részszempontnál meghatározott matematikai képlet itt az alábbi formában alkalmazható:<br>
                                        kötbér% (aktuális)<br>
Keresett pontérték = 9 × ––––––––––––––––– + 1<br>
                                        kötbér% (maximum)<br>
A részszempont körében csak a kötelezõ mérték fölötti vállalás értékelhetõ, így a nyertes 0,3%, a kérelmezõ 0% vállalását kell az ISO Kft. legjobb 0,8% többletvállalásához viszonyítani.<br>
Ezek alapján a helyes pontszám nyertes esetén a 4,4, míg kérelmezõ esetén a 1 pont lett volna.<br>
A pontozásos értékelés tehát a Döntõbizottság álláspontja szerint a 2., a 3. és a 4. részszempontnál nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak, ily módon ajánlatkérõ megsértette a törvény ezen rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint:<br>
"Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépés esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Annak vizsgálata, hogy a jogsértõ pontozás vezetett-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése sérelméhez, a Döntõbizottság minden részajánlatnál elvégezte a fentiekben kifejtetteknek megfelelõ pontszámok összegezését. Ennek során az ajánlatkérõ által az ajánlati árra adott pontszámokat változatlanul vette át, a karbantartás költségeit azonos pontszámmal értékelte, a garancia és a kötbér részszempontnál a korábban meghatározott – ajánlatkérõ által is alkalmazott – képletet használta a pontszámok objektív meghatározására.<br>
Ezek alapján az ajánlatokra adható pontszám részajánlatonként összesítve a következõ:<br>
<br>
l. Neptun u. 57. sz. alatti iskola:<br>
Részszempont           Ssz.         Nyertes       Kérelmezõ<br>
– Ár	70     9,06 634     10  700<br>
– Karbantartás	15    10    150     10  150<br>
– Garancia	10    10    100      7   70<br>
– Kötbér	5     4,4   22      1    5<br>
Összesen	906         925<br>
<br>
<br>
2. Pattogós u. 6–8. sz. alatti iskola:<br>
Részszempont           Ssz.         Nyertes       Kérelmezõ<br>
– Ár	70     8,83 618     10  700<br>
– Karbantartás	15    10    150     10  150<br>
– Garancia	10    10    100      7   70<br>
– Kötbér	5     4,4   22      1    5<br>
Összesen	890         925<br>
<br>
3. Kontyfa u. 5. sz. alatti iskola:<br>
Részszempont           Ssz.         Nyertes       Kérelmezõ<br>
– Ár	70     9,14 640     10  700<br>
– Karbantartás	15    10    150     10  150<br>
– Garancia	10    10    100      7   70<br>
– Kötbér	5     4,4   22      1    5<br>
Összesen	912         925<br>
<br>
<br>
4. Hartyán köz 2–4. sz. alatti iskola:<br>
Részszempont           Ssz.         Nyertes       Kérelmezõ<br>
– Ár	70     9,03 634     10  700<br>
– Karbantartás	15    10    150     10  150<br>
– Garancia	10    10    100      7   70<br>
– Kötbér	5     4,4   22      1    5<br>
Összesen	904         925<br>
<br>
A Döntõbizottság ezen összesítés alapján megállapította, hogy ajánlatkérõ nemcsak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését sértette meg, hanem ezen jogsértése azt is okozta, hogy valamennyi részajánlat tekintetében nem az összességében legelõnyösebb ajánlatot tevõt hirdette ki nyertesnek, és nem vele kötötte meg a szerzõdéseket. Ezzel pedig megsértette a Kbt. 59. § (1) bekezdését is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokokra tekintettel a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 55. § (6) bekezdését és az 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot. A Kbt. 88. § (4) bekezdése szerint:<br>
"A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." Ez a minimum összeg jelenleg 1 millió Ft, a közbeszerzés értéke pedig nettó 33 011 610 Ft volt.<br>
A Döntõbizottság a bírság összegét ezen keretek között állapította meg. Ennek körében értékelte a többszörös jogsértést és annak súlyát.<br>
A Döntõbizottság ideiglenes intézkedést nem alkalmazott, mert az akkor rendelkezésre álló adatok alapján annak törvényi feltételei nem voltak megállapíthatóak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. szeptember 14.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>