<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7718)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.440/13/2001.<br>
<br>
Tárgy: a STRABAG Építõ Kft. jogorvoslati kérelme a Vas Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a STRABAG Építõ Kft. (1135 Budapest, Szegedi út 35–37., képviseli: dr. Kecskés Gabriella ügyvéd, 1113 Budapest, Daróczi út 30., a továbbiakban: kérelmezõ) jogorvoslati kérelmének, melyet a Vas Megyei Állami Közútkezelõ Kht. (9700 Szombathely, Március 15. tér 2., a továbbiakban: ajánlatkérõ) "A Vas Megyei Állami Közútkezelõ Kht. kezelésében lévõ 86/74168. sz. országos közúton a 49+252 útszelvényen balra kanyarodó sáv építése" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdésére tekintettel a 35. § (1) bekezdését, ezért ajánlatkérõ ajánlati dokumentációjának "Útmutató az ajánlattevõknek" címû rész E. 21.5. pont Ajánlati ár fejezetébõl az "..., amely nagyobb vagy egyenlõ az ajánlattevõ által (az ajánlatok beadását megelõzõen) meghatározott mérnök ár 70%-ánál, ..." és az "... Azon ajánlati ár, amely kisebb a mérnök ár 70%-ánál a minimális pontszámot kapja függetlenül annak nagyságától. ..." szövegrészeket megsemmisítette.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása a határozat végrehajtására nincs halasztó hatállyal.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. június 20-i számában a 4555/2001. számú ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a felhívás 13. pontjában az alábbi elõírásokat tette:<br>
<br>
13. a) Az ajánlatok elbírálásának szempontjai: az összességében legelõnyösebb ajánlat.<br>
<br>
13. b) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
<br>
1. ajánlati ár	5,0<br>
<br>
2. kis- és középvállalkozások részvételi esélyeinek növelése	2,5<br>
<br>
3. jótállási idõtartam	1,0<br>
<br>
4. átfutási idõ	1,0<br>
Az értékelés során adható pontszám részszempontonként: 1–5 pont.<br>
Ajánlatkérõ dokumentációt is készített, amelyben részletesen meghatározta ajánlati és szerzõdési feltételeit, az ajánlat összeállításának szempontjait, az ajánlatok kötelezõ tartalmát és az egyes részszempontok értékelésének szabályait.<br>
Útmutatásai között a 16. oldalon kérte a kis- és középvállalkozók nyilatkozatát (a csatolt blankettán) az alábbiak szerint:<br>
"I/12. Kis- és középvállalkozók nyilatkozata:<br>
Minta 5. szerinti nyilatkozatot az abban foglalt feltételeknek megfelelõ ajánlattevõ nyújthatja be, illetve, ha az ajánlattevõ nem felel meg a feltételeknek, de megnevezett olyan alvállalkozókat, amelyek megfelelnek, akkor azok nyújthatják be megfelelõen kitöltve és cégszerûen aláírva."<br>
Ajánlatkérõ a dokumentáció 18. oldalán kérte az alvállalkozói szerzõdések vagy szándéknyilatkozatok becsatolását is elõre meghatározott tartalommal, ezen elõírásban is utalt a kis- és középvállalkozásokra az alábbiak szerint:<br>
"Ha az ajánlattevõ nem minõsül az 1999. évi XLV. törvény szerint kis- és középvállalkozásnak, de megnevezett olyan alvállalkozókat, amelyek annak minõsülnek, akkor azok alvállalkozói szerzõdése vagy fenti tartalmi szándéknyilatkozata is benyújtható."<br>
A dokumentáció 31. oldalán ajánlatkérõ a bírálati szempontokkal kapcsolatos következõ elõírásokat tette:<br>
"Ajánlati ár: A legkisebb ajánlati ár, amely nagyobb vagy egyenlõ az ajánlatkérõ által (az ajánlatok eladását megelõzõen) meghatározott mérnök ár 70%-ánál, maximális pontszámot kap.<br>
Azon ajánlati ár, amely kisebb a mérnök ár 70%-ánál a minimális pontszámot kapja függetlenül annak nagyságától.<br>
A legmagasabb ajánlati ár minimális pontszámot kap.<br>
A többi ajánlati ár pontszáma egymáshoz viszonyítottan arányosítva kerül kiszámításra.<br>
Kis- és középvállalkozók részvételi esélyeinek növelése:<br>
– Ha az ajánlatevõ MKKV*: maximális pontszámot kap.<br>
– Ha az ajánlattevõ nem MKKV, de alvállalkozói közül azok, akik MKKV hatálya alá esnek részesedésük nagyobb, mint 10%, akkor arányosítva 1–2,5 pontot kaphatnak.<br>
– Ha az MKKV hatálya alá esõ alvállalkozások összértéke kisebb, mint az ajánlati ár 10%-a, minimális pontszámot kap.<br>
– Konzorcium esetén a vezetõ cégnek és a tagoknak a munkákból való részesedésük, valamint az MKKV arányuk alapján 1–2,5 pontot kaphatnak arányosítva.<br>
* Megjegyzés: MKKV = kis- és középvállalkozásokról szóló 1999. XCV. törvény elõírásai szerint kis- és középvállalkozásnak minõsül."<br>
Ajánlatkérõ a dokumentáció 33. oldalán a jótállási biztosítékkal összefüggésben kikötötte, hogy ajánlattevõk minimum 36, maximum 60 hónap jótállási idõtartamot vállaljanak.<br>
A dokumentáció megvásárlásának határideje az ajánlati felhívás 5. a) pontja szerint a közzététel napját követõ elsõ munkanaptól számított 21. munkanap volt. Az ajánlati dokumentációt a rendelkezésre álló határidõn belül – ajánlatkérõ tájékoztatása szerint (2001. július 17-ig) – a következõ tizenkettõ lehetséges ajánlattevõ vásárolta meg: a kérelmezõ, az Útprofil 2000 Kft., a Hódút Kft., a Hoffmann Építõipari Rt., a Meliorációs Kft., az Egút Rt., az Alba-Aszfalt Kft., a Swietelsky Útvasút Kft., a Kaiser Kft., a Mélyépítõ Budapest Kft., az INO-VA Kft. és a Betonútépítõ Rt.<br>
A felhívás 6. a) pontja alapján az ajánlattételi határidõ: 2001. augusztus 1.<br>
Kérelmezõ 2001. július 3-án nyújtott be jogorvoslati kérelmet. Ebben kérte, hogy a Döntõbizottság hívja fel ajánlatkérõt a törvény szabályainak megfelelõ eljárásra, azaz az elbírálási feltételek módosítására és marasztalja a jogsértõt a költségekben.<br>
Kérelmének indokolásául elõadta, hogy az ajánlati felhívás 13. pontjában meghatározott elbírálási részszempontok közül a 2. kis- és középvállalkozások részvételi esélyeinek növelése és az ehhez adott értékelési metódus a Kbt. alapelveit sértõ diszkriminációt okoz a kis- és középvállalkozónak nem minõsülõ ajánlattevõkkel szemben. A diszkrimináció az ajánlati árral, jótállási idõvel (egyéb részszempontok) már nem egyenlíthetõ ki különös tekintettel arra, hogy az árak viszonyítása az úgynevezett "mérnök árra" figyelemmel történik, a jótállási idõ vállalás is korlátozott, továbbá a munkák jellege rövid átfutási idõt indokol. Emiatt komoly pontszám különbség ezen részszempontoknál nem várható. Kifogásolta azt is, hogy az ár összehasonlítása alapjául szolgáló mérnök árat ajánlatkérõ nem határozta meg, ez sérti a verseny tisztaságát – esetleg már az ajánlatok ismeretében kerül meghatározásra. Álláspontja szerint a részszempontok meghatározása sérti a Kbt. 34. § (3) bekezdését és a Kbt. 35. § (1) bekezdését.<br>
Ajánlatkérõ kérte a megalapozatlan kérelem elutasítását. A jogorvoslati kérelemre tett nyilatkozatában elõadta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontjának alkalmazásával jogszerûen kívánta növelni a kis- és középvállalkozások részvételi esélyét a jelen eljárásban. Az ezen részszemponthoz rendelt súlyszám meghatározása is megfelel a kötelezõ szabályoknak, a Kbt. 35. § (2), (3) bekezdéseinek. A "mérnök ár"-at elõzetesen kialakította, dokumentálta, és az az ajánlatkérõ forrásait megalapozó kalkulált érték, melyhez az értékelés során is kötött lesz az ajánlatkérõ. A dokumentáció 21.3. pontjában ajánlatkérõ meghatározta azt, hogy a mérnökár 70%-ánál alacsonyabb árat kirívónak fogja tekinteni, arra magyarázatot fog kérni a Kbt. 57. § (2) bekezdése alapján.<br>
A Döntõbizottság megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése úgy rendelkezik, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontja alapján az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményére is tekintettel az 59. § (2)–(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti a kis- és középvállalkozások részvételi esélyének növelését.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(3) bekezdése szerint az ajánlatkérõ a felhívásban az (1) bekezdés a)–d) pontjaiban meghatározott célok közül csak egyet részesíthet elõnyben és annak súlyszáma az ellenérték súlyszámának legfeljebb 110%-a lehet.<br>
A jogorvoslati kérelem a bírálati részszempontok és azoknak a dokumentációban meghatározott értékelési elveinek meghatározását sérelmezte, ezért a Döntõbizottság az esélyegyenlõség elvének az elõnyben részesítés törvényi lehetõségének figyelembevételével történõ érvényesülését vizsgálta meg oly módon, hogy az ajánlatkérõ által meghatározott feltételek jogszerûségét külön-külön és összességében is értékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontja biztosítja azt a lehetõséget, hogy ajánlatkérõ a kis- és középvállalkozások részvételi esélyét egy elbírálási részszempont körében növelje. Ezen részszemponthoz tartozó súlyszám nem lehet több, mint az ajánlati ár 110%-a. A Döntõbizottság megállapította, hogy az ajánlati felhívás 13. b) pontja szerint az ajánlati ár súlyszámának (5) csak mintegy fele az elõnyben részesítést biztosító bírálati részszemponthoz tartozó súlyszámnak (2,5) a nagysága, így a mérték tekintetében ajánlatkérõ helyesen határozta meg az általa alkalmazott elõnyben részesítési szabályokat.<br>
Az elõnyben részesítés alkalmazásának feltétele a fentieken túl, hogy az esélyegyenlõség követelményeire is tekintettel kell lenni, és a felhívásban meg kell határozni azt a módot, ahogy az ajánlattevõ elõsegítheti ajánlatában a közérdekû cél megvalósítását. A Döntõbizottság megállapította, hogy az ajánlati dokumentációban a tényállásban ismertetett elõírásokkal ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontja és a Kbt. 35. § (3) bekezdés rendelkezéseinek, a dokumentációban az elvárt "módot" is meghatározta. A kis- és középvállalkozóknak minõsülõ alvállalkozók bevonásának értékelésével az esélyegyenlõségre is tekintettel volt. Nem zárta ki ugyanis a részvételbõl azokat a lehetséges ajánlattevõket, akik maguk nem kis- és középvállalkozók (mint kérelmezõ sem). Esetükben kis- és középvállalkozók közremûködését (alvállalkozók) kívánja ajánlatkérõ megfelelõen értékelni, míg elsõdlegesen – a törvény rendelkezéseivel összhangban – a kis- és középvállalkozók ajánlattevõként való részvételét kedvezményezi. Önmagában ezen részszempont értékelése és szabályai a Kbt. rendelkezéseivel összhangban vannak.<br>
Vizsgálni kell a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés elsõ fordulatára tekintettel az elbírálási szempontrendszert összességében is az esélyegyenlõség biztosítása tekintetében. Az ajánlattevõk esélye akkor nem sérül, ha a szempontrendszer egésze bármelyikük számára biztosítja a nyerés lehetõségét – különös tekintettel a közérdekû cél elõmozdítására is. A törvény indokolása szerint nem lehet a preferálás mértékét (súlyszámát) úgy meghatározni, hogy a többi szempontot tökéletesen teljesítõ ajánlattevõk számára matematikailag lehetetlen legyen az eljárás megnyerése. Ennek egyik törvényi garanciája az, hogy a Kbt. 35. § (3) bekezdése alapján a közérdekû célhoz rendelt súlyszám korlátozott. Ezen elõírást ajánlatkérõ teljesíti. Ezen túlmenõen az egyéb szempontok szerint legkedvezõbb ajánlat nyerési esélyét elemezve megállapítható, hogy a matematikai esélye megvan azoknak az ajánlattevõknek is a nyertességre, akik a 2. részszempontra csak 1 pontot kapnak, ugyanis már egy egyébként közepes kis- és középvállalkozói ajánlat sem érhet el akkora összpontszámot, mint egy igen jó, ám nem kis- és középvállalkozói ajánlat.<br>
Ugyanakkor az ajánlati ár értékelésének az a módja, amelyet ajánlatkérõ a dokumentációban meghatározott, sérti azon ajánlattevõk esélyeit, akik – éppen az elõnyben részesítés alkalmazására tekintettel – az ajánlati ár kedvezõbb meghatározásával kívánják ajánlatukat összességében legelõnyösebbé tenni.<br>
Ajánlatkérõ a beszerzés tárgyának mûszaki tartalma alapján elõre kalkulált "mérnök árat" határozott meg, melynek az ajánlati ár nagysága értékelésében jelentõs szerepet szánt. Az ajánlatkérõ által kialakított értékelési rendszer az ajánlatban szereplõ ellenszolgáltatás tényleges mértékére tekintet nélkül minimális pontszámmal kívánta értékelni a "mérnök ár" 70%-a alatti árajánlatokat. A Döntõbizottság megállapította, hogy az ajánlati árak értékelésének ez a szabálya az ajánlattevõket árajánlataik meghatározásában nem ösztönzi az általuk kigazdálkodható legalacsonyabb, de még gazdaságosnak tekinthetõ árak megajánlására, mert ezzel esetleg a "mérnök ár" 70%-a alá kerülve ajánlatuk e részszempontjára csak a minimális pontszámot kaphatják meg, így esélyegyenlõségük az eljárásban sérül. Az ajánlati árak ilyen jellegû befolyásolása a közbeszerzések anyagi fedezetére és forrásaira is tekintettel az árverseny olyan jellegû korlátozását jelenti, ami a Kbt. preambulumában meghatározott, az államháztartás kiadásainak ésszerûsítésére irányuló célkitûzésével is ellentétes. Elõbbiek miatt az ajánlatkérõ által az ajánlati ár értékelésére meghatározott szabályok alapvetõen nem biztosítják az alacsonyabb ár – magasabb pontszám elvet.<br>
A Döntõbizottság rámutat arra, hogy a "mérnök ár" megállapítása és annak elõre meghatározott százalékában olyan összeg kijelölése, amelynél az alacsonyabb árajánlatokat kirívóan alacsony mértékûeknek minõsíti, nem ütközik a Kbt. rendelkezéseibe. A Kbt. 57. § (2) bekezdése alapján kirívóan alacsony árajánlat esetén ajánlatkérõnek magyarázatot kell kérnie az ajánlattevõtõl, ennek során köteles meggyõzõdni arról, hogy az alacsony ár oka valójában nem az ajánlat érvénytelenségében rejlik-e. Érvényes ajánlat esetén azonban nem lehet sem kizárási ok a kirívóan alacsony ár, továbbá nem hagyható figyelmen kívül a Kbt. 55. § (6) bekezdése szerinti értékelésben sem.<br>
Ajánlatkérõ a dokumentációjában azonban az értékelési szabályokat úgy fogalmazta meg, hogy a "mérnök ár" 70%-ánál alacsonyabb árajánlatok esetében nem csak magyarázatot kell kérni a kirívóan alacsony ár miatt, hanem a magyarázat tartalmától függetlenül kap az ilyen alacsony ár 1 pontot, holott elképzelhetõ olyan magyarázat, ami alapján az ajánlat – a megfelelõ mûszaki tartalom mellett – érvényes, tehát az érdemi bírálatra be kell vonni, az ettõl eltérõ elõírás az árversenyt korlátozva sérti az esélyegyenlõséget.<br>
A jótállási idõtartam a beszerzés tárgyának sajátosságai alapján mûszakilag behatárolt, mely objektív mûszaki, építészeti tényezõk szerint került meghatározásra. Ajánlatkérõ ennek alapján határozta meg az általa minimálisan elvárt jótállási idõtartamot (3 év) és a jótállási idõtartam felsõ határát (5 év) is, melyek a beszerzés tárgyának használhatóságához igazodnak. A Döntõbizottság álláspontja szerint a jótállási idõtartam mûszaki okokra tekintettel való korlátozása nem sérti az alapelveket és a jótállási idõhatárok köré szorítása nem zárja ki e téren a versenyt.<br>
Az átfutási idõ értékelésére ajánlatkérõ a dokumentáció alapján a "legrosszabb ajánlat (leghosszabb átfutási idõ) kapja a minimális pontszámot, a legjobb ajánlat (legrövidebb átfutási idõ) kapja a maximális pontszámot, míg a közbensõ értékek pontszámát arányosan kell meghatározni szabályt" kívánja alkalmazni. A Döntõbizottság álláspontja szerint az ilyen módon való eljárás biztosítja az ajánlattevõk számára e részszempontban az egyenlõ esélyeket és a verseny semlegességét.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján, az ajánlatkérõ ajánlati felhívásának a rendelkezõ részben meghatározott szövegrészeit a Kbt. 88. § (1) bekezdés c) pontja alapján megsemmisítette és a Kbt. 88. § (1) bekezdés h) pontja alapján rendelkezett a költségekrõl.<br>
Miután a közbeszerzési eljárás még ajánlattételi szakban van, így a jogsértés reparációjára lehetõség nyílt és erre, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére tekintettel a Döntõbizottság bírságot nem szabott ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 26.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>