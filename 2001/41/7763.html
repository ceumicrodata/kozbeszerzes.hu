<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7763)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.488/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az ORFK Országos Baleset-megelõzési Bizottság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Rendõr-fõkapitányság Országos Baleset-megelõzési Bizottsága (1139 Budapest, Teve u. 4–6., a továbbiakban: ajánlatkérõ) "általános iskolások részére tanévkezdeti kiadványok megjelentetése" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ nyilatkozatai alapján a következõ tényállást állapította meg:<br>
A Belügyminisztérium Beszerzési és Kereskedelmi Rt. 2001. július 12-én tájékoztatást küldött a Döntõbizottság elnöke részére, amely szerint ajánlatkérõ 2001. július 12-én hirdetmény közzététele nélküli tárgyalásos eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján, amelynek tárgya az általános iskolások részére tanévkezdeti kiadványok megjelentetése. A mûszaki leírás szerint 100 000 db Suli Zsaru címû kiadványt, 120 000 db, az ellenõrzõ könyv helyettesítésére tervezett kiadványt, 60 000 db órarendet, 60 000 db matricát és 25 000 db Pedagógus Naplót kíván ajánlatkérõ elkészíttetni. A tájékoztatás szerint ajánlatkérõ a VIVA Média Holding Kft.-t hívta fel ajánlattételre.<br>
Ajánlatkérõ az eljárásfajta választását azzal indokolta, hogy az általános iskolások részére tanévkezdeti kiadványokat kíván megjelentetni, ennek során a Suli Zsaru címû kiadvány az eddig gyártott Sulijárat helyett kerül kiadásra, azonos grafikus és szerzõgárda alkalmazásával. Gazdasági és szakmai szempontokból is ésszerûtlen lenne e kiadványt külön választani a tanévkezdési csomagtól, hiszen ugyanabban az idõben ugyanazon célcsoport részére készül, az eddig alkalmazott kiadvány átdolgozott változata lesz.<br>
A beszerzés tárgyát képezõ további kiadványok több mint egy évtizede a VIVA Média Holding Kft. gondozásában jelennek meg, a Kft. a grafikussal kizárólagos felhasználási szerzõdéssel rendelkezik. A szerzõdést mûszaki-technikai sajátosságok, mûvészeti szempontok és kizárólagos jogok védelme miatt kizárólag a VIVA Média Holding Kft. képes teljesíteni.<br>
Ajánlatkérõ a tájékoztatóval együtt megküldte az ajánlati felhívást, amely szerint a teljesítési határidõ 2001. december 31. Ajánlatkérõ írásbeli ajánlatot kért. A felhívás meghatározta az ajánlattevõ alkalmassága igazolására kért adatokat, tényeket, az alkalmassági kritériumokat. Az ajánlat elbírálásának szempontjaként ajánlatkérõ a legalacsonyabb összegû ellenszolgáltatás szempontját jelölte meg.<br>
Az ajánlati felhívás 12. pontjában ajánlatkérõ kérte, hogy az ajánlattevõ csatolja a nyilatkozatát arra vonatkozóan, hogy a beszerzés tárgyát képezõ kiadványok megjelentetését kizárólagosan jogosult végezni.<br>
A VIVA Média Holding Kft. a felhívásra benyújtotta az ajánlatát, majd 2001. július 20-án ajánlatkérõ lefolytatta a tárgyalást.<br>
Az eljárást lezáró döntést az országos rendõrfõkapitány hozta meg, amely szerint a VIVA Média Holding Kft. a nyertes ajánlattevõ.<br>
Ajánlatkérõ írásbeli nyilatkozata szerint a jogorvoslati eljárásra tekintettel a szerzõdés megkötését felfüggesztette.<br>
A Döntõbizottság elnöke 2001. július 26-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés b) pontja feltételeinek fennállása és az ajánlatkérõ személye nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. július 12-ét, az ajánlati felhívás részére történõ megküldésének napját jelölte meg.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti eljárás lefolytatását. Elõadta, hogy az eljárás fajtájának kiválasztását a kizárólagos jogok védelme alapozta meg.<br>
Elõadta, hogy a korábbi Sulijárat címû kiadvány átdolgozására, továbbfejlesztésére az a szerzõgárda jogosult, aki ezt a kiadványt, újságot készítette. E szerzõkkel az ajánlattevõnek kizárólagos közlési, felhasználási szerzõdése van.<br>
Ugyanez a helyzet a többi tervezett kiadvánnyal is.<br>
Elvárás volt, hogy közlekedésre nevelési program egymásra épülõ oktatási eszközei az újság formavilágához, stílusához kapcsolódva alkossanak egy egységes mûszaki megoldású, kivitelezésû és szerkezetû csomagot.<br>
Elõadta, hogy az ajánlatkérõ nem jogi személy, az Országos Rendõr-fõkapitányság egy szerve, de költségvetési elõirányzatával önállóan rendelkezik, közbeszerzési eljárás önálló alanya lehet, elnöke az országos rendõrfõkapitány. A Belügyminisztérium Beszerzési és Kereskedelmi Rt. megbízási szerzõdés alapján ajánlatkérõ nevében és képviseletében jár el a közbeszerzési eljárás lebonyolítójaként.<br>
Észrevételével megküldött két szerzõdést ajánlattevõ kizárólagos jogosultsága igazolására. E szerzõdések szerepeltek ajánlattevõ ajánlatában is.<br>
Az egyik szerzõdést a VIVA Média Holding Kft. 1995. október 5-én kötötte Pethõ Zoltánnal, a Pedagógus Napló címû kiadvány szerzõjével. A szerzõdés rögzíti, hogy a felek 1994. óta mûködnek közre a pedagógusok számára készülõ kiadvány elõállításában. Az "ötletgazda" és a szerzõi jog társtulajdonosa a VIVA Média Holding Kft., ezért Pethõ Zoltán vállalta, hogy 2005. október 5-ig e kiadvány kéziratát kizárólagos joggal bocsátja a VIVA Média Holding Kft. rendelkezésére.<br>
A felhívott ajánlattevõ 2000. május 4-én kötött szerzõdést Újlakiné Kõszegi Judit grafikusmûvésszel. A szerzõdés rögzíti, hogy a felek 1993 óta mûködnek közre a gyerekek számára készülõ, közlekedési baleseteket megelõzõ kiadványok elõállításában. Az alapfigurákat a kiadványokban érdekelt szervek több variációból választották ki, amelyek rendszeres alkalmazásával egységes arculat jött létre az oktató hatás és a nagyobb hatású reklám érdekében. Újlakiné Kõszegi Judit az üzenõfüzetben, a Sulijáratban a matricákon és az órarenden szereplõ alkotásokat, rajzokat a VIVA Média Holding Kft. elgondolása figyelembevételével készítette el, ezért a szerzõdés aláírásától számított öt évig vállalta a grafikusmûvész, hogy a kiadványokban szereplõ rajzok, mint szellemi alkotások felhasználására kizárólag a VIVA Média Holding Kft.-nek ad jogot.<br>
A VIVA Média Holding Kft. vezérigazgatója, Moldován Tamás érdemi észrevétele, illetve az ajánlatában tett nyilatkozata szerint mind a Pedagógus Napló szerzõjével, mind Újlakiné Kõszegi Judit grafikusmûvésszel kötött szerzõdés alapján a szerzõdésben meghatározott mûvekre vonatkozóan kizárólagos felhasználási jogosultsága van a VIVA Média Holdiong Kft.-nek. Elõadta, hogy a "Sulijárat" rendszerét a VIVA Média Holding Kft. alakította ki, a cég a szellemi jogok tulajdonosa, a Suli Zsaru címû kiadvány szöveg és rajz tematikáját õ dolgozta ki, és minden kiadói és szerzõi jog egyrészrõl a VIVA Média Holding Kft.-t, másrészrõl õt illeti meg.<br>
A Döntõbizottság a rendelkezésre álló iratok alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ. A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti, az ajánlatkérõ által hivatkozott kizárólagos jog fennáll-e az ajánlatkérõ által indított tárgyalásos eljárásban.<br>
A szerzõi jogról szóló 1999. évi LXXVI. törvény (a továbbiakban: Szjt.) 1. § (2) bekezdés a) és h) pontja alapján a szerzõi jogi védelem tárgya az irodalmi (pl. szépirodalmi, szakirodalmi, tudományos, publicisztikai) mû, továbbá a rajzolás, festés, szobrászat, metszés, kõnyomás útján vagy más hasonló módon létrehozott alkotás és annak terve.<br>
E törvény szerint a szerzõi jog azt illeti meg, aki a mûvet megalkotta. A szerzõi jogi védelem alapján a szerzõnek kizárólagos joga van a mû anyagi formában és nem anyagi formában történõ bármilyen felhasználására és minden egyes felhasználás engedélyezésére. A szerzõ a vagyoni jogokat hasznosíthatja a felhasználási jogok átruházása keretében.<br>
E törvény eltérõ rendelkezése hiányában a felhasználásra engedély felhasználási szerzõdéssel szerezhetõ.<br>
Az Szjt. 1999. szeptember 1-jén lépett hatályba, rendelkezéseit a hatálybalépését követõen megkötött felhasználási szerzõdésekre kell alkalmazni.<br>
Az 1969. évi III. törvény, amely az Szjt. hatálybalépése elõtt szabályozta a szerzõi jogot, szintén védelemben részesítette az irodalmi, tudományos és mûvészeti alkotásokat. Tartalmazta, hogy a mû bármely felhasználáshoz – ha a törvény eltérõen nem rendelkezik – a szerzõ hozzájárulása szükséges.<br>
A Döntõbizottság megállapította, hogy az ajánlattételre felhívott VIVA Média Holding Kft. az ajánlati felhívásban meghatározott kiadványok megjelentetésére vonatkozó kizárólagos jogosultsággal rendelkezik, ezért nem jogsértõ ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján indított eljárása.<br>
Vizsgálnia kellett a Döntõbizottságnak azt is, hogy ki a jelen közbeszerzési eljárás ajánlatkérõje. A Döntõbizottság megállapította, hogy a Belügyminisztérium Beszerzési és Kereskedelmi Részvénytársaság megbízott lebonyolítóként járt el a közbeszerzési eljárás során, nem ajánlatkérõként. Tekintettel az eljárás megszüntetésére, nem volt relevanciája annak, hogy a jogi személyiséggel nem rendelkezõ Országos Rendõr-fõkapitányság Országos Baleset-megelõzési Bizottság a tényleges ajánlatkérõje-e a közbeszerzési eljárásnak, avagy a döntést hozó természetes személy, az országos rendõrfõkapitány által vezetett költségvetési szerv.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 31.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>