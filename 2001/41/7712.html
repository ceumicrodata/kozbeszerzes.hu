<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7712)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.493/9/2001.<br>
<br>
Tárgy: a Döntõbizottság elnöke által hivatalból kezdeményezett eljárása Szolnok Megyei Jogú Város Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban: a Bizottság elnöke) a Szolnok Megyei Jogú Város Önkormányzat (5000 Szolnok, Kossuth tér 9., képv.: dr. Patay Géza ügyvéd, 1026 Budapest, Pasaréti u. 72., a továbbiakban: ajánlatkérõ) "Szolnok–Törökszentmiklós Térségi Hulladékgazdálkodási Rendszer tervdokumentációinak elkészítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 12-én hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. Az eljárásfajta választásának indokaként elõadta, hogy a társult önkormányzatok az elmúlt év decemberében 70%-os támogatást nyertek, melynek következtében az EU és a Magyar Köztársaság Kormánya szerzõdést kötött az ISPA projectek végrehajtására. A források biztosítását követõen az önkormányzatok haladéktalanul megkezdték az ISPA támogatás folyósításához, illetve a beruházás megvalósításához szükséges feltételek megteremtését. A hulladéklerakó területének megszerzése elhúzódott, a helyszín változott, a hatósági építési engedély kiadása emiatt késlekedett. A teljesítés sürgõssége indokolja az eljárásfajta választását.<br>
Ajánlatkérõ a hirdetmény közzététele nélküli tárgyalásos eljárás megindításával egyidejûleg tájékoztatta a Döntõbizottság elnökét az eljárás megindításáról.<br>
A Döntõbizottság elnöke 2001. július 28. napján hivatalból jogorvoslati eljárást kezdeményezett ajánlatkérõ rendelkezõ részben foglalt beszerzése ellen. A hivatalbóli eljárás megindításának indoka az volt, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította a hirdetmény közzététele nélküli tárgyalásos eljárás megindítását.<br>
Ezen jogszabályhely szerint ajánlatkérõ tárgyalásos eljárást alkalmazott árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt a törvényben elõírt határidõk nem lennének tarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság elnökének megküldött tájékoztatóból azonban nem volt megállapítható, hogy fennállnak-e az ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozott indokok, amelyek jogszerûvé teszik a hirdetmény közzététele nélküli tárgyalásos eljárás megindítását. Mindezekre tekintettel a Döntõbizottság elnöke a Kbt. 79. § (5) bekezdése alapján hivatalbóli eljárást kezdeményezett.<br>
Ajánlatkérõ észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárás alkalmazását indokolta, hogy az ajánlatkérõ által 2000. év végén benyújtott pályázatának – a hulladékgazdálkodási rendszer megvalósításához ISPA támogatás elnyerésére – pozitív elbírálásáról a 2034/2001 (II. 23.) Korm. határozatból értesültek, mely közzétételének idõpontja 2001. február 23. napja volt. A kormányhatározat tartalmazta a beruházás megvalósítása teljes költségének a fedezetarányát, tehát azt, hogy a beruházás 70%-át az Európai Unió ISPA-támogatás keretében, 20% társfinanszírozással a központi költségevetésbõl, valamint a fennmaradó 10%-ot az önkormányzatoknak kell biztosítani. Ezen túl az önkormányzatoknak kell gondoskodni többek között a beruházással érintett terület tulajdonjogának megszerzésérõl is. A pályázaton elnyert támogatás konkrét pénzügyi feltételeirõl az Európai Bizottság és a Magyar Köztársaság Kormánya 2001. március 14. napján kötötte meg a megállapodást. Ezt követõen megállapításra került a beruházás megkezdését megelõzõen a kivitelezéshez kapcsolódó tervdokumentációk elkészítésének határideje. A határidõként 2001. augusztus 31. napja került meghatározásra.<br>
A konkrét pénzügyi feltételek ismeretében haladéktalanul elkezdõdtek a tárgyalások a beruházás tervezett területének a megszerzésérõl, azonban a tulajdonosok irreális árigényei miatt megállapodás nem született, ajánlatkérõnek új területet kellett keresni a hulladéklerakó számára. A beruházás megvalósításához szükséges eredeti tervektõl eltérõ területet 2001. június hónapban sikerült megszerezni, s ennek alapján kérhették a Környezetvédelmi Felügyelõségtõl a létesítési engedély módosítását, mely engedély 2001. július 12. napján vált jogerõssé.<br>
A beruházás területének megszerzése és a jogerõs engedély birtokában a közbeszerzési eljárás megindításával nem késlekedtek, azt 2001. július 12. napján megindították.<br>
Elõadta, hogy a beszerezni kívánt építési, bonyolítói, nyilvánossági, beszállítói, mûszaki ellenõri tenderdokumentációk egy koherens egységet alkotnak, melyek összeállításához elengedhetetlen a beruházással érintett terület ismerete, így ajánlatkérõ azt egységesen kezelte, s egy eljárásban történõ beszerzésüket látta indokoltnak. Az eddigi gyakorlati tapasztalat is az, hogy a pályázatok elbírálása során az unió megköveteli benyújtott pályázat egységességét. Ennek hiánya pedig veszélyeztetheti a pályázat eredményességét és a beruházás végrehajthatóságát.<br>
Ajánlatkérõ az eljárás kiírásakor úgy ítélte meg a fentiekre alapítottan, hogy a támogatásból megvalósítandó beruházás egységes rendszerben történõ kidolgozása követelményének és a Környezetvédelmi Minisztérium által elõírt rövid határidõnek akkor tudnak megfelelni, ha valamennyi tenderdokumentációt egy vállalkozóval készíttetik el és a részletezett okok miatt elõállt sürgõsségre tekintettel a választott hirdetmény közzététele nélküli tárgyalásos eljárást folytatják le.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt a törvényben elõírt határidõk nem lennének tarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A fenti jogszabályhely alapján hirdetmény közzététele nélkül tárgyalásos eljárás alkalmazásának együttes feltételei, hogy rendkívüli sürgõsségnek kell fennállnia, amelynek azonban az ajánlatkérõ érdekkörén kívüli okból kell fakadnia és váratlannak kell lennie. Bármelyik feltétel hiánya esetén az eljárás jogalapja nem áll fenn.<br>
Ajánlatkérõ 2001. február 23. napján közzétett kormányhatározatból értesült arról, hogy a Szolnok–Törökszentmiklós térségi hulladékgazdálkodási rendszer ISPA-program keretében történõ megvalósítására benyújtott projectjét az Európai Unió elfogadta, majd 2001. március 14. napján létrejött az Európai Unió és a Magyar Köztársaság Kormánya között a project konkrét pénzügyi feltételeit tartalmazó megállapodás is, mely pontosan tartalmazta az elvégzendõ feladatokat, azok pénzügyi kereteket és meghatározta azok határidejét.<br>
Ajánlatkérõnek az ISPA-támogatásból megvalósítandó beruházás végrehajtásához elsõdlegesen gondoskodni kellett a beruházással érintett terület tulajdonjogának megszerzésérõl, mivel a tenderdokumentációk elkészítéséhez a beruházással érintett területnek ismertnek kellett lenni. Az erre irányuló lépéseket haladéktalanul megkezdte a támogatás pénzügyi feltételeinek ismeretében. Az, hogy a tervezett ingatlan tulajdonjogának megszerzése meghiúsult és a tulajdonosokkal történõ megállapodás hiánya miatt új ingatlant kellett keresni a beruházás megvalósításához, amely maga után vonta a létesítési engedély módosítását. Az ingatlan tulajdonjoga megszerzésének és a jogerõs módosított létesítési engedély megszerzésének elhúzódása miatt állt elõ a rendkívüli sürgõsségi ok, mert a minisztérium által elõírt 2001. augusztus 31-i határidõ más eljárásfajta választása mellett nem lett volna tartható. A tenderdokumentációk határidõre való elkészülte ajánlatkérõ számára alapvetõ szempont volt, hiszen amennyiben a határidõk nem teljesülnek, az a támogatás elvesztését, illetve annak visszafizetését vonja maga után.<br>
A Döntõbizottság megállapította, hogy az ajánlatkérõ által hivatkozott indokok a rendkívüli sürgõsség körében elõre nem voltak meghatározhatók, valamint azok elõálltában ajánlatkérõt nem terheli mulasztás, hiszen egyrészt nem tudhatta, hogy az Unió által elfogadott project pénzügyi finanszírozása tárgyában mikor kerül sor a megállapodás megkötésére, valamint, hogy ezt követõen a beruházással érintett ingatlan tulajdonjogát, valamint a beruházáshoz szükséges jogerõs környezetvédelmi hatósági engedélyt mikor szerzi meg.<br>
Ajánlatkérõ a feltételek (úgymint a tulajdonjog megszerzése és a jogerõs hatósági engedély beszerzése) rendelkezésre állását követõen, tehát 2001. július 12-én haladéktalanul döntött a közbeszerzési eljárás megindításáról, azonban ezen idõpontban más eljárási fajta tekintetében a törvényben megállapított eljárási határidõk – anélkül, hogy a tenderdokumentációk benyújtására meghatározott idõt ajánlatkérõ teljesíteni tudja – nem lettek volna tarthatóak.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 3.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>