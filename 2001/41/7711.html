<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7711)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.509/7/2001.<br>
<br>
Tárgy: a TÜKÖR GM jogorvoslati kérelme a Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TÜKÖR GM Útépítõ és Fenntartó Kft. (1147 Budapest, Telepes u. 4., képviseli: Kovácsiné dr. Szlovák Judit ügyvéd, 1137 Budapest, Pozsonyi u. 26., a továbbiakban kérelmezõ) jogorvoslati kérelmének, melyet a Budapest-Zugló Önkormányzata (1145 Budapest, Pétervárad u. 2., képviseli dr. Balla Miklós ügyvéd, 1068 Budapest, Benczúr u. 39/B. félemelet 4., a továbbiakban ajánlatkérõ) "Budapest-Zugló Önkormányzata tulajdonában és a Polgármesteri Hivatal kezelésében levõ 147 km úthálózat és 343 km járdahálózat fenntartási munkái" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 11-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
A felhívás 11. a) pontjában ajánlatkérõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban az alkalmatlanná minõsítés szempontjait határozta meg ajánlatkérõ. E szerint többek között mûszakilag alkalmatlan az az ajánlattevõ, aki: "az elõzõ, legfeljebb 3 évben nem végzett a közbeszerzés tárgyával azonos munkát, a felsorolt munkák között nincs legalább egy, amelynek értéke a bruttó 100 M Ft-ot eléri".<br>
Ajánlatkérõ az ajánlati felhívás 13. pontjában meghatározta, hogy az összességében legkedvezõbb ajánlat szempontjából fog bírálni, melynek részszempontjai és súlyszámai a következõk:<br>
részszempontok	súlyszámok<br>
<br>
1. ajánlati ár	10<br>
<br>
2. az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva)	8<br>
<br>
3. az éves áremelés mértéke	7<br>
<br>
4. szavatossági idõ megajánlása	5<br>
<br>
5. késedelmes teljesítés esetén a dokumentációban kiírt mértéken felül vállalt kötbér mértéke	1<br>
Az adható pontszám valamennyi részszempont esetén 0–10.<br>
Ajánlatkérõ ajánlati dokumentációt biztosított, melyben pontosította, illetve részletesen meghatározta az ajánlat összeállításának szempontjait, az ajánlatok kötelezõ tartalmát. Az ajánlati dokumentáció tartalmazott részletes mûszaki leírást, az éves mûszaki tervet, egységárgyûjteményt, szerzõdéstervezetet, adatokat, térképeket, valamint 3 db információs adatlapot.<br>
Az ajánlatkérõ a dokumentáció 9.2.C. pontjában meghatározta a benyújtásra kerülõ ajánlatok kötelezõ tartalmát:<br>
"A beszerzés tárgyára tett ajánlat:<br>
– beárazott éves mûszaki terv, az ajánlati árat egy összegben kérjük megadni".<br>
Az ajánlati dokumentáció részét képezõ vállalkozási szerzõdés 4. pontja szerint ajánlatkérõ a vállalkozói díjat 2001. július 1-jétõl 2002. június 30-ig kéri bruttó összegben meghatározni, a további idõszakra az éves infláció figyelembevételével növelik annak mértékét.<br>
Az ajánlati dokumentáció részét képezõ szerzõdéstervezet 4.1. pont második bekezdésében az áremelésre vonatkozóan az alábbi feltételt határozták meg:<br>
"Felek megállapodnak abban, hogy a vállalkozói díjat 2002. július 1-jétõl minden évben – az elõzõ évre megállapított vállalkozói díjat bázisnak tekintve – legfeljebb a KSH által megadott inflációs rátával növelik."<br>
Ajánlatkérõ az ajánlati felhívásban és a dokumentációban az áremeléssel kapcsolatban más feltételt nem határozott meg.<br>
A felhívás meghatározta a helyszíni konzultáció idõpontját, melyrõl ajánlatkérõ azt nyilatkozta 2001. június 26-án kelt faxában, hogy azon az ajánlattevõk nem jelentek meg.<br>
Az ajánlattételi határidõ 2001. május 22. volt, eddig az idõpontig 5 ajánlatot nyújtottak be: a kérelmezõ, a Hódmezõvásárhelyi Útépítõ Kft., a Swietelsky Útvasút Kft., a Fõvárosi Közterület-fenntartó Rt. és az Aszfaltbeton Kft.<br>
Ajánlatkérõ az Aszfaltbeton Kft. ajánlatát érvénytelennek nyilvánította, a többi ajánlatot érvényesnek minõsítette és azokat a tartalmuk szerint értékelte. Ajánlatkérõ 2001. június 7-én kihirdette az eredményt, mely szerint legkedvezõbb a Swietelsky Kft., második a Fõvárosi Közterület-fenntartó Rt., míg harmadik a kérelmezõ ajánlata.<br>
Kérelmezõ az ajánlatkérõ eljárást lezáró döntése ellen 2001. június 15-én jogorvoslati kérelmet nyújtott be.<br>
A Döntõbizottság a D.385/16/2001. számú határozatával ajánlatkérõnek az eljárást lezáró döntését megsemmisítette.<br>
Ajánlatkérõ ezt követõen élve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõséggel az ajánlatokat újra értékelte.<br>
Az ismételt értékelés alapján ajánlatkérõ az eredményhirdetést 2001. augusztus 6-án tartotta meg, mely szerint legkedvezõbb a Swietelsky Kft., míg második a kérelmezõ ajánlata.<br>
Kérelmezõ 2001. augusztus 13-án nyújtott be jogorvoslati kérelmet. Kérelmében és a tárgyaláson tett nyilatkozatában kérte az eljárást lezáró döntés megsemmisítését és ideiglenes intézkedésként a szerzõdéskötés megtiltását. Kérelmének indokolásául elõadta, hogy sérelmes az ajánlatokban az éves áremelés mértékének pontozásos értékelése. Álláspontja szerint a jogszerû értékelés úgy módosítaná az értékelés végeredményét, hogy kérelmezõ lenne az eljárás nyertese.<br>
Ajánlatkérõ a jogorvoslati kérelemre tett észrevételében elõadta, hogy a 2. bírálati részszempont, vagyis az éves áremelés mértékének az általa végzett értékelése a jogszabályoknak és a dokumentációnak megfelelt. Az áremelés mértékének értékelésénél a 2001. évi elsõ félévi – KSH által megállapított –, illetve a költségvetési törvényben prognosztizált inflációt és az elbírálás idején hatályos jegybanki alapkamatot vette figyelembe. Ennek alapján kérte az alaptalan kérelem elutasítását.<br>
A Döntõbizottság a D.509/3/2001. számú határozatával a szerzõdés megkötését megtiltotta.<br>
A Döntõbizottság megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy a kérelmezõ az 1., a 2., a 4. és az 5. bírálati részszempont értékelését nem vitatta, ezért a Döntõbizottság csak a 3. bírálati részszempont, az áremelés mértékének értékelését vizsgálta felül.<br>
Az Összegzés az eljárásról címû iratban ajánlatkérõ a 3. bírálati részszempontot az alábbiak szerint értékelte:<br>
Bírálati részszempont: az éves áremelés mértéke (a KSH által közölt mértékû infláció %-ában)<br>
– Hódmezõvásárhelyi Útépítõ Kft.: inflációs rátával azonos<br>
– Swietelsky Útvasút Kft.: inflációs ráta 80%-a<br>
– TÜKÖR GM Kft.: MNB alapkamat 75%-a<br>
<br>
Ajánlattevõ:<br>
Hódmezõvásárhelyi Útépítõ Kft.:<br>
<br>
			Pontszám<br>
Bírálati részszempont	Súlyszám	Pontszám	és súlyszám<br>
		1–10	összege<br>
<br>
Az éves áremelés mértéke (a KSH által közölt mértékû infláció %-ában)	7	1	7<br>
<br>
Ajánlattevõ:<br>
Swietelsky Útvasút Kft.<br>
<br>
			Pontszám<br>
Bírálati részszempont	Súlyszám	Pontszám	és súlyszám<br>
		1–10	összege<br>
<br>
Az éves áremelés mértéke (a KSH által közölt mértékû infláció %-ában)	7	10	70<br>
<br>
Ajánlattevõ:<br>
TÜKÖR GM Kft.<br>
<br>
			Pontszám<br>
Bírálati részszempont	Súlyszám	Pontszám	és súlyszám<br>
		1–10	összege<br>
<br>
Az éves áremelés mértéke (a KSH által közölt mértékû infláció %-ában)	7	1	7<br>
<br>
<br>
Ajánlatkérõ az ajánlati felhívásban és a dokumentációban nem írta elõ azt, hogy az áremelés éves mértékét a KSH által megállapított éves inflációhoz viszonyítva kell megadni, azt viszont meghatározta, hogy az éves áremelés mértéke nem haladhatja meg a KSH által megállapított infláció mértékét. Ennek megfelelõen az infláció mértékét meg nem haladóan tervezett áremelés – akkor is, ha azt nem az inflációhoz, hanem például a jegybanki alapkamathoz viszonyítva határozták meg – megfelel a dokumentációban meghatározott feltételnek, így értékelése az ajánlati elem tényleges tartalma szerint történhet.<br>
Ennek alapján a bírálati részszempont tartalmának "(a KSH által közölt mértékû infláció %-ában)" szövegrésszel való kiegészítése az ajánlati felhívástól eltérõ utólagos módosítást jelent az értékelés során. A Döntõbizottság rámutat arra, hogy az ajánlatkérõ az ajánlatok tartalmának értékelésekor a dokumentációban nem szereplõ feltételeket is figyelembe vett, így az általa végzett értékelés nem felel meg a Kbt. rendelkezéseinek.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és az ajánlatkérõ eljárást lezáró döntését a Kbt. 88. § (1) bekezdés c) pontja alapján megsemmisítette.<br>
Mivel a szerzõdés megkötésére nem került sor és a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt, ezért a Döntõbizottság bírságot nem szabott ki.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 6.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>