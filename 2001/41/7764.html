<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7764)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.500/18/2001.<br>
<br>
Tárgy: a Varju és Társa Kft. jogorvoslati kérelme Gyomaendrõd Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Varju és Társa Kft. (5500 Gyomaendrõd, Tanács u. 17., a továbbiakban: kérelmezõ) jogorvoslati kérelmét, amelyet Gyomaendrõd Önkormányzata (5500 Gyomaendrõd, Szabadság tér l., a továbbiakban: ajánlatkérõ) "belterületi II–III. ütemben megvalósuló szennyvízcsatorna-hálózat építés" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. február 21-én a Közbeszerzési Értesítõ 8. számában részvételi felhívást tett közzé nyílt elõminõsítési eljárás lefolytatására, amelynek tárgya Gyomaendrõd belterületén II–III. ütemben szennyvízcsatorna-hálózat építése volt.<br>
A részvételi felhívás 9. pontjában ajánlatkérõ kérte a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (2) bekezdése alapján a közbeszerzés értékének tíz százalékát meghaladó mértékben igénybe venni kívánt alvállalkozók megjelölését.<br>
A részvételre jelentkezõkre és a tíz százalékot meghaladó mértékben igénybe venni kívánt alvállalkozókra vonatkozóan meghatározta a pénzügyi, gazdasági és mûszaki az alkalmasság igazolására kért adatokat és tényeket.<br>
A részvételi felhívás szerint ajánlatkérõ az összességében legelõnyösebb ajánlatot kívánta kiválasztani.<br>
A részvételi jelentkezési határidõben, 2001. március 19-ig a Hoffmann Rt., a DÉLÉPÍTÕ Rt., az Adeptus Rt., a KEVIÉP Kft., a Gyomaendrõd Konzorcium (tagjai: Cementárius Kft. és a STRABAG Kft.), a Stabil Konzorcium (tagjai: Betonút Szolgáltató és Építõ Rt. és a KÖTIVIÉP'B Kft.), az Alterra Kft., a Resonator Kft., a WE-GÁZ Kft., a Békés Megyei Vízmûvek Vállalat, a Körösök Völgye Konzorcium (tagjai: BÓLEM Kft. és a Békés Megyei Vízmûvek Vállalat) nyújtottak be részvételi jelentkezést. A DEBMUT Rt. postán megküldött részvételi jelentkezése késve érkezett ajánlatkérõhöz.<br>
A Stabil Konzorcium részvételi jelentkezésében a kérelmezõt a közbeszerzés értékének tíz százalékát meg nem haladó mértékben igénybe venni kívánt alvállalkozóként megjelölte, és becsatolta a kérelmezõ szándéknyilatkozatát.<br>
Ajánlatkérõ 2001. április 3-án hirdette ki a részvételi szakasz eredményét. Érvénytelennek minõsítette a Hoffmann Rt., az Adeptus Rt., a Gyomaendrõd Konzorcium, a WE-GÁZ Kft. és a DEBMUT Rt. részvételi jelentkezését. A Resonator Kft.-t alkalmatlannak minõsítette a szerzõdés teljesítésére.<br>
Az ajánlatkérõ részvételi szakaszban hozott döntés ellen a Hoffmann Rt. nyújtott jogorvoslati kérelmet a Döntõbizottsághoz.<br>
A Döntõbizottság a D.245/20/2001. számú határozatában megállapította, hogy a Békés Megyei Vízmûvek Vállalatban tulajdoni részesedése van az ajánlatkérõnek, a cég az eljárásba bevont érdekelt gazdálkodó szervezetnek tekinthetõ, továbbá a Békés Megyei Vízmûvek Vállalat és a DÉLÉPÍTÕ Rt. által bevont egyes alvállalkozók vezetõ tisztségviselõi egyben ajánlatkérõ képviselõ-testületének tagjai, akik szavaztak a részvételi felhívás elkészítése során. Mindezekre tekintettel a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésére tekintettel a Kbt. 52. § (2) bekezdés b) pontját és a Kbt. 53. § (2) bekezdését, ezért ajánlatkérõnek a DÉLÉPÍTÕ Rt., a Békés Megyei Vízmûvek Vállalat és a Körösök Völgye Konzorcium alkalmasságára vonatkozó döntését, valamint ezen részvételre jelentkezõk tekintetében az ajánlati felhívásra vonatkozó döntést megsemmisítette.<br>
E határozat figyelembevételével tették meg az alkalmas részvételre jelentkezõk az ajánlataikat.<br>
Az ajánlati felhívásban ajánlatkérõ meghatározta az értékelési részszempontokat, azok súlyszámait és az adható pontszámokat a következõk szerint:<br>
részszempontok	súlyszámok<br>
– szerzõdéses feltételek kidolgozása	30<br>
– ajánlati ár	25<br>
– a szerzõdéskötési feltételeknél kedvezõbb szerzõdéses feltételek	25<br>
– a tervezett építési munka megvalósítása	20<br>
Az adható pontszámok 1-tõl 10-ig terjedtek.<br>
Ajánlatkérõ az elsõ, a harmadik és a negyedik értékelési részszemponton belül további alszempontokat határozott meg. A negyedik részszemponton belül c) alszempontként szerepelt a helyi munkaerõ-foglalkoztatási célkitûzések érvényesítése, négyes súlyszámmal.<br>
Ajánlatkérõ dokumentációt is készített, amelyben elõírta, hogy az ajánlathoz csatolni kell a beruházás megvalósításához kapcsolódó helyi munkaerõ-foglalkoztatási célkitûzések érvényesülését biztosító ajánlatot megalapozó szerzõdéseket.<br>
Az ajánlatok bontására 2001. június 11-én került sor. Ajánlatot nyújtott be a Stabil Konzorcium, a KEVIÉP Kft. és az Alterra Kft.<br>
A Stabil Konzorcium ajánlata "H" melléklete tartalmazta a helyi munkaerõ bevonásának értékeléséhez tartozó ajánlati nyilatkozatokat és az ezzel kapcsolatos szerzõdéseket, amelyek szerint hét alvállalkozót kíván ajánlattevõ bevonni, kérelmezõ nincs közöttük.<br>
Ajánlatkérõ csak az Alterra Kft. ajánlatát tekintette érvényesnek és ezt az ajánlatot 2001. június 29-én nyertesként kihirdette.<br>
Az eljárásról készült tájékoztató szerint a nyertes ajánlattevõ a közbeszerzés értékének tíz százalékát meghaladó mértékben alvállalkozót nem vesz igénybe.<br>
Az eljárást lezáró döntés ellen a KEVIÉP Kft. és a Betonút Szolgáltató és Építõ Rt. (a Stabil Konzorcium nevében) nyújtott be jogorvoslati kérelmet. A KEVIÉP Kft. jogorvoslati kérelmét a Döntõbizottság a D.422/10/2001. számú határozatával megalapozatlanság miatt elutasította, a Betonút Szolgáltató és Építõ Rt. pedig a jogorvoslati kérelmét visszavonta.<br>
A nyertes ajánlattevõvel ajánlatkérõ 2001. július 11-én megkötötte a szerzõdést.<br>
A Varju és Társa Kft. 2001. augusztus 3-án nyújtott be jogorvoslati kérelmet a Döntõbizottsághoz, amelyet a hiánypótlási felhívás alapján, valamint a jogorvoslati eljárás során tartott tárgyaláson pontosított és kiegészített. Kérte az eljárást lezáró döntés megsemmisítését, a jogsértés megállapítását, és a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>4) bekezdése alkalmazásának elrendelését. Ideiglenes intézkedés foganatosítását is kérte annak érdekében, hogy a munkálatok ne kezdõdjenek el.<br>
Kérelme indokául elõadta, hogy az ajánlatkérõ polgármestere és jegyzõje a közbeszerzési eljárás során olyan kijelentést tett a Betonút Szolgáltató és Építõ Rt. felé, hogy aki a Varju és Társa Kft.-t alvállalkozóként foglalkoztatja, az nem nyerheti meg a közbeszerzési eljárást. Ez sérti a kérelmezõ jó hírnevét. Ennek orvoslására kérte, hogy három helyi újságban kérjenek bocsánatot nyílt levél formájában.<br>
Elõadta, hogy a Betonút Szolgáltató és Építõ Rt. alvállalkozójaként vett részt a közbeszerzési eljárás részvételi szakaszában. A Stabil Konzorcium késõbb – kérelmezõ kérésére – nem szerepeltette alvállalkozóként az ajánlatában, de a konzorcium ennek ellenére nem tudta megnyerni az eljárást. A Betonút Szolgáltató és Építõ Rt.-vel ebben a kérdésben vitája nincs.<br>
Kifogásolta az ajánlati felhívásnak a szerzõdéses feltételekre, a létesítmény fogalmára, a minõségellenõrzésre, az ár értékelésének meghatározására vonatkozó részét, valamint azt, hogy nem tették lehetõvé a többváltozatú ajánlat tételét.<br>
Kifogásolta az ajánlatkérõ, illetve a lebonyolító értékelését, mivel az nem mindenre kiterjedõ vizsgálaton alapult, és az ajánlatkérõ döntéséig több értékelés is készült.<br>
Elõadta, hogy a nyertes ajánlattevõ ajánlata érvénytelen, mivel az nem felelt meg az ajánlati felhívásban foglaltaknak a pénzügyi garanciák, a szerzõdéses feltételek vonatkozásában, továbbá azért sem, mivel nem jelölt meg alvállalkozókat. Véleménye szerint a KEVIÉP Kft. és a Stabil Konzorcium érvényes ajánlatot tett. Mindezek alapján sérelmezte ajánlatkérõnek az eljárást lezáró döntését.<br>
Kifogásolt továbbá, hogy az eljárás eredményét elõre eldöntötték, már ajánlatkérõ képviselõ-testületének döntése elõtt ismert volt a nyertes ajánlattevõ. Az egész eljárást korrupció-gyanúsnak minõsítette, és ismertette azokat a tényeket és feltételezéseket, amelyek ezt – véleménye szerint – megalapozzák.<br>
Sérelmezte továbbá, hogy a szerzõdés nem az ajánlatnak megfelelõen került megkötésre, a nyertes ajánlattevõ ugyanis nem jelölt meg alvállalkozókat az ajánlatában, a teljesítésben azonban részt vesznek alvállalkozók, olyanok is, akikkel szemben fennáll az összeférhetetlenség, illetve akik a tevékenységi körük alapján nem jogosultak a munka végzésére. Kifogásolta ezzel kapcsolatban az ajánlatkérõ magatartását is.<br>
Megítélése szerint a nyertes ajánlattevõ nem rendelkezik a beszerzés tárgyát képezõ munka elvégzéséhez saját munkaerõvel, így a munkát teljes terjedelmében az alvállalkozók fogják végezni. Kifogásolta az elvégzett munka minõségét.<br>
Ismertette a kérelmében, hogy az összeférhetetlenség milyen tényeken alapul.<br>
A jogsértõ eseményekrõl történõ tudomásszerzés idõpontjaként 2001. június 29-ét és 2001. július 2-át jelölte meg.<br>
Kérelmezõ a 2001. augusztus 3-án benyújtott jogorvoslati kérelmét több állami és egyéb szervnek, közöttük a Belügyminisztériumnak is, valamint a sajtónak és a televíziónak is megküldte.<br>
Ajánlatkérõ észrevételében kérte a kérelem elutasítását, elõadta, hogy a kérelemben foglaltak részben nem a közbeszerzési eljárással összefüggõ eseményekre utalnak, részben pedig a Döntõbizottság által már határozatban foglaltak szerint megalapozatlanok. Elõadta, hogy a kérelmezõ nem rendelkezik ügyfélképességgel, mivel a Stabil Konzorcium részvételi jelentkezésében lévõ szándéknyilatkozata ezt nem alapozza meg. Kérelmezõ olyan intézkedéseket kér a Döntõbizottságtól, amelyek nem tartoznak a hatáskörébe. A kérelem el is késett, hiszen a tudomásra jutás idõpontjaként megjelölt idõpontokhoz képest a kérelem a tizenöt napos jogvesztõ határidõ után került benyújtásra.<br>
Elõadta, hogy a kérelemben állított tények nem felelnek meg a valóságnak. Visszautasította a kérelemnek a polgármesterre és a jegyzõre vonatkozó részét.<br>
A Betonút Szolgáltató és Építõ Rt. egyéb érdekeltként elõadta, hogy a konzorciumi formában benyújtott részvételi jelentkezésében a kérelmezõt alvállalkozóként jelölte meg, de az ajánlatában már nem szerepeltette. Az ajánlatában a részérõl véglegesen megjelölt alvállalkozókkal kapcsolatosan elõszerzõdéseket is csatolt. Az eljárást lezáró döntés ellen jogorvoslati kérelmet nyújtott be a Döntõbizottsághoz, azonban az késõbb visszavonta. További jogorvoslati kérelmet nem kívánt elõterjeszteni.<br>
A KEVIÉP Kft. észrevétele szerint a kérelemnek az összeférhetetlenségre vonatkozó részével egyetért, amennyiben az abban foglaltak beigazolódnak.<br>
Elõadta, hogy a KEVIÉP Kft. elõtt nem voltak ismertek azok a körülmények, amelyeket kérelmezõ megjelölt (a polgármester és a Vízmû Vállalat kapcsolata, az Alterra Kft. ajánlatának tartalma, kizárt vállalkozások bevonása).<br>
Az Alterra Kft. észrevételében elõadta, hogy kérelmezõ nem rendelkezik ügyfélképességgel, és a kérelem el is késett. A kérelemnek az Alterra Kft.-re vonatkozó része pedig nem helytálló.<br>
A Döntõbizottság megállapította, hogy a jogorvoslati kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a kérelemben foglaltak elbírálására rendelkezik-e hatáskörrel, ennek során ezt minden kérelmi elemre vonatkozóan külön-külön vizsgálat tárgyává tette.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E § (2) bekezdése szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
Kérelmezõ a jóhírnév megsértés miatt kérte a Döntõbizottság eljárását ajánlatkérõ polgármestere és jegyzõje ellen, valamint sérelmezte, hogy nem megfelelõ a szerzõdés teljesítése, az ennek során végezett munka minõsége, továbbá azt, hogy a szerzõdés teljesítése során olyan alvállalkozókat vont be a nyertes ajánlattevõ, akikkel szemben fennáll az összeférhetetlenség vagy nem jogosultak az adott munka végzésére a tevékenységi körük alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése alapján a közbeszerzési eljárás az ajánlati felhívással vagy elõminõsítési eljárással indul, és a 61. § (5) bekezdése szerint az eljárás eredményérõl szóló tájékoztató közzétételével, illetve ha a szerzõdéskötés késõbb történik, azzal zárul le.<br>
Jelen közbeszerzési eljárás 2001. február 21-én kezdõdött és 2001. július 18-án, a tájékoztatónak a Közbeszerzési Értesítõben történõ megjelenése napján fejezõdött be.<br>
A Döntõbizottság szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdésében meghatározott hatásköri rendelkezések alapján jelen esetben – tekintettel arra, hogy lefolytatásra került a közbeszerzési eljárás – csak azon kérelmi elemek elbírálása tartozik a hatáskörébe, amelyek a lefolytatott közbeszerzési eljárás során és nem azt követõen elkövetett és a Kbt. 76. § (1) bekezdés b) és c) pontjaiban meghatározott körbe tartozó, vélelmezett szabálytalanságokkal kapcsolatosak.<br>
A fentiek alapján a Döntõbizottság megállapította, hogy kérelemnek a jó hírnév megsértésével és a közbeszerzés eredményeként megkötött szerzõdéssel, ajánlatkérõ ezzel összefüggõ és a közbeszerzési eljárást követõ tevékenységével kapcsolatos részei vizsgálata, elbírálása nem tartozik a Döntõbizottság hatáskörébe, hanem bíróság jogosult az ügyben eljárni, ezért a kérelmet e részeiben a Döntõbizottság elutasította.<br>
A fentiek alapján a kérelem további elemei, így a közbeszerzési eljárás során elkövetett, kérelmezõ által vélelmezett szabálytalanságok, ajánlatkérõi döntések vonatkozásában a Döntõbizottság hatáskörrel rendelkezik, azaz érdemi elbírálásra jogosult, de elsõdlegesen azt kellett vizsgálnia, hogy a kérelmezõ ügyfélképességgel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Abban kellett állást foglalni a Döntõbizottságnak, hogy kérelmezõ esetében fennáll-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott feltételek valamelyike.<br>
Kérelmezõ részvételi jelentkezést, ajánlatot nem nyújtott be. Kérelmezõ szerint ügyfélképességét az alapozza meg, hogy mint állampolgár jogosult eljárást kezdeményezni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére tekintettel, az ügyfélképesség nem értelmezhetõ korlátlanul, a valós, személyes érdeksérelemnek a kérelmezõ oldalán egyértelmûen meg kell jelennie.<br>
A Döntõbizottság megállapította, hogy kérelmezõ a közbeszerzési eljárás elsõ, részvételi szakaszában alvállalkozóként vett részt.<br>
Az ajánlati szakaszban már nem vett részt, hiszen egyetlen ajánlattevõ sem jelölte meg ajánlatában alvállalkozóként, ajánlatot pedig nem tett. Ily módon az eljárás eredménye – legyen az bármely ajánlat elfogadása vagy elutasítása – kérelmezõ esetében semmiféle következménnyel nem jár, az ajánlati szakaszt illetõen tehát kérelmezõnek ügyfélképessége nincs.<br>
A fentiek alapján a Döntõbizottság megállapította, hogy jelen jogorvoslati eljárásban – a Döntõbizottság hatáskörébe tartozó kérelmi elemek vonatkozásában – kérelmezõ ügyfélképességgel nem rendelkezik, ezért a jogorvoslati kérelem e részei érdemi vizsgálatának eljárásjogi akadálya van.<br>
A fentiek alapján nem volt annak relevanciája, hogy a kérelmezõ a jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõben nyújtotta-e be, ezért azt a Döntõbizottság nem vizsgálta.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, tekintettel a Kbt. 79. § (3) bekezdésében foglaltakra is. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 11.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>