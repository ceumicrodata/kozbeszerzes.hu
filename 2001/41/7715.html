<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7715)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.498/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Szeged Megyei Jogú Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Bizottság elnöke) Szeged Megyei Jogú Város Önkormányzata (6745 Szeged, Széchenyi tér 11., a továbbiakban: ajánlatkérõ) "Dugovics téri villamos vasúti csomópont átépítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
A beszerzés tárgyát képezõ vasúti csomópont átépítéséhez a villamosvágányok és felsõvezetékek engedélyes tervét a Szegedi Közlekedési Rt. 2000. augusztusában elkészítette, melyre a Csongrád Megyei Közlekedési Felügyelet az építési engedélyt kiadta, amely 2000. október 2-án jogerõre emelkedett.<br>
Ajánlatkérõ a beruházás megvalósításához pénzügyi forrás elnyerésére pályázatot nyújtott be. A Környezetvédelmi Alap Célelõirányzat terhére támogatást nyert el, melyrõl a Környezetvédelmi Fejlesztési Intézet 2001. február 15-én kelt levelében értesítette ajánlatkérõt.<br>
Az ajánlatkérõ közgyûlése 2001–2002. költségvetésében a korábban biztosított vágányépítési pályázati önrész mellett elõirányozta a csomópont közúti útépítésének a forrását is. A költségvetés 2001. március 8-án került elfogadásra. Ezt követõen kezdõdhetett meg a beruházás közúti részének elõkészítése, a tervezési szerzõdések megkötése. A vasútépítési rész engedélyokiratát ajánlatkérõ közgyûlése 2001. májusi ülésén hagyta jóvá, majd ennek alapján a Közbeszerzési Értesítõ 2001. május 25-én megjelent 21. számában ajánlati felhívás került közzétételre nyílt eljárás megindítására a vasúti csomópont átépítése tárgyában. A közbeszerzési eljárás és a beruházás lebonyolítója a Szegedi Közlekedési Kft. lett. Idõközben 2001. június 15-re elkészült a közútépítési engedélyezési terv is, amelyben már szerepeltek a Forgalomtechnikai Szakbizottság által javasolt kisebb módosítások is. A módosítások a vasútépítési terv módosítását is eredményezték. Ennek alapján az ajánlati felhívásban megjelölt mennyiségek is változtak.<br>
A módosított feltételekrõl új hirdetményt kellett volna közzétenni, amely az ajánlattételi határidõ – és így a közbeszerzési eljárás – meghosszabbítását eredményezte volna.<br>
A támogatás igénybevételére elõírt határidõ miatt erre már ajánlatkérõnek lehetõsége nem volt, így az ajánlati felhívását visszavonta és a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást indított 2001. július 17-én.<br>
A Döntõbizottság elnöke részére megküldött tájékoztatóban az eljárásfajta választását az engedélyes tervek idõközben szükségessé váló módosításával, illetve a támogatás elnyerésérõl szóló határozatban elõírt határidõk betartásának szükségességével indokolták.<br>
A Döntõbizottság elnöke 2001. augusztus 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a választott eljárás jogalapjának jogszerûsége egyértelmûen nem állapítható meg, ezért indítványozta a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában megfogalmazott jogalap vizsgálatát.<br>
Ajánlatkérõ érdemi észrevételében kérte az eljárás megszüntetését. Indoklásként elõadta, hogy az idõközbeni tervmódosítások a nyílt eljárás ajánlati felhívásának módosítását tették volna szükségessé, azonban a rendelkezésre álló határidõk ezt már nem tették lehetõvé. Hivatkozott ajánlatkérõ a 7/2001. (III. 9.) KöM rendeletre, amely a támogatási szerzõdések megkötésére határidõt ír elõ, melynek elmulasztása a támogatás elvesztését vonja maga után.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozóan ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak.<br>
Bármelyik feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállnak-e.<br>
Ajánlatkérõ a beszerzés tárgyát képezõ fejlesztés megvalósításához szükséges támogatás elnyerésérõl 2001. február 15-én kelt levélbõl értesült, amelyet 2001. február 21-én kapott kézhez. A levél tartalmazta, hogy a "szerzõdéskötési feltételeket az elõfeltételekkel összefüggõ esetleges hiánypótlásokat és a közbeszerzési törvény elõírásai szerinti eljárás lebonyolítását még a támogatási szerzõdés megkötése elõtt kell teljesíteni, ezek hiányában a szerzõdés nem köthetõ meg."<br>
A szerzõdéskötési elõfeltételek teljesítésének határideje a támogatási ajánlat elfogadásától közbeszerzési kötelezettség esetén 120 nap. Ezen határidõ rendkívül indokolt esetben maximum 90 nappal meghosszabbítható. Ugyanakkor az idõközben hatályba lépõ (a Környezetvédelmi Alap célfeladat fejezeti kezelésû elõirányzat felhasználásának, nyilvántartásának és ellenõrzésének részletes szabályairól szóló) 7/2001. (III. 9.) KöM rendelet 23. § (5) bekezdése alapján a rendelet hatálybalépésekor még meg nem kötött támogatási szerzõdések esetén a támogatásról szóló döntés hatályát veszti, ha a rendelet hatálybalépésétõl számított hat hónapon belül a pályázónak felróhatóan nem jön létre a támogatási szerzõdés.<br>
A fenti rendelkezés figyelembevételével ajánlatkérõnek a támogatási szerzõdés megkötésére elõírt véghatáridõ lecsökkent.<br>
A Döntõbizottság vizsgálta, hogy a támogatás elnyerésérõl szóló értesítést követõen ajánlatkérõnek nem felróható-e, hogy a közbeszerzési eljárás megindítására csak 2001. július 17-én került sor.<br>
Ajánlatkérõ a pályázat elnyerését követõen a beruházás megvalósításához szükséges intézkedéseket megkezdte. Ennek alapján a nyílt közbeszerzési eljárás megindítására is sor került 2001. május 23-án.<br>
A közútépítési terv azonban csak 2001. júniusában készült el, amely a már megindított nyílt eljárás ajánlati felhívásában közzétett mennyiségi változásokat eredményezett.<br>
Az idõközbeni tervmódosítások szükségessége nem ajánlatkérõ mulasztására vezethetõ vissza, hiszen a közúti és vasúti pályarész elkülönített tervezését a pályáztatás indokolta, ugyanakkor a két terv között szoros összefüggés áll fenn. A tervmódosítás eredményeként bekövetkezett mennyiségi változások a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésének alkalmazását tették volna szükségessé, amely alapján a nyílt eljárás lefolytatására már ajánlatkérõnek elegendõ idõ valóban nem állt rendelkezésére, figyelemmel a támogatási szerzõdés megkötésének 7/2001 (III. 9.) KöM rendeletben elõírt határidejére.<br>
A Döntõbizottság megállapította, hogy a rendkívüli sürgõsséget indokló körülmények bekövetkezése nem ajánlatkérõ mulasztására vezethetõ vissza, így eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha – a megindításra vagy folytatásra okot adó körülmény már nem áll fenn – megszünteti.<br>
A fenti rendelkezésre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 27.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>