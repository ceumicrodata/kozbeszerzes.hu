<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7714)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.490/12/2001.<br>
<br>
Tárgy: a Comesa Kft. jogorvoslati kérelme a Szent Lázár Megyei Kórház közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Bárd, Cseri és Társai Ügyvédi Iroda (1056 Budapest, Belgrád rkp. 13–15.) által képviselt Comesa Budapest Orvosi Mûszer és Labortechnikai Kft. (1135 Budapest, Róbert Károly krt. 82–84., továbbiakban: kérelmezõ) jogorvoslati kérelmének – melyet a dr. Hargitai László ügyvéd (1114 Budapest, Bartók Béla út 15/B.) által képviselt Szent Lázár Megyei Kórház (3100 Salgótarján, Füleki út 64., továbbiakban: ajánlatkérõ) 40 db teljes felszínpótló térdízületi protézis beszerzése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 61. § (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõnek a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. április 19-i számában – többek között – a rendelkezõ részben megjelölt beszerzés tárgyában, a felhívást április 25-én módosította.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0–20-ig terjedõ pontszámozással, a következõ részszempontok és azokhoz rendelt súlyszámok alapján kívánt kiválasztani:<br>
– a megajánlott termék mûszaki színvonala	3<br>
– ajánlati ár, fizetés feltételei	2<br>
– az ajánlatok teljeskörûsége	1<br>
Az ajánlattételi határidõre, június 5-re a szóban forgó termékcsoportra a kérelmezõ, a Variomedic Kft. és a Neos Kft. nyújtott be ajánlatot.<br>
Ajánlatkérõ a július 16-án tartott eredményhirdetésen a Neos Kft. ajánlatát hirdette ki nyertesnek. Ajánlatkérõ az összegzés az eljárásról dokumentumot július 19-én küldte meg az eredményhirdetésen jelen nem lévõ ajánlattevõknek, azt kérelmezõ július 25-én vette kézhez.<br>
Kérelmezõ július 26-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlati ár és fizetési feltételek értékelésekor számítási hiba történt, a két ajánlat közötti pontszámeltérés helyes számítás esetén kisebb, mint amit az ajánlatkérõ által az eredményhirdetésen átadott táblázat kimutat. Sérelmezte továbbá, hogy ajánlatkérõ a megajánlott termék mûszaki színvonala részszempontból a nyertes ajánlatát azonosnak minõsítette az övével, holott a nyertes által ajánlott terméknek hazai utánkövetési tapasztalatok híján nincs semmiféle szakmai megítélési alapja, a nemzetközi szakirodalom az általa ajánlott termék magasabb színvonalát, jobb használhatóságát és tartósságát bizonyítja.<br>
Kifogásolta, hogy ajánlatkérõ egyrészrõl csak öt napon túl, a 9. napon küldte meg részére az összegzés az eljárásról dokumentumot, másrészrõl a dokumentum a megajánlott termék mûszaki színvonala részszempontra vonatkozóan nem tartalmazott megfelelõ indoklást arra nézve, hogy miért minõsítette ajánlatkérõ azonos értékûnek a két ajánlatot.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy annak ellenére, hogy az összegzés mellékletét képezõ táblázatban lévõ számítást korrigálnia kellett, a számítási hiba nem változtatott az eljárás eredményén. A kérelmezõ és a nyertes által ajánlott terméket a bírálóbizottság a szakmai tapasztalatok alapján értékelte azonos értékûnek, a specifikációs lapokban közöltek alapján érdemi különbséget nem tudott tenni a termékek között. Vitatta a kérelmezõ azon állítását, hogy késedelmesen küldte meg az összegzést, azt az eredményhirdetést követõ 5 napon belül postázta. A jogorvoslati eljárásban tartott tárgyaláson nem vitatta, hogy az összegzés nem tartalmaz indokot az elsõ részszempontból való döntésre nézve.<br>
Közölte, hogy a jogorvoslati eljárás megindítása miatt a nyertes ajánlattevõvel a szerzõdést nem kötötte meg.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem részben megalapozott.<br>
Kérelmezõ az ajánlati ár és fizetési feltételek részszempontra vonatkozó pontszámítás helyességét, valamint a megajánlott termék mûszaki színvonala értékelését vitatta. A Döntõbizottság ezért az elsõ és második részszempontból vizsgálta meg ajánlatkérõ értékelését.<br>
Ajánlatkérõ a kérelmezõ kifogására pontosította második a részszempont pontozását. Az eredményhirdetéskor közölt 18-as pontszámmal szemben a kérelmezõnek 19,72 pontot, a nyertesnek pedig a 19,7 ponttal szemben 20 pontot adott. A javított számok azonosak a kérelmezõ számítása szerintiekkel (a kerekítési szabályokat figyelembe véve), a kérelem így okafogyottá vált, ezért a Döntõbizottság e tekintetben a kérelmet elutasította.<br>
Kérelmezõ sérelmezte, hogy a megajánlott termék mûszaki színvonala részszempontra a nyertes vele azonos pontszámot kapott, holott az õ terméke álláspontja szerint magasabb színvonalú.<br>
A Döntõbizottság összehasonlította a két ajánlatban szereplõ mûszaki jellemzõket:<br>
Kérelmezõ ajánlata<br>
– Típus: Zimmer INSALL BURSTEIN II.<br>
– Tartósság: min. 5 év<br>
– Kopásállóság<br>
– utánkövetés ideje: 1978-tól<br>
– utánkövetési eredménye: 98% 7 évnél<br>
                                             94% 13 évnél<br>
– Revíziós lehetõségek: az IB II. moduláris rendszer ékekkel és rudakkal felépíthetõ. Revízió elvégzésére is alkalmas rendszer<br>
– Referenciák: Réthy Pál Kórház, Békéscsaba<br>
                          Szt. Lázár Megyei Kórház<br>
                          SOTE Ortopédiai Klinika<br>
Nyertes ajánlat<br>
– Típus: Cremascoli INSALL BURSTEIN II.<br>
– Tartósság: min. 5 év<br>
– Kopásállóság<br>
– utánkövetés ideje: 1978-tól<br>
– utánkövetési eredménye: 98% 7 évnél<br>
                                             96,2% 13 évnél<br>
– Revíziós lehetõségek: revíziós lehetõségeket az IB II. rendszer biztosítja moduláris kivitelben<br>
– Referenciák: PTE Traumatológiai Klinika<br>
                          Szt. Lázár Megyei Kórház<br>
                          Réthy Pál Kórház<br>
A tételes adatokból megállapítható, hogy a nyertes ajánlatában szereplõ utánkövetési eredménye minimális eltéréssel kedvezõbb mint a kérelmezõé, egyebekben a két termék mûszaki mutatói azonosak. A Döntõbizottság ezért az elsõ részszempontból elfogadta ajánlatkérõ értékelését.<br>
A Döntõbizottság megállapította, hogy ajánlatkérõ a kérelmezõ és a nyertes ajánlatát helytállóan értékelte, ezért a jogorvoslati kérelmet e tekintetben elutasította.<br>
Kérelmezõ kifogásolta, hogy ajánlatkérõ az összegzés az eljárásról dokumentum tartalmát és az ajánlattevõknek való megküldését illetõen nem a Kbt. elõírásai szerint járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerinti írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az eredményhirdetés július 16-án volt. Ajánlatkérõ az összegzést július 19-én megküldte ajánlattevõknek. Mivel a Kbt. nem a kézhezvétel, hanem a megküldés idõpontjaként írja elõ az 5 munkanapot, ajánlatkérõ e körben nem követett el jogsértést.<br>
Az 5. számú melléklet 2. c) pontja szerint ajánlatkérõnek ismertetni kell a táblázatban szereplõ pontszámok indokolását. Ez a rendelkezés a közbeszerzési eljárás egyik alapelvének hatályosulását, az eljárás nyíltságának biztosítását szolgálja. A pontszámok indokolása által gyõzõdhetnek meg az ajánlattevõk arról, hogy helytálló volt-e ajánlatkérõ értékelése és dönthetnek arról, hogy eséllyel indíthatnak-e jogorvoslati eljárást ajánlatkérõ döntése ellen.<br>
Ajánlatkérõ az elsõ részszempontot illetõen a következõket közölte az összegzésben: "Térdprotézis. Orvosszakmai szempontból mindegyik cég ajánlata egyforma minõségû." Ez a közlés nem indokolás értékû, mert hiányzik belõle annak meghatározása, hogy miért tekintette egyforma minõségûnek ajánlatkérõ az ajánlatokat. A Döntõbizottság megállapította, hogy ajánlatkérõ az elsõ részszempontból adott pontszámok indokolásának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), d) és h) pontja szerint rendelkezett. A Döntõbizottság a 61. § (1) bekezdése megsértésének megállapítása ellenére eltekintett a bírság kiszabásától, mert az 1 millió Ft-os minimum bírságot is túlzott mértékûnek tartja a jogsértés súlyához képest, figyelemmel arra is, hogy a közbeszerzési eljárás meghatározó eleme, a nyertes személyének megállapítása terén ajánlatkérõ jogszerûen járt el.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. szeptember 4.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>