<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7716)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.423/12/2001.<br>
<br>
Tárgy: a Kipszer Rt. jogorvoslati kérelme Budapest Fõváros Terézváros Önkormányzata Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KIPSZER Fõvállalkozási és Tervezõ Rt. (1106 Budapest, Jászberényi út 24–36., képviseli: dr. Tasnádi Zoltán ügyvéd, 1111 Budapest, Kende u. 18. VI/13., a továbbiakban: kérelmezõ) jogorvoslati kérelmét, melyet Budapest Fõváros Terézváros Önkormányzata Polgármesteri Hivatala (1067 Budapest, Eötvös u. 3., képviseli: dr. Morvai Péter jogtanácsos, a továbbiakban: ajánlatkérõ) "Bulapest VI. kerület, Pethõ S. u. 4. sz. alatti kétnyelvû általános iskola és gimnázium épület rekonstrukciója" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. április 4-én megjelent 14. számában tett közzé ajánlati felhívást nyílt eljárás megindítására. Ajánlatkérõ az eljárás lebonyolításával az INVESTMENT Consulting Services Kft.-t bízta meg.<br>
Ajánlatkérõ a beszerzés tárgyát és mennyiségét a felhívásban az alábbiak szerint határozta meg: Budapest VI. kerület, Pethõ S. u. 4. szám alatti kétnyelvû általános iskola és gimnázium épület rekonstrukciója 4780 m2 (udvari felépítmények bontása, az udvar beépítése három szintben, liftépítés, a megmaradó részek szakaszos felújítása) generálkivitelezése az iskola üzemelésének biztosítása mellett.<br>
Ajánlatkérõ a teljesítési határidõt 2002. július 15-ében állapította meg, kötbérterhes részhatáridõként 2001. november 30-át.<br>
Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
Az ajánlati felhívás 11. b) pontban pedig az ajánlattevõknek a szerzõdés teljesítésére alkalmatlanná minõsítés szempontjait állapította meg.<br>
Ajánlatkérõ az összességében legelõnyösebb ajánlatot kívánta kiválasztani az alábbiak szerint:<br>
részszempontok	súlyszámok<br>
– alkalmazni kívánt mûszaki organizációs megoldás, a folyamatos tanítás feltételeinek biztosítása	 10<br>
– vállalkozás ellenértéke	8<br>
– fizetési feltételek	6<br>
– teljesítési határidõk	6<br>
– vállalt garanciális feltételek	4<br>
– felelõsségbiztosítás mértéke	4<br>
Az értékelés során adható pontszám részszempontonként 1–10.<br>
Ajánlatkérõ az ajánlattétel elkészítésének megkönnyítése céljából ajánlati dokumentációt is biztosított. Ajánlatkérõ a dokumentációban határozta meg részletesen az elvégzendõ feladatokat, amelyek között elõírta az iskolaépület külsõ homlokzatának felújítását is. Erre vonatkozóan az az elõírás szerepelt, hogy csak abban az esetben képezi jelen pályázat tárgyát, ha az ajánlatkérõ rendelkezésére álló pénzügyi fedezet az ajánlatok ismeretében a kivitelezését lehetõvé teszi. Ezért ennek költségét az átalányáron belül külön rovatban kell meghatározni.<br>
Ajánlatkérõ elõírta, hogy az ajánlattevõnek az ajánlatához mellékelni kell a dokumentáció részét képezõ ajánlatkérõ által ajánlott tartalmú szerzõdéstervezetet, mely tartalmazta:<br>
– szerzõdés tárgyát,<br>
– az ajánlatkérõ és a nyertes ajánlattevõ kötelezettségeit, jogait,<br>
– a vállalkozási díjat, átalánydíjként meghatározva és a szerzõdés mellékleteként az ajánlattevõ által beárazott költségvetést,<br>
– mûszaki és pénzügyi ütemterv, számlázási feltételeket,<br>
– jólteljesítési biztosíték nyújtásának feltételeit, módját,<br>
– fizetési feltételeket,<br>
– garanciális feltételeket,<br>
– felelõsségbiztosítás fõ kitételeit, a kártérítés módját,<br>
– az építési engedélyezõ hatósághoz bejelentendõ felelõs mûszaki vezetõ nevét és egyéb adatait,<br>
– kapcsolattartás és rendszeres ellenõrzés módját,<br>
– feladatteljesítés leigazolásának módját, az elõzõek dokumentálását,<br>
– a szerzõdés felmondásának feltételeit,<br>
– a szerzõdésszegés ismérveit és jogkövetkezményeit,<br>
– az esetleges viták jogi rendezésének módját.<br>
Ajánlatkérõ elõírta, hogy az ajánlattevõ által megadott vállalási árnak tartalmaznia kell a rekonstrukció megvalósítási költségeit dokumentációval átadott költségvetési kiírások beárazásával, valamint minden olyan egyéb kapcsolódó feladat költségét, amely szükséges a feladat teljesítéséhez.<br>
Ajánlatkérõ elõírta a dokumentáció 10.7. pontjában, hogy az ajánlattevõ az ajánlatához köteles kiviteli ütemtervet mellékelni, mely a vállalkozási szerzõdés mellékletét képezi. Az ütemterv feladat oszlopát szakmánként, elhatárolható mûszaki szakaszonként kell megnevezni. Az ütemtervnek tartalmaznia kell továbbá – igazodva elsõsorban az iskolai szünetekhez – egyes tantermek, épületszárnyak, más módon konkrétan meghatározott helyiségek kiürítésének és visszaadásának idõpontjait. Az ajánlattevõnek azzal kell számolnia, hogy a kivitelezés ideje alatt az iskola folyamatos mûködését – az iskolaszüneteket leszámítva – mindenkor legalább tíz osztályterem oktatási célú használatával biztosítania kell.<br>
Ajánlatkérõ elvárta, hogy ajánlattevõ kötbérterhes részhatáridõként 2001. november 30-i teljesítési határidõvel a következõ mûszaki tartalmat ajánlja meg:<br>
– felvonulás,<br>
– az új rész építéséhez kapcsolódó bontások,<br>
– az új rész építése külsõ lezárással bezárólag.<br>
Az ajánlattevõ által megajánlott teljesítési ütemekhez, illetve a határidõkhöz kell kapcsolni a részszámla benyújtását.<br>
Ajánlatkérõ elõnyben részesíti azt az ajánlatot, amelyben ajánlattevõ minél kevesebb részszámlázási lehetõséggel valósítja meg a feladatot. Egy-egy részszámla között legalább 2 hónapnak el kell telnie.<br>
A dokumentáció 10.8. pontja szerint ajánlattevõ köteles volt továbbá az ajánlatban egy kötbérterhes részhatáridõt, és egy véghatáridõt megjelölni. Ezen felül ajánlattevõnek meg kellett jelölnie mérhetõ egyértelmûen megfogalmazott mûszaki teljesítéshez kapcsolódó teljesítési részhatáridõket, amelyek teljesítése ad lehetõséget részszámlák benyújtására. A leigazolt és benyújtott számlákat ajánlatkérõ 30 napos határidõn belül egyenlíti ki átutalással.<br>
Ajánlatkérõ 2001. április 20-án helyszíni bejárást is biztosított ajánlattevõk részére.<br>
Az ajánlatkérõ az eljárása során az ajánlatok beadási határidejét módosította. A módosított ajánlattételi határidõként 2001. május 25-ét jelölte meg.<br>
Az ajánlattételi határidõig öt ajánlattevõ nyújtotta be az ajánlatát: a Construm Építõipari Fõvállalkozó Kft., Magyar Épületszerelõ Rt., Pest-Bau Szolgáltató Kft., Regency-Bau Építõ, Kereskedelmi Szolgáltató Kft. és kérelmezõ.<br>
Ajánlatkérõ ezt követõen megkezdte az ajánlatok értékelését, majd az eredményhirdetés idõpontját a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése alapján elhalasztatta, új idõpontként 2001. június 25-ét határozta meg.<br>
Ajánlatkérõ az eredményhirdetés idõpontjára elkészítette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott 5. számú melléklet szerinti összegzést az eljárásról, amelyet az ajánlattevõk részére átadott. Ajánlatkérõ eljárást lezáró döntése alapján a Regency-Bau Építõ, Kereskedelmi Szolgáltató Kft. ajánlata a Kbt. 52. § (2) bekezdés d) pontja alapján érvénytelen, az eljárás nyertese a Pest-Bau Szolgáltató Kft. lett.<br>
Az összességében második legkedvezõbb ajánlatot a Maszer Rt. nyújtotta be.<br>
Kérelmezõ 2001. július 3-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. A jogorvoslati kérelmében kérte a közbeszerzési eljárást lezáró döntés megsemmisítését, ideiglenes intézkedésként az eljárás felfüggesztését és az eljárást lezáró szerzõdés megkötésének megtiltását. Kérelmezõ hivatkozott arra, hogy a nyertes ajánlata érvénytelen, mert az ajánlati felhívás szerint a többváltozatú ajánlattétel nem volt megengedett, ennek ellenére a nyertes fizetési határidõként többváltozatú ajánlatot nyújtott be azáltal, hogy 40 napos fizetési határidõre, illetve 10 napos fizetési határidõ esetén árkedvezmény biztosítására tett ajánlatot. Álláspontja szerint az ajánlatok értékelésére adott pontszámok nincsenek összefüggésben a korábban kiadott értékelési szempontok teljesítésével, szubjektívek, az értékelés átfogó elvei nem érvényesülnek.<br>
A tervezõi organizációt elfogadták, vállalták a folyamatos tanítás feltételeit, részletes ütemezést készítettek, melyeket fázistervekkel alátámasztottak. Vállalták a minõségbiztosítási terv készítését, organizációjuk környezetvédelmi és munkavédelmi fejezetet is tartalmazott. A kérelmezõ által vállalt fizetési feltételek összességében a nyertesnél kedvezõbbek. A kötbérterhes részhatáridõre igényelt mûszaki teljesítést megvalósítják. A kérelmezõ által megajánlott véghatáridõ nem irreális, hanem rendkívül kedvezõ ajánlatkérõ számára. A vállalt garanciális feltételek és a felelõsségbiztosítás mértéke részszempont vonatkozásában is kedvezõbb ajánlatot tettek.<br>
Kérelmezõ álláspontja szerint valamennyi elbírálási szempont vonatkozásában ajánlatuk a legkedvezõbb volt.<br>
Ajánlatkérõ érdemi észrevételében, a nem megalapozott jogorvoslati kérelem elutasítását kérte. Indoklásként elõadta, hogy álláspontja szerint a kérelmezõ ajánlata érvénytelennek is minõsülhet, mert referenciáinak, mûszaki-technikai felszereltségének bemutatása nem megfelelõ. Kérelmezõ ajánlatában nem a jogszabályi feltételeknek megfelelõ felelõs mûszaki vezetõt nevezte meg, nem csatolta a névjegyzékbe történõ felvételt elrendelõ határozatot. A pénzügyi ütemterv nem veszi figyelembe az ajánlati dokumentáció 10.7. pontjában meghatározott követelményt és a helyszíni bejárásokról készült jegyzõkönyvben rögzítetteket. A dokumentáció 2001. november 30-ig kötbérterhes részhatáridõre megkövetelt mûszaki tartalmat meghatározza, az ajánlattevõ jóval kevesebb mûszaki tartalmat kapcsol a 2001. november 30-i határidõhöz.<br>
Elsõ részszempontból a nyertes ajánlata ajánlatkérõ számára azért volt kedvezõbb, mert a nyertes olyan organizációs megoldást dolgozott ki, amely alapján a feladatot a legkevesebb bontással és iskolán belüli területfoglalással oldja meg. A kérelmezõ ajánlatában nem vázolt fel konkrét organizációs megoldást, nyilatkozott, hogy a tervezõi organizációt fogadja el. A tervezõ által megjelölt organizációs megoldás elfogadása nem volt kötelezõ. A legoptimálisabb organizáció kidolgozását az ajánlattevõktõl várták el, épp ezért került elsõ helyre ennek megítélése.<br>
A fizetési feltételek körében a nyertes 40 napos fizetési határidõt vállalt a kérelmezõ 30 napjával szemben.<br>
A teljesítési határidõ vonatkozásában kérelmezõ ajánlata nem tartalmazta, hogy elsõ részszámlájának összege nem a teljesítéshez igazodik, hanem annál kevesebb. A 2001. november 30-i határidõre elõírt mûszaki tartalom vállalására vonatkozó ajánlati rész sem volt egyértelmû. Az ajánlatot nem értékelhették másként csak úgy, hogy a számla teljesítéshez igazodik és a kötbérterhes határidõre az elõírt munkák nem valósulnak meg. Ennek alapján ajánlatkérõ számára a kérelmezõ ajánlata a nyertesénél kedvezõtlenebb volt.<br>
A vállalt garanciális feltételek kiértékelése esetén a minél magasabb fajlagos költség vállalását, illetve a minél hosszabb idõtartamú és nagyobb arányú garanciavállalást vették figyelembe. E vonatkozásban a Construm Építõipari Fõvállalkozó Kft. tette a legkedvezõbb ajánlatot, ennek megfelelõen a Construm Építõipari Fõvállalkozó Kft. kapta a maximális pontszámot. Kérelmezõt ezen elbírálási szempontból 7 pont illeti meg. Az utolsó elbírálási szempont értékelése is reális volt részükrõl.<br>
A Construm Építõipari Fõvállalkozó Kft. érdemi észrevételében az ajánlatkérõ eljárást lezáró döntését nem tartja reálisnak.<br>
A Pest-Bau Szolgáltató Kft. érdemi észrevételében hivatkozik arra, hogy álláspontja szerint a kérelmezõ ajánlata érvénytelennek minõsül a teljesítési határidõ és a felelõs mûszaki vezetõ vonatkozásában tett nyilatkozatai miatt. Ennek alapján az ajánlatkérõ az ajánlatot nem is vizsgálhatta volna.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottságnak elsõdlegesen abban a kérdésben kellett állást foglalnia, hogy a kérelmezõ hivatkozása alapján a nyertes ajánlat érvényesnek tekinthetõ-e. Az ajánlati felhívás szerint többváltozatú ajánlattételre lehetõség nem volt. A nyertes ajánlattevõ a fizetési feltételek körében 40 napos határidõre tett ajánlatot, illetve 10 napos fizetési feltételt ajánlott meg, ez utóbbi esetben árkedvezmény biztosított: A nyertes 40 napos fizetési határidõ vállalása megfelelt a kiírás feltételeinek, ajánlata e tekintetben érvényes volt. Az alternatív vállalása az ajánlatkérõ által figyelembevételre nem került. E tekintetben tehát a nyertes ajánlata – elsõdleges formájában – érvényesnek minõsül. Ajánlatkérõ ezt értékelte, az alternatív ajánlatát figyelmen kívül hagyta. Az alapajánlat érvényes volt, ajánlatkérõ helyesen döntött az ajánlat érvényessé nyilvánításáról.<br>
Ezt követõen a Döntõbizottság vizsgálta, hogy ajánlatkérõ az eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel, illetve a Kbt. 59. § (1) bekezdésében foglaltak betartásával hozta-e meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatkérõ értékelése az alábbi volt:<br>
<br>
Ajánlattevõ:<br>
Construm Kft.<br>
<br>
Az elbírálás	Részszempon-	Értékelési	Súlyozott<br>
szempontjai	tok súlyszámai	pontszám	pontszám<br>
<br>
Alkalmazni kívánt mûszaki organizációs megoldás	10	7	70<br>
Vállalkozás ellenértéke	 8	7	56<br>
Fizetési határidõ	 6	  7,5	45<br>
Teljesítési határidõ	 6	7	42<br>
Vállalt garanciális feltételek	 4	9	36<br>
Felelõsségbiztosítás mértéke	 4	  6,3	  25,2<br>
A súlyszámmal szorzott értékelési pontszámok összegei ajánlattevõnként	 274,2<br>
<br>
<br>
Ajánlattevõ:<br>
Maszer Rt.<br>
<br>
<br>
Az elbírálás	Részszempon-	Értékelési	Súlyozott<br>
szempontjai	tok súlyszámai	pontszám	pontszám<br>
<br>
Alkalmazni kívánt mûszaki organizációs megoldás	10	7	70<br>
Vállalkozás ellenértéke	 8	9	72<br>
Fizetési határidõ	 6	  7,5	45<br>
Teljesítési határidõ	 6	10	60<br>
Vállalt garanciális feltételek	 4	  7,5	30<br>
Felelõsségbiztosítás mértéke	 4	  8,4	  33,6<br>
A súlyszámmal szorzott értékelési pontszámok összegei ajánlattevõnként	 310,6<br>
<br>
<br>
Ajánlattevõ:<br>
Kipszer Rt.<br>
<br>
<br>
Az elbírálás	Részszempon-	Értékelési	Súlyozott<br>
szempontjai	tok súlyszámai	pontszám	pontszám<br>
Alkalmazni kívánt mûszaki organizációs megoldás	10	8	80<br>
Vállalkozás ellenértéke	 8	10	80<br>
Fizetési határidõ	 6	  5,5	33<br>
Teljesítési határidõ	 6	7	42<br>
Vállalt garanciális feltételek	 4	  6,5	26<br>
Felelõsségbiztosítás mértéke	 4	8	32<br>
A súlyszámmal szorzott értékelési pontszámok összegei ajánlattevõnként			 293,0<br>
<br>
<br>
Ajánlattevõ:<br>
Pest-Bau Kft.<br>
<br>
<br>
Az elbírálás	Részszempon-	Értékelési	Súlyozott<br>
szempontjai	tok súlyszámai	pontszám	pontszám<br>
<br>
Alkalmazni kívánt mûszaki organizációs megoldás	10	10	100<br>
Vállalkozás ellenértéke	 8	 9	 72<br>
Fizetési határidõ	 6	 8	 48<br>
Teljesítési határidõ	 6	10	 60<br>
Vállalt garanciális feltételek	 4	  6,5	 26<br>
Felelõsségbiztosítás mértéke	 4	  6,5	 26<br>
A súlyszámmal szorzott értékelési pontszámok összegei ajánlattevõnként	 332,0<br>
<br>
<br>
<br>
1. elbírálási szempont: alkalmazni kívánt mûszaki organizációs megoldás, folyamatos tanítás feltételeinek biztosítása<br>
Ajánlatkérõ értékelése:<br>
– Nyertes:	10 pont   súlyozva 100<br>
– Kérelmezõ:	8 pont   súlyozva  80<br>
Ajánlatkérõ az ajánlattevõk részére organizációs tervet biztosított, amelytõl eltérést megengedett. Ezen elbírálási szempontban éppen azt kívánta értékelni, hogy a tervezett organizációtól az ajánlattevõk kedvezõbb tervet tudnak-e készíteni, illetve benyújtani. Ezen elbírálási szempont lényegében ajánlatkérõ megítélésén múlik, ajánlatkérõ tudja megítélni azt, hogy számára melyik organizációs megoldás a kedvezõ. Ajánlatkérõ pontozását azzal indokolta, hogy a nyertes a kiadott tervtõl kedvezõbb organizációs megoldásra tett javaslatot, amely kevesebb bontási munkákkal jár, illetve a tornaterem céljára 28 m2-rel nagyobb területe marad az iskolának, továbbá az iskola mûködése a legkisebb zavarással valósul meg. A nyertes ajánlata azért is kedvezõbb volt, mert kisebb zajszintû gépekkel dolgozik, amely nem elhanyagolható körülmény a tanítás alatti munkavégzés mellett. A kérelmezõ a tervezõ által megajánlott organizációs megoldás megvalósítását vállalta.<br>
Ajánlatkérõ e részszempontból történõ értékelését a Döntõbizottság elfogadta, értékelése megfelelõ volt.<br>
<br>
<br>
2. vállalkozás ellenértéke<br>
Ajánlatkérõ értékelése:<br>
– Nyertes:	vállalkozási ár 388 353 584 Ft<br>
		9 pont   súlyozva 72<br>
– Kérelmezõ:	vállalkozási ár 378 080 218 Ft<br>
	10 pont   súlyozva 80<br>
Ajánlatkérõ e szempontnál a legkedvezõbb vállalási árat értékelte maximális pontszámmal és ettõl kedvezõtlenebb árra arányosan kevesebb pontszámot adott. Ajánlatkérõ értékelése e részszempont vonatkozásában is megfelelõ volt. E részszempontból történõ ajánlatkérõi értékelést kérelmezõ maga sem vitatta.<br>
<br>
<br>
3. elbírálási szempont: fizetési feltételek<br>
Ajánlatkérõ értékelése:<br>
– Nyertes:	8 pont   súlyozva 48<br>
– Kérelmezõ:	5,5 pont súlyozva 33<br>
Ajánlatkérõ e körben maximális pontszámmal értékelte:<br>
– minél hosszabb fizetési határidõ vállalást,<br>
– minél kevesebb részszámla benyújtását,<br>
– 2001. évi mûszaki ütemnek megfelelõ pénzügyi teljesítést.<br>
A nyertes 40 napos fizetési határidõt, a kérelmezõ 30 napos határidõt vállalt. A nyertes 3 rész- és 1 végszámlát kíván benyújtani, a kötbérterhes részhatáridõt értékben teljesíti (nettó 204 595 E Ft) a kérelmezõ szintén 3 rész- és 1 végszámlát kíván benyújtani a kötbérterhes részhatáridõt értékben azonban nem teljesíti (nettó 84 036 E Ft). A kérelmezõ a nyilatkozatával szemben a kötbérterhes részhatáridõig a mûszaki tartalmat nem teljesíti. Nála az épület új része nem szerkezetkész, nem tartalmazza a falazás, ácsszerkezet, nyílászárók elkészítését. Nem teljesül az az ajánlatkérõi elvárás, hogy a külsõ lezárás megvalósuljon. A kérelmezõ által ajánlatához csatolt tételes költségvetés bizonyítja, hogy a részhatáridõre vállalt tételek nem tartalmaznak többet, mint ami a tételcímben megnevezésre került (pl. tetõ-felülvilágítók árában nincsenek benne az egyéb külsõ nyílászárók, mint ahogy arra kérelmezõ hivatkozott). A Döntõbizottság nem osztotta azt a kérelmezõi állítást, hogy ajánlatkérõnek amennyiben a mûszaki tartalom teljesítése vonatkozásában kétsége volt, úgy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján tisztázó kérdést kellett volna feltennie. A Kbt. 57. § (1) bekezdés alkalmazása nem kötelezettség, csupán lehetõség ajánlatkérõ számára. Az ajánlattevõ feladata ajánlatának oly módon történõ elkészítése, hogy az egyértelmû legyen ajánlatkérõ számára.<br>
E részszempontból az ajánlatkérõ értékelése elfogadható, a kérelmezõ ajánlata a nyertesénél lényegesen gyengébb e tekintetben.<br>
<br>
<br>
4. elbírálási szempont: teljesítési határidõk<br>
Ajánlatkérõ értékelése:<br>
– Nyertes:	10 pont  súlyozva 60<br>
– Kérelmezõ:	7 pont  súlyozva 42<br>
Ajánlatkérõ e körben értékelte a kötbérterhes részhatáridõ vállalást és a befejezési határidõt.<br>
	Nyertes:     Kérelmezõ:<br>
– Kezdés:	2001. 06. 18.  2001. 06. 22.<br>
– Részhatáridõ:	2001. 11. 30.  2001. 11. 30.<br>
– Véghatáridõ:	2002. 06. 30.  2002. 04. 30.<br>
Ajánlatkérõ a véghatáridõ vállalását a kérelmezõnél kedvezõtlenül értékelte arra tekintettel, hogy a teljes munkaterület átadását a 2001. április 20-i bejárás jegyzõkönyve szerint várhatóan 2002. április második felétõl, a fûtési idény befejezését követõen tudja biztosítani, ezt követõen kell elvégezni az elektromos és gépészeti munkákat, így irreális a megjelölt 2002. április 30-i teljesítési határidõ. Ezen tényekre figyelemmel a kérelmezõ ajánlata nem vált kedvezõbbé az elõrehozott véghatáridõ miatt. A részhatáridõt illetõen pedig az ajánlat nem felel meg annak az ajánlatkérõi igénynek, amely a mûszaki tartalom meghatározott teljesítéséhez kapcsolja a részhatáridõ vállalását. Valójában a kérelmezõ a 2001. november 30-ára kért mûszaki tartalmat csak 2002. március 31-re teljesíti, így ajánlata ezen részszempontból a legkedvezõtlenebb.<br>
Ajánlatkérõ értékelése e szempontból sem kifogásolható.<br>
<br>
<br>
5. elbírálási szempont: vállalt garanciális feltételek<br>
Ajánlatkérõ értékelése:<br>
– Nyertes:	6,5 pont   súlyozva 26<br>
– Kérelmezõ:	6,5 pont   súlyozva 26<br>
E részszempontnál ajánlatkérõ a minél magasabb fajlagos kötbérvállalást és a minél hosszabb idõtartamú, s minél nagyobb arányú garanciavállalást értékelte. A kötbéren belül ajánlatkérõ értékelte a késedelmi kötbérvállalást, a garancián belül pedig a minél hosszabb és minél magasabb összegû vállalást. Ajánlatkérõ a kötbérminimumot a szerzõdéstervezetében meghatározta: 30 napig napi 1‰, 31-tõl 45 napig napi 1,5‰, és 45 nap felett 2‰. A kérelmezõ, a nyertes és a MASZER Rt. vállalta az ajánlatkérõ által elõírtakat, a Construm Kft. ennek kétszeresére tett ajánlatot, így õ kapta meg a 10 pontot, míg a többiek 5-5 pontot. A garanciavállalás tekintetében a legkedvezõbb ajánlattevõ a MASZER Rt. volt 26 hónapra 12%-os vállalásával, a kérelmezõ 26 hónapra 5%-ot vállalt, így 9 pontot kapott. A két szám átlaga alapján kérelmezõt 7 pont illeti meg. Ajánlatkérõ is elismerte, hogy e részszempontból tévedésbõl került kiosztásra kérelmezõ részére a 6,5 pont. A nyertes ajánlattevõ garanciavállalása 1 évre 5% volt.<br>
Ajánlatkérõ értékelése tükrözte az ajánlatok tartalmi elemeit, a számszaki hiba lényeges hatással nem volt a pontszámokra.<br>
<br>
<br>
6. elbírálási szempont: felelõsségbiztosítás mértéke<br>
Ajánlatkérõ értékelése:<br>
– Nyertes:	6,5 pont   súlyozva 26<br>
– Kérelmezõ:	8 pont   súlyozva 32<br>
E részszempont körében ajánlatkérõ a biztosítási szerzõdés szerinti káresemények értékét, a minél teljesebb körû ajánlattevõi kármegtérítés vállalását, és a felelõsséget garantáló névjegyzékben szereplõ felelõs mûszaki vezetõ megjelölését értékelte.<br>
A Döntõbizottság megállapította, hogy ez utóbbi értékelése ebbe a részszempontba nem tartozhat bele. A névjegyzékben szereplõ mûszaki vezetõ megjelölése a mûszaki alkalmasság körében értékelendõ erre vonatkozó ajánlatkérõi elõírás esetén. E részszempont esetén a biztosítási szerzõdés tartalmi értékelését végezhette el az ajánlatkérõ.<br>
A Döntõbizottság megállapította, hogy e részszempontból kétséget kizáróan a kérelmezõ ajánlata volt a legkedvezõbb tekintettel arra, hogy a becsatolt biztosítási szerzõdése azt tartalmazta, hogy a szerzõdés hatálya automatikusan kiterjed a biztosított üzletévében megkezdett minden, a biztosítás tárgyát képezõ építési munka teljes idõszakára, teljes nettó vállalási értékére, függetlenül attól, hogy az adott építési munka esetleg áthúzódik a következõ naptári évre. A biztosító csupán a 2 500 000 000 Ft-ot meghaladó beruházási érték esetén dönt egyedileg a kockázat vállalásáról.<br>
A Döntõbizottság azt is vizsgálta, hogy ezen részszempont esetén, amennyiben kérelmezõ a maximális, míg a nyertes ajánlattevõ a változatlanul számára adott pontot kapná, úgy az a végeredményt befolyásolná-e. A Döntõbizottság megállapította, hogy a nyertes személye ez esetben sem változna, a kérelmezõ az eljárás nyertese nem lenne az elérhetõ összpontszám alapján.<br>
A Döntõbizottság eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 24.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>