<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0456)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.504/10/2000.<br>
<br>
Tárgy: Ramona Rt. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ramona Textilipari és Kereskedelmi Rt. (1135 Budapest, Jász u. 56., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatóság (1055 Budapest, Kossuth tér 2–4., képviseli Dr. Gerenday Zsuzsanna jogtanácsos, a továbbiakban: ajánlatkérõ) a többször módosított 125/1996. (VII. 24.) Kormányrendelet hatálya alá tartozó, valamint a megkötendõ szerzõdéshez csatlakozó intézmények egészségügyi termékeinek beszerzése körében a "csõkötszer beszerzése" tárgyú közbeszerzési eljárás ellen nyújtott be, elutasítja.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. szeptember 27-én megjelent 39. számában tett közzé ajánlati felhívást nyílt eljárás megindítására. A beszerzés tárgyát a 125/1996. számú Kormányrendelet 1. számú mellékletében szereplõ országosan kiemelt egészségügyi termékek közül a kötést rögzítõ kötszerek termékcsoport keretén belül határozta meg kilencféle egészségügyi termékre vonatkozóan. Erre a kilenc termékre vonatkozóan a rész-ajánlattétel megengedett volt.<br>
Az 1., 2. és 3. részajánlat körét az ajánlatkérõ az alábbiak szerint határozta meg:<br>
<br>
1. Részajánlat: hálós csõkötszer, 98 700 db.<br>
<br>
2. Részajánlat: nem hálós csõkötszer – trikó csõpólya, pamut alapanyagú kivitelben – 11 900 db.<br>
<br>
3. Részajánlat: nem hálós csõkötszer – trikó csõpólya, mûszálas alapanyagú kivitelben – 182 db.<br>
Ajánlatkérõ a fenti termékekre keretszerzõdést kívánt kötni 2001. december 31-ig terjedõ idõszakra.<br>
Ajánlatkérõ az ajánlati felhívás 11. a) pontjában határozta meg az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket az alábbiak szerint:<br>
A jelen pontban felsorolt adatokra és tényekre vonatkozó igazolásokat és nyilatkozatokat valamennyi ajánlattevõnek (közös ajánlattevõknek is) és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján a teljesítésbe a beszerzés értékének 10%-át meghaladóan bevonni kívánt alvállalkozók tekintetében is csatolni kell az ajánlathoz a Kbt. 43. § (3) bekezdésében foglaltak alapján.<br>
Pénzügyi, gazdasági alkalmasság:<br>
a) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) és a (8) bekezdés szerinti nyilatkozat és hatósági igazolások.<br>
b) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44 § (</a>1) bekezdés a) pontja alapján: eredeti vagy közjegyzõ által hitelesített, 30 napnál nem régebbi, az ajánlattevõ valamennyi számlavezetõ pénzintézeteinek nyilatkozata az alábbi tartalommal:<br>
– mióta vezeti az ajánlattevõ bankszámláját,<br>
– a pénzintézeti kapcsolat jellemzése,<br>
– a fizetési fegyelem jellemzése,<br>
– bankszámlán van-e, volt-e sorban állás, ha igen, mikor és milyen idõtartamú.<br>
Továbbá az ajánlattevõnek nyilatkozni kell arról, hogy az ajánlatában szerepeltetett pénzintézeteken kívül más pénzintézet számlát nem vezet.<br>
c) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján: 1998. és 1999. évi mérlegadatai alapján az elõzõ két év mérleg szerinti eredményérõl szóló nyilatkozat, valamint a dokumentációban részletezettek szerint számított mutatószámok csatolása.<br>
d) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja alapján: az ajánlat benyújtásának idõpontjában aktuális cégállapotot bemutató cégbíróság által kibocsátott cégkivonat, vagy a cégbírósági bejegyzési kérelem, vagy változásbejegyzési kérelem másolatának mellékelésével nyilatkozat a beszerzés tárgyához kapcsolódó tevékenységi körök meglétérõl, megjelölve a tevékenységi kört lefedõ TEAOR számot.<br>
Mûszaki alkalmasság:<br>
a) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján elõzõ két évben a beszerzés tárgyára és mennyiségére vonatkozó legjelentõsebb referenciái ismertetése (referencialevéllel hitelesítve), az ellenszolgáltatás összegének, a szállított mennyiségnek a teljesítés idejének és a szerzõdést kötõ másik félnek, valamint a referenciaszemélyek és elérhetõségüknek a megjelölésével. (A referencialevelekben fel kell tüntetni a vállalt és megvalósult szállítási határidõket, a jótállási idõn belül bejelentett minõségi kifogásokra történt reagálásokat és azok elintézési határidejét.<br>
b) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja alapján: legalább a dokumentációban szereplõ alapkövetelményeknek megfelelõ, ajánlott termék leírása és/vagy olyan termékleírást tartalmazó prospektus, amelybõl egyértelmûen megállapíthatók az ajánlott termék mûszaki paraméterei, valamint az ajánlott termék minimális kiszerelési egységû mintapéldányának becsatolása.<br>
c) Az ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja értelmében a megkövetelt és egyértelmûen megadott mûszaki leírások tekintetében az elismert, bármely nemzeti rendszerbe akkreditált minõségtanúsító intézettõl származó tanúsítvány becsatolása, különös tekintettel a 47/1999. (X. 6.) EüM rendeletben meghatározottakra.<br>
d) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján: a saját és a teljesítésbe bevonandó mûszaki vagy gazdasági egységek minõségbiztosítási rendszerének bármely nemzeti rendszerbe akkreditált tanúsító általi tanúsításával.<br>
Ajánlatkérõ alkalmasság körében elõírta, hogy a szerzõdés teljesítésére alkalmatlannak minõsül, aki<br>
a) az elõzõ két évben nem rendelkezik legalább egy, a beszerzés tárgyához hasonló és a 3. a) pontban meghatározott mennyiség legalább 30%-át elérõ funkcionálisan egyenértékû termék értékesítésére vonatkozó (pozitív tartalmú) magyarországi vagy EK-i referenciával [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont],<br>
b) nem csatolta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjában elõírt tanúsítványokat.<br>
c) nem rendelkezik a saját és a teljesítésbe bevonandó mûszaki vagy gazdasági egységek minõségbiztosítási rendszerének bármely nemzeti rendszerben akkreditált tanúsító általi, az ajánlott termék gyártására vonatkozó ISO tanúsítvánnyal [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont].<br>
Az ajánlatkérõ által a mûszaki alkalmasság körében elõírt követelmények vonatkozásában, az alábbi körben együttesen veszi figyelembe (összevontan) az ajánlattevõ, a közös ajánlattevõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján igénybe vett alvállalkozók 11. b) pont szerinti valamennyi mûszaki mutatóit.<br>
A kérelmezõ 2000. október 17-én nyújtott be jogorvoslati kérelmet az ajánlati felhívás ellen a közbeszerzési eljárás alapelveinek megsértése miatt. Kérte a jogsértés megállapítását az ajánlati felhívás megsemmisítését, ajánlatkérõ kötelezését új ajánlati felhívás kiírására.<br>
A jogsértõ esemény bekövetkezéseként a 2000. szeptember 27-ét jelölte meg a Közbeszerzési Értesítõben történõ közzététel napját, a jogsértésrõl történõ tudomásszerzés idõpontjaként pedig kérelmezõ megjelölte, hogy október 4-én szóbeli információt kért ajánlattevõtõl, amelyre október 11-én kapott elutasító választ. A jogsértést kérelmezõ abban jelölte meg, hogy a hálós csõkötszer vonatkozásában az ISO tanúsítvány meglétének a megkövetelése a három magyarországi gyártó közül kettõt azonnal kizár a verseny lehetõségébõl, ugyanis csak egy gyártó rendelkezik ISO tanúsítvánnyal. A kötelezõ elõírásnak számára akkor lenne jelentõsége, ha a magyarországi kórházak is rendelkeznének ISO tanúsítvánnyal, de jelen idõpontban csak egy-egy kórház rendelkezik minõségtanúsítvánnyal.<br>
Cégük 20 éve forgalmaz ramofix csõháló kötszert, amellyel a felhasználók megelégedettek. Sérelmezi továbbá kérelmezõ a kétéves referencia megkövetelését is, amely szerint új, gazdaságosabb terméket nem lehet megajánlani. Kérelmezõ sérelmezte továbbá, hogy ajánlatkérõ a mûszaki feltételek között követelményként elõírta, hogy a termék szélességét legalább hét méretben kell megajánlani. Ez a követelmény álláspontja szerint szakmailag nem kellõen megalapozott, hiszen Európában négy-hat mérettel is megfelelõ alapanyaggal lefedik a teljes termékskálát. Az új termékét kérelmezõ hat méretben fejlesztette ki és gyártja.<br>
Ajánlatkérõ a jogorvoslati kérelmet, mint megalapozatlant kérte elutasítani. Indokolásként elõadta, hogy az akkreditált minõségtanúsítási rendszer meglétére vonatkozó követelmény elõírását a 2215/1999. (VIII. 25.) és az 1143/1999. (XII. 30.) Kormányhatározatban kijelölt központi beszerzõ szervezet által alkalmazott, a többször módosított 125/1996. (VII. 24.) Kormányrendelet 5. § (2) bekezdés e) pontjában definiált keretszerzõdéses technika teszi szükségessé.<br>
A központosított közbeszerzés lényegében egy keretszerzõdés, amelynek mennyiségi és idõbeni keretei között egyfajta megfelelõ mennyiségi és minõségi garanciákkal biztosított magas szintû rendelkezésre állást hivatott betöltetni. Az akkreditált gyártási minõségtanúsítás feltételének megkövetelése ezt a funkciót hivatott teljesíteni. A referenciával kapcsolatos felvetésre ajánlatkérõ elõadja, hogy az elmúlt évek referenciáinak vizsgálatától eltekinteni nem tud. A mûszaki tartalomban elõírt követelményt (a terméket legalább hétféle méretben kell, hogy lefedje a magyarországi gyógyítási gyakorlatban elfogadott 11-féle testtáji méretet) a központosított közbeszerzés körébe tartozó országosan kiemelt, egészségügyi termékek állami normatíváiról szóló 3/1988. (II. 25.) NM rendeletben meghatározott elõírásokra figyelemmel készítették el, amely tartalmazza valamennyi, a többször módosított 125/1996. (VII. 24.) Kormányrendelet hatálya alá tartozó intézmény tárgyi beszerzéseit szabályozó állami normatívát, amitõl eltérni nem áll módjukban.<br>
Az elkészített mûszaki dokumentáció tartalmát a Magyar Egészségügyi Közbeszerzés Szakmai Intézete véleményezte. A jogorvoslati kérelem kézhezvételét követõen egyeztettek az Országos Egészségügyi Gyártók Szövetségével, akik szintén azt támasztották alá, hogy egy ilyen volumenû, és országos lefedettséget kívánó beszerzés esetén szigorú feltételek megszabásával kell eljárni.<br>
Az Interimport Kft. álláspontja szerint az ajánlatkérõ által közzétett ajánlati felhívás elzárja a magyar gyártókat a pályázaton való részvételtõl.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése taxatíve felsorolással tartalmazza, hogy ajánlatkérõ az ajánlattevõk részére a pénzügyi, gazdasági, valamint a mûszaki alkalmasság körében milyen igazolási módokat írhat elõ.<br>
Ajánlatkérõ ezen felsorolt igazolási módok közül szabadon választhat, egy vagy több igazolási módot is elõírhat.<br>
Ajánlatkérõ a jogszabályi elõírások figyelembevételével és annak keretei között írta elõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ két év referenciáinak ismertetését, amelyet a beszerzés tárgyára és mennyiségére korlátozott.<br>
Ajánlatkérõ a fenti korlátozó rendelkezéssel jogszabályi elõírást nem sértett, csak olyan tartalommal kötötte meg az elõírását, amely a saját beszerzését segíti elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjának elõírása sem jogsértõ ajánlatkérõ részérõl, hiszen a Kbt. jogszabályi elõírását idézte az ajánlati felhívásban.<br>
A kérelmezõ sérelmezte továbbá, hogy ajánlatkérõ a csõkötszerek körében a szélesség vonatkozásában követelményként fogalmazta meg, hogy az legalább 7-féle méretben 1–40 cm-es tartományban kerüljön megajánlásra a 125/1996. (VII. 24.) sz. Kormányrendeletre hivatkozással.<br>
A 125/1996. (VII. 21.) Kormányrendelet, amely a központi költségvetési szervek központosított közbeszerzéseinek részletes szabályairól szól, rendelkezik arról, hogy a Kormány a közbeszerzésekrõl szóló törvény felhatalmazása alapján az állami ráfordítások csökkentése és a költségvetési elõirányzatok tervszerû felhasználása céljából alkotta meg Kormányrendeletét. A Kormányrendelet értelmében a közbeszerzési törvény 3. §-ának (1) bekezdésében meghatározott költségvetési szervek – kivéve a polgári nemzetbiztonsági szolgálatokat és a Külügyminisztérium irányítása alá tartozó külképviseleteket –, valamint a <a href="http://net.jogtar.hu/jr/gen/getdoc.cgi?docid=99500040.tv#3">Kbt. 3. §-á</a>nak (2) bekezdése alapján minden az egészségügyrõl szóló 1997. évi LIV. törvény hatálya alá tartozó és az egészségbiztosítási alapból finanszírozott költségvetési szerv egészségügyi beszerzései a központosított közbeszerzési eljárás körébe tartozó árubeszerzéseik és szolgáltatásmegrendeléseik, valamint azok elõkészítése során e rendelet elõírásai szerint kötelesek eljárni. Ennek a rendeletnek a szerves részét képezte az 1. számú melléklet, amely az országosan kiemelt termékek jegyzékét tartalmazta.<br>
A közbeszerzésekrõl szóló 1995. évi XL. törvény módosításra került az 1999. évi LX. törvénnyel, mely módosított törvény 1999. szeptember 1-jén lépett hatályba. Ezt követõen az elõbb említett Kormányrendelet is módosításra került a 153/1999. (X. 22.) Kormányrendelettel, ami a központosított költségvetési szervek központosított közbeszerzéseinek részletes szabályairól szól, s amely nagymértékben hatályon kívül helyezte a korábbi Kormányrendeletet, így annak 1–8. §-át. A rendelet 2000. január 1-jén lépett hatályba és a rendelkezéseit azokra a beszerzésekre kell alkalmazni, amelyeknél a beszerzési eljárás megkezdésére 2000. január 1-jét követõen került sor. A beszerzési eljárás megkezdésének minõsül az ajánlati felhívás közzététele. E rendelet hatálybalépésével egyidejûleg hatályukat vesztõ rendelkezés a központi költségvetési szervek közbeszerzési rendszerében országosan kiemelt termékek állami normatíváiról szóló többször módosított 240/1996. (XII. 27.) Kormányrendelet.<br>
Mindezekre tekintettel tehát tényként megállapítható, hogy a jelen közbeszerzési eljárás megkezdésekor, azaz a hirdetmény közzétételekor nem volt már hatályban az országosan kiemelt termékek állami normatíváiról szóló korábban hivatkozott Kormányrendelet. Ebbõl következõen tehát az állami normatívák szabályainak hiánya miatt a közbeszerzési törvény rendelkezései voltak irányadóak.<br>
A 1077/2000. (IX. 22.) sz. Kormányrendelet, amely tartalmazza az egészségügyi termékek normatíváit 2000. szeptember 30-án lépett hatályba. Az ajánlati felhívás pedig 2000. szeptember 27-én került közzétételre a Közbeszerzési Értesítõben a fent hivatkozott rendelet hatálybalépését megelõzõen.<br>
A Döntõbizottság azonban megállapította, hogy a 3/1998. (II. 25.) sz. NM rendelet 2000. szeptember 27-én az ajánlati felhívás közzététele napján is hatályos volt, amely a csõkötszer tekintetében az ajánlatkérõ által elõírt méretválasztékot tartalmazta.<br>
A fentiekre tekintettel ajánlatkérõ mérettartomány vonatkozásában tett elõírása sem jogszabálysértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárása a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 8.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>