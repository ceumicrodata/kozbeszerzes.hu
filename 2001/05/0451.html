<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0451)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.600/11/2000.<br>
<br>
Tárgy: VM-PRO Kereskedelmi Kft. jogorvoslati kérelme a Nemzeti Sportuszodák közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
VM-PRO Kereskedelmi Kft. (1033 Budapest, Hévízi út 6/E., képviseli: Dr. Szûcs Brigitta ügyvéd, 1027 Budapest, Margit krt. 56. I/7., a továbbiakban: kérelmezõ) jogorvoslati kérelmét, melyet a Nemzeti Sportuszodák (1138 Budapest, Margitsziget, a továbbiakban: ajánlatkérõ) "1 db 45 m2-es mobil eredményjelzõ és videotábla gyártása és telepítése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 18-án ajánlati felhívást tett közzé a Közbeszerzési Értesítõ 42. számában nyílt eljárás megindítására (6956) a rendelkezõ részben írt tárgyban.<br>
A felhívás 5. pontja tartalmazza a dokumentáció megvásárlásának helyét, idejét és árát. E szerint a hirdetmény közzétételének napját követõ elsõ naptól számított 16. napig lehetett a dokumentációt kiváltania bruttó 37 000 Ft befizetésrõl szóló igazolás ellenében.<br>
A felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Ezek között a pénzügyi alkalmasság igazolására ajánlatkérõ megkövetelte az 1997., 1998., 1999. év mérlegeinek és eredménykimutatásának benyújtását a cégjegyzésre jogosultak által aláírva.<br>
A felhívás 11. b) pontjában határozta meg ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjai között elsõ helyen azt, hogy ajánlattételre alkalmatlan az ajánlattevõ az 1997., 1998. és 1999. évi negatív éves pénzügyi mérlege esetén.<br>
Az egyéb információk között a 16. pontban kikötötte azt is ajánlatkérõ, hogy az ajánlat benyújtásának feltétele az ajánlatkérési dokumentáció megvásárlása.<br>
Kérelmezõ az ajánlati dokumentációt 2000. október 24-én vette át ajánlatkérõtõl. A dokumentációt kérelmezõn túl még négy cég váltotta ki.<br>
A részletes dokumentáció a felhívással megegyezõen tartalmazta a pénzügyi, gazdasági és mûszaki alkalmasság igazolására kért adatokat, valamint az ajánlattevõnek a szerzõdés teljesítésére alkalmatlanná minõsítésének szempontjait is. A dokumentáció 4. pontjában közölte ajánlatkérõ a helyszíni szemle, illetve konzultáció idõpontját és helyét azok részére, akik a dokumentációt megvásárolták. Itt kötötte ki azt is, hogy a konzultáción készült jegyzõkönyvet ajánlatkérõ valamennyi ajánlattevõnek 5 munkanapon belül megküldi, és ez a dokumentum a kiírás szerves részét képezi. Azt is tartalmazza a dokumentáció 4. pontja, hogy az ajánlattevõ a dokumentáción kívül további tájékoztatást kérhet írásban a határidõ lejárta elõtt legkésõbb 10 nappal ajánlatkérõtõl ajánlata elkészítéséhez, valamint azt, hogy a dokumentációval kapcsolatos kiegészítõ tájékoztatást ajánlatkérõ az ajánlattételi határidõ lejárta elõtt legkésõbb 6 nappal megadja. Az is szerepel a dokumentáció e pontjában, hogy a kiegészítõ tájékoztatást írásbeli formában közli ajánlatkérõ valamennyi ajánlattevõvel, akik azt kötelesek figyelembe venni.<br>
A dokumentáció 7. oldalán ajánlatkérõ megint megismételte, hogy az az ajánlattevõ alkalmatlan ajánlattételre, akinek 1997., 1998. és 1999. évi negatív éves pénzügyi mérlege van.<br>
A felhívás szerinti idõpontban ajánlatkérõ helyszíni szemlét és konzultációt tartott. Ennek során kérelmezõ azt a kérdést tette fel, hogy az ajánlattevõ 1997., 1998. és 1999. évi negatív pénzügyi mérlege esetén alkalmatlannak minõsül a kiírás szerint, mit jelent ez pontosan. Csak akkor alkalmatlan, ha mindhárom év mérlege negatív, vagy egy negatív éves mérleg esetén még alkalmas-e. Ajánlatkérõ válasza erre az volt, hogy alkalmatlan a pályázó, ha akár egy év mérlege is negatív volt. A konzultációról jegyzõkönyv készült, melyet ajánlatkérõ a felhívásnak megfelelõen az ajánlattevõk részére postai úton továbbított.<br>
Az ajánlattételi határidõre 2 db ajánlat érkezett ajánlatkérõhöz. Az értékelés során ajánlatkérõ megállapította, hogy mindkét ajánlat érvénytelen, ezért a felhívás szerinti idõpontban megtartott eredményhirdetésen kihirdette, hogy az eljárás eredménytelen volt a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint, mivel kizárólag érvénytelen ajánlatok érkeztek. Az errõl szóló összegzést és tájékoztatót az eredményrõl ajánlatkérõ elkészítette 2000. december 12-én.<br>
Kérelmezõ 2000. november 21-én jogorvoslati kérelmet nyújtott be a Döntõbizottsághoz. Ebben elsõdlegesen kérte, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja értelmében a Döntõbizottság hívja fel ajánlatkérõt a törvény szabályainak megfelelõ eljárásra, nevezetesen arra, hogy az ajánlati felhívásban az ajánlattevõnek a szerzõdés teljesítésére alkalmatlanná minõsítése szempontjául olyan körülményt szabjon meg, amely megfelel a Kbt. 33. § (1) bekezdésében, valamint 44. § (4)–(5) bekezdésében írtaknak. Kérte továbbá elsõdleges kérelmében a Kbt. megsértett rendelkezéseinek megállapítását, valamint ajánlatkérõ kötelezését az igazgatási szolgáltatási díj viselésére.<br>
Kérte továbbá ideiglenes intézkedéssel az eljárás felfüggesztését, valamint tárgyalás tartását is.<br>
Az elsõdleges kérelme megalapozatlansága esetén másodlagosan kérte, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a Döntõbizottság állapítsa meg azt, hogy ajánlatkérõ nem egyértelmû megfogalmazással határozta meg az ajánlati felhívás 11. b) pontjában a feltételeket az alkalmatlanná nyilvánításra, és ezzel megsértette a Kbt. 33. § (1) bekezdését, mivel az ajánlati felhívás tartalmát nem egyértelmûen határozta meg oly módon, hogy annak alapján az ajánlattevõk megfelelõ ajánlatot tehessenek. Másodlagosan kérte továbbá a jogsértés megállapítását és az eljárási díj viselésére kötelezését az ajánlatkérõnek. Kérelmeit alapvetõen azzal indokolta, hogy a dokumentációt azért vásárolta meg, mivel úgy értelmezte az ajánlati felhívás 11. b) pontját, hogy abban az esetben áll fenn az ajánlattevõ alkalmatlanná nyilvánításának feltétele, ha az adott ajánlattevõ mindhárom évi mérlege negatív. Tekintettel arra, hogy kérelmezõ 1997. évi mérlege volt csak negatív, ezért az értelmezése következtében kiváltotta az ajánlati dokumentációt. Ezt követõen részére 2000. november 15-én kézbesített helyszíni szemlérõl és konzultációról készült jegyzõkönyvbõl szerzett tudomást arról, hogy már egy év negatív mérlege is megalapozza az ajánlattételre alkalmatlanná nyilvánítást, ezért már ajánlatot sem adott be. Írásos kérelmét a tárgyaláson változatlanul fenntartotta annak ellenére, hogy ajánlatkérõ bejelentette az eljárás eredménytelenné nyilvánítását, illetve új közbeszerzési eljárási szándékát is közölte.<br>
A Döntõbizottság az eljárás során ideiglenes intézkedést nem alkalmazott, mert annak törvényi feltételei nem álltak fenn a kérelem alapján.<br>
Ajánlatkérõ írásos észrevételében és a tárgyaláson úgy nyilatkozott, hogy a felhívás 11. b) pontjában alkalmazott megfogalmazás számukra nem értelmezhetõ másként csak úgy, hogy bármelyik év negatív mérlege esetén ajánlattevõ alkalmatlannak minõsül a szerzõdés teljesítésére. Ezt a szándékukat az "éves" szó használatával kívánták hangsúlyozni. Álláspontjukat megerõsítette a helyszíni szemle és a konzultáció jegyzõkönyvében e kérdésrõl írt válasz is. Ettõl eltérõ válasz az ajánlati felhívásban foglaltak módosítását jelentené. Kifejtette azt az álláspontját is, hogy az elmúlt három év pozitív mérlegeredményének meglétét azért írták elõ, mivel a gyártást és kivitelezést végzõ cég pénzügyi stabilitását a megvalósítás szempontjából fontosnak ítélték meg az egyéb pénzügyi mutatók mellett. A mobil eredményjelzõ és videotábla a jövõ évi vízilabda Európa-bajnokság elengedhetetlen kelléke, ennek megvalósítása során a legnagyobb biztonság elérésére törekedtek.<br>
Az ügyben érintett felek az eljárás során érdemi nyilatkozatot nem tettek.<br>
A Döntõbizottság a rendelkezésére álló iratok, dokumentumok és írásos, valamint a tárgyaláson szóban elõterjesztett nyilatkozatok alapján megállapította, hogy a kérelem alaptalan, ezért azt elutasította.<br>
A Döntõbizottság osztotta ajánlatkérõ azon álláspontját, hogy az ajánlati felhívás és a dokumentáció megfogalmazása az "éves" szó alkalmazásával megfelelõ információt szolgáltatott a potenciális ajánlattevõk részére ahhoz, hogy ajánlatkérõ mindhárom év pozitív mérlegét követelte meg a pénzügyi alkalmasság igazolásához.<br>
A Döntõbizottság álláspontja szerint amennyiben kérelmezõnek a felhívás megismerését követõen kételyei támadtak volna e megfogalmazás tartalma miatt, akkor lehetõsége volt akár a dokumentáció megvásárlása elõtt is információt kérni az ajánlatkérõtõl e pont értelmezésére. Kérelmezõ ezt nem tette, csak a konzultáción vetette fel ezzel kapcsolatos aggályait, ami azt tanúsítja, hogy kérelmezõ is élt a gyanúperrel abban a vonatkozásban, hogy egy év mérlegének negatív volta esetén is alkalmatlanná nyilváníthatják, hisz ellenkezõ esetben ilyen kérdést a konzultáción fel sem tett volna.<br>
A Döntõbizottság fentiek alapján megállapította, hogy megalapozatlan a kérelmezõ kérelme, tehát ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, mely szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Nem sértette meg ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4)-(5) bekezdésében foglaltakat sem, mely úgy rendelkezik, hogy:<br>
– Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
– Az ajánlatkérõnek az (1) és (2) bekezdésében meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A fent leírtak alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan kérelmet a Kbt. 88. § (1) bekezdés a) pontja szerint elutasította.<br>
A költségek viselésérõl szóló rendelkezést a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapozza meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 14.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>