<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0533)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.416/12/2000.<br>
<br>
Tárgy: VÁZI Építõipari Kft. jogorvoslati kérelme a Gazdasági Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VÁZI Építõipari Kft. (1112 Budapest, Brassói út 51/A., a továbbiakban: kérelmezõ) jogorvoslati kérelmének, melyet Gazdasági Minisztérium Gazdasági Igazgatósága (1024 Budapest, Margit krt. 85., a továbbiakban: ajánlatkérõ) "a GM székházában 80 irodahelyiségben végzendõ felújítási munkák elvégzése" tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6), az 59. § (1), a 61. § (7) bekezdését, ezért ajánlatkérõt 2 000 000 Ft, azaz kettõmillió forint bírság megfizetésére kötelezi. Egyebekben a jogorvoslati kérelmet elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a közbeszerzések Tanácsa MNB 10032-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. július 5-én megjelent 27. számában tett közzé ajánlati felhívást nyílt eljárás megindítására. A beszerzés tárgyát az ajánlati felhívás 3. a) pontja határozta meg: a GM székházában 80 irodahelyiségben végzendõ felújítási munkák (szak- és szerelõipari munkák).<br>
A felhívás szerint rész-, illetve többváltozatú ajánlatadás nem megengedett.<br>
Az ajánlatkérõ a felhívás 11. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket, illetve az alkalmatlanná minõsítés szempontjait.<br>
Az ajánlatkérõ többek között elõírta a konkrét referenciajegyzék csatolását az elõzõ 3 évre vonatkozó egy-egy referencialevél bemutatásával, illetve az alkalmatlanná minõsítés egyik szempontja volt a hitelt érdemlõ igazolás hiánya költségvetési szerveknél elvégzett munkákról.<br>
Az ajánlati felhívás 13. pontja szerint ajánlatkérõ az összességében legelõnyösebb ajánlatot kívánta kiválasztani, amelyhez megadta a részszempontokat, részszempontonként az azok súlyát meghatározó szorzószámokat és a részszempontok tartalmi elemeinek értékelése során adható pontszám alsó és felsõ határát.<br>
– Ajánlati ár	20<br>
– Vállalt szavatossági (garanciális) idõtartam a jogszabályi kötelezettségen felül	18<br>
– Az ajánlattevõ által megadott ütemezés és határidõ	16<br>
– Kivitelezési munkával járó zavarás mértéke (a zajjal járó munkák munkaidõn kívül történõ vállalása)	15<br>
Az egyes részszempontokra adható pontszám: 1–5.<br>
<br>
Ajánlatkérõ dokumentációt is biztosított, melynek részei voltak az ajánlati felhívás, a szerzõdéskötés ajánlatkérõ által meghatározott feltételei, elbírálási szempontok és az elvégzendõ feladat.<br>
Az elvégzendõ feladatot ajánlatkérõ az alábbiak szerint részletezte:<br>
<br>
1. Oldalfalon és mennyezeten régi tapéta és festés eltávolítása.<br>
<br>
2. Vakolatjavítás, glettelés.<br>
<br>
3. Új mennyezetfestés, oldalfalon fûrészporos tapéta diszperzit festéssel.<br>
<br>
4. Nyílászárók asztalos-, lakatosjavítása anyagpótlással, hõszigetelés.<br>
<br>
5. Nyílászárókról régi festék eltávolítása, mázolás fehér színben, elõkészítõ mûveletekkel.<br>
<br>
6. Reluxajavítás, illetve pótlás.<br>
<br>
7. Parkettajavítás, csiszolás, lakkozás, tízes fázisú lakkal különjavítás, csere.<br>
<br>
8. Elektromos hálózat bontás, új huzalozás, világítótestek és szerelvények cseréje, az érvényben lévõ szabvány szerint.<br>
<br>
9. Mosdókagyló, csaptelep, bûzelzáró, piperepolc-, tükörcsere.<br>
A fenti mûveletekre, illetve a kapcsolódó tevékenységekre (sittszállítás, bútormozgatás, takarítás, rezsimunkák) anyag és díj egységárakat, valamint járulékos fajlagos költség megadását kérte ajánlatkérõ. A munkaterület megtekintését ajánlatkérõ biztosította.<br>
Elõírta továbbá, hogy a munka 4–5 szobánkénti ütemezésben készülhet a hivatali munka akadályozása nélkül. Munkaszüneti és hivatali idõn túl végzett munkát is számításba kell venni. Az ajánlatnak tartalmaznia kell a kivitelezés ütemtervét és a szobánkénti átfutás idejét.<br>
Ajánlatkérõ 2000. július 25-én helyszíni szemlét és konzultációt tartott.<br>
A konzultációról készített jegyzõkönyv az ajánlati felhívás szerint tartalmazta az ajánlatok beadási határidejének, az eredményhirdetésnek és a szerzõdéskötésnek az idõpontját. A bontás helyeként az ajánlati felhívás megjelölt II. emelet 215. iroda helyett ajánlatkérõ az 540. számú tárgyalót jelölte meg.<br>
A konzultáción elhangzott kérdésekre ajánlatkérõ többek között arról tájékoztatta az ajánlattevõket, hogy a tenderdokumentáció tételes kiírást nem tartalmaz, a mûszaki tartalom figyelembevételével egységnyi mennyiségre vonatkoztatott anyagár és munkadíj megadása szükséges.<br>
Ezenkívül ajánlatkérõ pontosította, hogy a dokumentációban megjelölt elvégzendõ feladatokon belül milyen munkák elvégzését várja (pl. nyílászárókat újraüvegezni és hõszigetelõ üveggel ellátni nem kell).<br>
A konzultáción való részvételt a jelenlévõk – így kérelmezõ is – aláírásukkal tanúsították.<br>
Az ajánlatok bontására közjegyzõ jelenlétében 2000. augusztus 15-én került sor. Ajánlatot nyújtott be: Fõv-2 Építõ és Beruházó Rt., Épkomplex Kft., Lavina Építõ és Szerelõipari Rt., Maszer Rt., Bayer Center Építõipari Kft. és kérelmezõ.<br>
A bontási jegyzõkönyv a Fõv-2 Építõ és Beruházó Rt. egy összegû vállalási árát tartalmazta, míg a többi ajánlattevõ esetében az került rögzítésre, hogy az ajánlati ár a kiírásnak megfelelõen egységáranként került megadásra.<br>
A bontás során ajánlatkérõ rögzítette, hogy valamennyi ajánlatot érvényesnek minõsíti.<br>
A bontási jegyzõkönyv tartalmazta továbbá, hogy az eredményhirdetésre a kiírástól eltérõen 2000. augusztus 24-én 10.00 órakor kerül sor. A jelenlévõknek kiosztottak egy ezzel kapcsolatos nyilatkozatot, miszerint ezen idõpontot tudomásul veszik. Az ajánlatot benyújtó cégek jelen lévõ képviselõi ezen nyilatkozatot helyben aláírták, a Bayer Center Kft. és kérelmezõ késõbbi idõpontban ugyan, de szintén aláírásával tudomásul vette az eredményhirdetés új idõpontját. Ajánlatkérõ az eredményhirdetés új idõpontjáról valamennyi ajánlattevõt írásban külön is értesített.<br>
Ajánlatkérõ a Bayer Center Kft. kérdésére írásban 2000. augusztus 22-én azt a tájékoztatást adta, hogy a Fõv-2 Építõ és Beruházó Rt. becslés alapján állapította meg az egy összegû ajánlatát, azonban a bírálóbizottság ezt figyelmen kívül hagyva csak egységárak összehasonlításával értékelte az ajánlatokat.<br>
Az eredményhirdetésre 2000. augusztus 24-én került sor, ahol nyertesként kihirdetésre került a Fõv-2 Építõ és Beruházó Rt. ajánlata 1290 ponttal, a második legkedvezõbb ajánlattevõ a Maszer Rt. lett 1225 ponttal. A kérelmezõ 1101, a Bayer Center Kft. 953, a Lavina Rt. 871 és az Épkomplex kft. ajánlata 851 pontot kapott.<br>
Ajánlatkérõ az eljárás összegzését elkészítette, és az ajánlattevõk részére megküldte.<br>
Ajánlatkérõ a nyertes ajánlattevõvel a szerzõdést 2000. szeptember 3-án megkötötte.<br>
Kérelmezõ 2000. szeptember 4-én nyújtott be jogorvoslati kérelmet, melyet a Döntõbizottság hiánypótlási felhívására 2000. szeptember 7-én egészített ki. Pontosított jogorvoslati kérelmében kérte az eljárást lezáró döntés és a megkötött szerzõdés megsemmisítését. Álláspontjuk alapján az összességében legelõnyösebb ajánlatot õk tették, a Maszer Rt. második helyezése sem megfelelõ, mivel az speciálisan szerelõipari cég, a szakipari munkák nem tartoznak közvetlenül a profiljukba.<br>
A jogsértõ eseményeket kérelmezõ az alábbiakban rögzítette:<br>
<br>
1. Az ajánlatok beadásának helye a felhívást követõen megváltozott.<br>
<br>
2. Az eredményhirdetés az ajánlati felhívásban megjelölt 2000. szeptember 4. helyett 2000. augusztus 24-én történt meg, ezzel változott a szerzõdéskötés idõpontja is.<br>
<br>
3. A bontási jegyzõkönyvet ajánlatkérõ nem küldte meg a részére.<br>
<br>
4. A bontási jegyzõkönyvben a késõbbi nyertes egy összegû vállalási ára nem szerepel. Az egy összegû árajánlat nem is lehetséges, mert ajánlatkérõ nem jelölte meg pontosan a felújítandó helyiségeket, így az ajánlat érvénytelen. Az egységárak ismertetése nem történt meg.<br>
<br>
5. Az ajánlatkérõ nem a megadott szempontok alapján értékelte az ajánlatokat.<br>
<br>
6. Az ajánlatban hathetes vállalásra tettek nyilatkozatot, azonban a bontási eljárás során ajánlatkérõ felhívására 2000. december 31-ét jelölték meg.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
Az ajánlatok bontási helyének változásáról adtak tájékoztatást, a változtatás zavart nem is okozott.<br>
Az eredményhirdetés idõpontja megváltoztatásáról is minden ajánlattevõ értesült, azt ajánlattevõk tudomásul vették. A bontási jegyzõkönyvet álláspontjuk szerint nem kell minden ajánlattevõnek megküldeni.<br>
A bontási eljárásban az árak ismertetése, azok nagy terjedelme miatt valóban elmaradt.<br>
Ajánlatkérõ hivatkozott továbbá arra, hogy fenti jogsértések miatt a kérelmezõ a tudomásszerzést követõ 15 napon túl terjesztett elõ jogorvoslati kérelmet, így az elkésett.<br>
A bírálóbizottsági tagok végezték az ajánlatok értékelését, azok pontszáma került összesítésre.<br>
A kérelmezõ ajánlatában tett vállalási határideje nem egy konkrét idõpont volt, így került sor az ajánlatok bontása során arra, hogy felhívták egy konkrét idõpont megjelölésére.<br>
A Fõv-2 Építõipari és Beruházó Rt. érdemi észrevételében ajánlatkérõ eljárását jogszerûnek minõsítette.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság az ajánlatok bontási helyének, illetve az eredményhirdetés idõpontjának megváltoztatásával kapcsolatban elõterjesztett jogorvoslati kérelemrész vonatkozásában megállapította, hogy ajánlattevõket, így kérelmezõt is, jogsérelem nem érte, hiszen az ajánlatokat valamennyi ajánlattevõ határidõben beadta, az eredményhirdetés megváltoztatott idõpontját pedig tudomásul vették, az errõl szóló írásbeli értesítést aláírásukkal igazolták.<br>
A jogorvoslati kérelem e vonatkozásban megalapozatlan.<br>
Az ajánlatok bontása 2000. augusztus 15-én történt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) 5 munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ 5 munkanapon belül.<br>
Ajánlatkérõnek fenti jogszabályi rendelkezés alapján a bontási jegyzõkönyvet valamennyi ajánlattevõ részére meg kell küldeni. Jelen esetben a jegyzõkönyv megküldési határideje 2000. augusztus 21. volt.<br>
A kérelmezõ jogorvoslati kérelmét 2000. szeptember 4-én nyújtotta be, tehát a jogvesztõ határidõn belül, így az nem késett el.<br>
Ajánlatkérõ megsértette fenti jogszabályhelyet, amikor a bontási jegyzõkönyv ajánlattevõk részére történõ megküldésérõl nem intézkedett.<br>
Kérelmezõ kifogásolta, hogy ajánlatkérõ a bontási eljáráson a vállalási árakat nem ismertette. A jogorvoslati kérelem ezen része elkésett, hiszen a bontásra 2000. augusztus 15-én került sor, a jogorvoslati kérelem pedig 2000. szeptember 4-én került benyújtásra, a tudomásszerzést követõ 15 napon túl, így ezt a kérelemrészt a Döntõbizottság érdemben nem vizsgálta.<br>
A Döntõbizottság megállapította továbbá, hogy a nyertes egy összegû vállalási árajánlatát az ajánlatkérõ figyelmen kívül hagyta, érdemben azt nem vizsgálta. Ajánlatkérõ e szempontból helyesen járt el.<br>
A Döntõbizottság ezt követõen vizsgálta, hogy ajánlatkérõ az ajánlatokat az általa megadott elbírálási szempontok alapján értékelte-e.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A rendelkezésre álló iratokból megállapítható volt, hogy a bírálóbizottság tagjai önállóan pontoztak, és a pontszámok összesítése, illetve azok súlyszámmal történõ felszorzása eredményeként alakultak ki az egyes ajánlatokra adott pontszámok.<br>
Az elsõ elbírálási szempont az ajánlati ár volt.<br>
Ajánlatkérõ a dokumentációban 9 pontban sorolta fel az elvégzendõ munkákat, amelyre anyag- és díj egységárakat, valamint a járulékos fajlagos költség megadását kérte. Az ajánlatokban különbözõ rendszerekben került kidolgozásra az egyes munkanemek megbontása. Pl.: a nyertes 11 munkanem alatt összesen 105 tétel egységárait határozta meg. Kérelmezõ ajánlatában nincsenek munkanemekre bontva a feladatok, a Maszer Rt. 57 + 2 tételben adta meg munkanemenkénti bontás nélkül az árakat.<br>
Ajánlatkérõ a Döntõbizottság felhívása ellenére sem adott magyarázatot arra, hogy az árajánlatok összehasonlítása milyen módon történt meg, értékelését milyen módszerrel végezte el.<br>
A Döntõbizottság megállapította, hogy az elsõ elbírálási szempontból az ajánlatok összehasonlítása az ajánlatok tartalmi elemeinek különbözõsége miatt nem volt elvégezhetõ.<br>
A második elbírálási szempont a vállalt szavatossági idõtartam a jogszabályi kötelezettségen felül.<br>
Ajánlattevõ	Vállalt hónap	Ajánlatkérõ értékelése (pontszám)<br>
Nyertes	48 hónap	22<br>
Maszer Rt.	36 hónap	22<br>
Kérelmezõ	24 hónap	14<br>
Bayer Center Kft.	30 hónap	12<br>
Lavina Rt.	Nem vállal	4<br>
Épkomplex Kft.	12 hónap	4<br>
Ajánlatkérõ pontozásáról megállapítható, hogy az ajánlatok tartalmi elemei közötti különbséget nem tükrözi. Ajánlatkérõ a pontozást azzal magyarázta, hogy a bírálóbizottsági tagok külön-külön végezték az értékelést, ennek megfelelõen külön-külön történt a pontozás is.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az adott pontszámoknak tükröznie kell az ajánlatok tartalmi elemeinek különbözõségét.<br>
A harmadik elbírálási szempont az ajánlattevõ által megadott ütemezés és határidõ.<br>
Ajánlatkérõ a teljesítési határidõt 2000. december 31-ében jelölte meg, és a dokumentáció 8. oldalán elõírta, hogy a kivitelezés ütemtervét és a szobánkénti átfutási idõt meg kell adni.<br>
		Határidõ 	          átfutás	Pontszám<br>
Nyertes	2000. 12. 31.	5 iroda 6,5 nap	14<br>
Kérelmezõ	2000. 12. 31.	4–5 iroda 1 hét	17<br>
Maszer Rt.	2000. 12. 15.	4–5 iroda	<br>
			7 munkanap	22<br>
Bayer Center Kft.	2000. 12. 10.	4–5 iroda 5 nap	22<br>
Lavina Rt.	2000. 12. 15.	4–5 iroda	<br>
			7 munkanap	19<br>
Épkomplex Kft.	2000. 12. 31 .	4–5 iroda	<br>
			5–7 munkanap	14<br>
Az ajánlatkérõ pontozása ezen elbírálási szempontnál sem tükrözi az ajánlatok tartalmi különbözõségét.<br>
A Döntõbizottság megállapította, hogy ajánlatkérõ a bontási eljáráson hívta fel kérelmezõt a teljesítési határidõ pontosítására. A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) bekezdése alapján azonban az ajánlattevõ az ajánlattételi határidõ lejártáig módosíthatja az ajánlatát, ugyanezen szakasz (2) bekezdése szerint az ajánlattételi határidõ lejártát követõen az ajánlat az ajánlatkérõ hozzájárulásával sem módosítható.<br>
Ajánlatkérõ tehát nem járt el jogszerûen, amikor a bontási eljáráson kérelmezõt az ajánlat pontosítására hívta fel, azonban a jogorvoslati kérelem e vonatkozásban is a törvényben megszabott 15 napon túl került elõterjesztésre, ezért a Döntõbizottság külön jogsértést e vonatkozásban nem állapított meg.<br>
A negyedik elbírálási szempont a kivitelezési munkával járó zavarás mértéke.<br>
Az ajánlattevõk mindegyike vállalta, hogy a zajjal járó munkatevékenységet munkaidõn túl, illetve hétvégén végzi el.<br>
Ajánlatkérõ pontozása<br>
Nyertes	18<br>
Maszer Rt.	19<br>
Kérelmezõ	19<br>
Bayer Center Kft.	19<br>
Lavina Rt.	21<br>
Épkomplex Kft.	19<br>
E szempontból ajánlatkérõ pontozása reális volt. (A Lavina Rt. tette a legkedvezõbb ajánlatot azzal, hogy a kivitelezési munkát teljes egészében munkaidõn túl, illetve hétvégén végzi el.)<br>
A fentiekbõl megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését megsértette azáltal, hogy az ajánlatok pontozását nem az ajánlatok tényleges tartalmi elemei alapján végezte el, az adott pontszámok nem tükrözték a tartalmi különbözõségeket.<br>
A Döntõbizottság az ajánlatok összehasonlítását – figyelemmel arra, hogy az elsõ elbírálási szempontból az ajánlatok összehasonlítása nem lehetséges – tételesen nem végezte el.<br>
Az ajánlatkérõ – tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését megsértette – megsértette a Kbt. 59. § (1) bekezdését, mely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította és az f) pont alapján bírság kiszabásáról határozott. A Kbt. 88. § (1) bekezdésének h) pontja alapján kötelezte ajánlatkérõt az igazgatási szolgáltatási díj megfizetésére.<br>
A bírság kiszabására a szerzõdés megkötése miatt került sor. A Döntõbizottság eljárása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésében megfogalmazott jogkövetkezményeket alkalmazhatja, a már megkötött szerzõdés megsemmisítésére nincs lehetõsége.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 28.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>