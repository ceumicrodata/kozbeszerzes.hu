<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0466)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.530/16/2000.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az FVM Agrármarketing Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Földmûvelési és Vidékfejlesztési Minisztérium Magyar Közösségi Agrárcentrum Kht. (1055 Budapest, Kossuth L. tér 11.) képviseli dr. Sági György ügyvéd (1145 Budapest, Bosnyák u. 1/A., a továbbiakban: ajánlatkérõ) "2001 elsõ negyedéves kiállítások elõkészítése és megrendezése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 3 000 000 Ft, azaz hárommillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozatai alapján az alábbi tényállást állapította meg: az ajánlatkérõ feladata körébe tartozik a különbözõ nemzeti, szakmai vásárokon történõ magyar részvétel megvalósítása. Az FVM kizárólagos tulajdonában álló közhasznú társaságként programjainak finanszírozását mindig a folyó évre rendelkezésre álló, az FVM költségvetésébõl elkülönített éves agrármarketing költségvetésbõl finanszírozza, mely nem teszi lehetõvé a folyó éven túli programok pénzügyi fedezetének biztosítását. A nemzetközi kiállítási gyakorlatnak megfelelõen a szakmai vásárok jelentkezési határideje, valamint a területi igények bejelentése jóval a kiállítások elõtt, általában 6–9 hónappal megelõzõen lejár. A határidõn túli jelentkezéseket a vásárigazgatóságok csak feltételesen a legrosszabb kondíciókkal fogadják el. Ajánlatkérõ 2000. augusztus 29-én kezdeményezte elõterjesztésében dr. Szabadi Béla FVM politikai államtitkárnál, hogy a jövõ év elsõ negyedéves vásárlásainak kiírását, szervezésének megkezdését engedélyezze.<br>
Ajánlatkérõ az elõterjesztésében tizenhárom kiállításon való részvételét jelezte.<br>
Ajánlatkérõ ezt követõen 2000. október 17-én indított hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az ajánlatkérõ a Döntõbizottság Elnöke részére megküldött iratában az eljárásfajta választását azzal indokolta, hogy a beszerzés tárgyát képezõ kiállításokra vonatkozóan a pénzügyi fedezetet dr. Szabadi Béla politikai államtitkár 2000. október 12-én hagyta jóvá.<br>
Ajánlatkérõ ajánlati felhívásában a beszerzés tárgyaként hét kiállítást nevezett meg, melyek vonatkozásában a részajánlattétel megengedett volt. A kiállítások és azok megrendezésének idõpontjai az alábbiak voltak.<br>
I. Grüne-Woche Berlin, 2001. január 19. 28/2001. január 18–20.<br>
II. Prodexpo Moszkva, 2001. február 5–9.<br>
III. IFE London, 2001. február 4–8.<br>
IV. Gulf Food Dubai, 2001. február 25–28.<br>
V. Salima Brno, 2001. március 10–12.<br>
VI. Foodex Tokio, 2001. március 13–16.<br>
VII. Pro Wein Düsseldorf, 2001. március 4–6.<br>
A részteljesítések vonatkozásában az ajánlatkérõ teljesítési határidejeként az alábbiakat jelölte meg:<br>
I. 2001. január 31.<br>
II. 2001. február 28.<br>
III. 2001. február 28.<br>
IV. 2001. március 15.<br>
V. 2001. március 31.<br>
VI. 2001. március 31.<br>
VII. 2001. március 31.<br>
Az ajánlati felhívás szerint az ajánlattételi határidõ az ajánlati felhívás feladását követõ elsõ naptól számított 33. nap. Az elsõ tárgyalás idõpontja pedig 2000. november 22.<br>
Az ajánlati felhívás tartalmazta ajánlattevõktõl a pénzügyi, gazdasági és mûszaki alkalmasságuk körében kért adatokat és tényeket, továbbá az alkalmatlanná minõsítés szempontjait is. Ajánlatkérõ meghatározta azt is, hogy az összességében legkedvezõbb ajánlatot kívánja kiválasztani, ehhez megadta a részszempontokat és az azok súlyát képezõ szorzószámokat, illetõleg a részszempontokra adható pontszámok alsó és felsõ határát. Az ajánlati felhívását ajánlatkérõ az alábbi cégek részére küldte meg: Hungexpo Vásár és Reklám Rt., Stúdió Nova Kiállításszervezõ és Kereskedelmi Kft., Interpress Kiállítások Kft., Promo Trade Kft., Mahir Kiállításszervezõ és Kivitelezõ Kft., Pécsi Ipari Vásár Kft. és Install Bt.<br>
Ajánlatkérõ a közbeszerzési eljárást lefolytatta, a szerzõdéseket az alábbiak szerint kötötte meg:<br>
I. Mahir Kft. 2000. december 1.<br>
II. Glahé Kft. 2000. december 1.<br>
III. Studio Nova Kft. 2000. december 1.<br>
IV. Promo Kft. 2000. december 4.<br>
V. Mahir Kft. 2000. december 4.<br>
VI. Promo Kft. 2000. december 4.<br>
VII. Studio Nova Kft. 2000. december 4.<br>
A Döntõbizottság elnöke 2000. október 21-én kezdeményezett jogorvoslati eljárást ajánlatkérõ közbeszerzési eljárása ellen. Az eljárást kezdeményezõ irat indokolása szerint a Döntõbizottság elnöke részére rendelkezésére bocsátott iratokból, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, azaz, hogy a rendkívüli sürgõsség váratlan, és az nem az ajánlatkérõ mulasztására vezethetõ vissza. Indítványozta az eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a közbeszerzési eljárást. Indokolásként elõadta, hogy a pénzügyi fedezet biztosítása a Szabadi Béla politikai államtitkár 2000. október 12-i engedélyével történt meg. Ezt követõen volt abban a helyzetben, hogy a közbeszerzési eljárást megindítsa, és a teljesítési határidõkre figyelemmel más eljárásfajta alkalmazása lehetetlenné tenné a kiállításokon való részvételt.<br>
Az Interpress Kiállítások Kft. érdemi észrevételében elõadta, hogy az ajánlati felhívás olyan kiállításokkal kapcsolatban érkezett meg cégükhöz, amelyeknél már lejárt a jelentkezési határidõ, és a kiállításokat már régen akvirálni kellene. Hogy a késések  kinek róhatók fel, arról tudomása nincs, de a rendszerváltás óta ez a gyakorlat alakult ki.<br>
A Pécsi Ipari Vásár Vállalkozásszervezõ és Tanácsadó Kft. érdemi észrevételében elõadta, hogy az ajánlati felhívásban szereplõ kiállítások megrendezésére 2001. elsõ negyedévében kerül sor, ezeken a kiállításokon való részvétel csak kizárólag tárgyalásos eljárás alkalmazása esetén valósítható meg.<br>
A Döntõbizottság a rendelkezésre álló iratok, az ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. Ezen megengedõ szabályokat a tárgyalásos eljárás vonatkozásában a Kbt. 70. §-a tartalmazza.<br>
Ajánlatkérõ jelen eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A törvényhely alkalmazhatóságának egyik feltétele, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt nyílt, vagy a meghívásos eljárásban elõírt határidõk nem betarthatóak.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazhatóságának egyik feltétele tehát az elõre nem látható okból elõálló rendkívüli sürgõsség. A Döntõbizottság ennek keretében vizsgálat tárgyává tette, hogy a kérelmezõ mikor szerzett tudomást ezen kiállításokról. Ajánlatkérõ e tárgyban az alábbi nyilatkozatokat tette:<br>
A Grüne Woche kiállításról 2000. február 24-én történt meg a vásárigazgatóság elsõ felhívása a területfoglalás tárgyában.<br>
A moszkvai kiállítással kapcsolatosan ajánlatkérõ azt a nyilatkozatot tette, hogy a vásárigazgatósággal történt többszöri telefonbeszélgetések után hivatalosan 2000. október 20-án vették kézhez a helyfoglalás visszaigazolását. A londoni kiállításra vonatozóan 2000. augusztus 23-án vette fel a vásárigazgatóság a kapcsolatot az ajánlatkérõvel, amikor is területet ajánlott fel Magyarország számára.<br>
A dubai kiállításról 2000. szeptember 25-én érkeztek meg a tájékoztató dokumentumok, ajánlatkérõ október 31-én küldte meg a hivatalos jelentkezését.<br>
A brnói kiállításra való jelentkezési szándékot már 2000. február 29. és március 3. között jelezni kellett, a hivatalos bejelentkezésre azonban csak 2000. november 24-én került sor.<br>
A Japánban tartandó kiállításra a részvételi szándékot informálisan már a 2000-es kiállításon jelezni kellett.<br>
A düsseldorfi kiállításról 2000. május 25-én küldte meg a vásárigazgatóság a jelentkezési dokumentációkat, és ajánlatkérõ ekkor már telefonon jelezte, hogy a tavalyi területet ugyanazokkal a kondíciókkal kívánja fenntartani, de a bejelentkezésre csak a közbeszerzési eljárás lefolytatását követõen kerülhet sor, melynek várható idõpontja november 25.<br>
Ajánlatkérõ továbbá nyilatkozatában elismerte, hogy a szakmai vásárok jelentkezési határideje, illetõleg a területigények bejelentése jóval a kiállítások elõtt általában 6–9 hónappal megelõzõen lejár.<br>
A fentiekbõl pedig következik, hogy az ajánlatkérõnek a kiállítások megrendezésérõl minimum fél évvel a megrendezést megelõzõen tudomása van.<br>
Ajánlatkérõ azonban a kiállítások idõpontjáról történõ tudomásszerzést követõen a pénzügyi fedezet biztosítására szükséges intézkedést nem tette meg, csak 2000. augusztus 29-én kezdeményezte a kiállításokon való részvételnek a pénzügyi fedezet biztosítását.<br>
A fentiekbõl következõen a rendkívüli sürgõsség nem elõre nem látható okból állt elõ, így az ajánlatkérõ által állított rendkívüli sürgõsség ajánlatkérõ mulasztására vezethetõ vissza.<br>
A pénzügyi fedezet biztosítását követõen a közbeszerzési eljárás megindításáról tény, hogy rövid idõn belül intézkedett, ajánlatkérõ részérõl azonban a rendkívüli sürgõsség fennállása még ekkor sem állapítható meg, hiszen az ajánlattételi határidõre az ajánlattevõk részére 33 napot biztosított, majdnem ugyanannyi idõt, mint a nyílt eljárásban kötelezõen alkalmazandó minimum 40 napos ajánlattételi határidõ.<br>
A rendkívüli sürgõsség fennállását az ajánlatkérõ által megállapított teljesítési határidõk sem indokolják, hiszen a kiállítások megrendezésére 2001. január végétõl kezdõdõen kerül sor, a legutolsó kiállítás idõpontja pedig 2001. március vége. A fentiek alapján nyílt eljárás lefolytatásának nem lett volna akadálya.<br>
A Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen közbeszerzési eljárásban nem álltak fenn, ajánlatkérõ által lefolytatott közbeszerzési eljárás jogsértõ volt.<br>
A Döntõbizottság megjegyzi továbbá, hogy ajánlatkérõ a kiállítások megszervezésének idõpontjáról a megrendezést megelõzõen hónapokkal tudomással bír, így a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A. </a>§ alkalmazása alapján amennyiben elõzetes összesített tájékoztatót közzétesz, a nyílt eljárás lefolytatására kellõ idõ áll rendelkezésére, hiszen ezen szakasz alkalmazása esetén az ajánlattételi határidõ 25 nap.<br>
A Döntõbizottság a megkötött szerzõdésekrõl kapott ajánlatkérõi tájékoztatás alapján észlelte, hogy ajánlatkérõ olyan ajánlattevõvel is kötött szerzõdést, akit ajánlattételre nem hívott fel.<br>
A Glahé Kft.-vel a Moszkvában megrendezésre kerülõ kiállítás tárgyában kötött ajánlatkérõ szerzõdést, mely cég részére a rendelkezésre álló iratok alapján ajánlatkérõ ajánlati felhívást nem küldött. E körben azonban külön jogsértés megállapítását a Döntõbizottság mellõzte, tekintettel arra, hogy a közbeszerzési eljárás jogalapja vonatkozásában már a jogsértést megállapította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a szerzõdéskötés tényére tekintettel az f) pont alapján bírság kiszabásáról határozott.<br>
A bírság kiszabásánál a Döntõbizottság a jogsértés súlyára és a beszerzés értékére volt tekintettel. Az eljárás során a jogsértésért felelõs személy egyértelmûen nem volt megállapítható, így a felelõs személy bírságolásától a Döntõbizottság eltekintett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89.§ (</a>1) bekezdése biztosítja.<br>
<br>
Budapest, 2000. november 7.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>