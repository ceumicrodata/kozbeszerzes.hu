<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0445)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.533/17/2000.<br>
<br>
Tárgy: a Renault Hungária Kft. jogorvoslati kérelme a Miniszterelnökség Közbeszerzési és Gazdasági Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Renault Hungária Kft. (1134 Budapest, Dévai u. 26–28., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., a továbbiakban: ajánlatkérõ) "a 125/1996. számú Kormányrendelet személyi hatálya alá tartozó intézmények személygépkocsi-igényének teljesítése a 1054/2000. (VI. 30.) Kormányhatározat mellékletét képezõ F 01-00 számú állami normatíva alapján" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 2-án ajánlati felhívást tett közzé a Közbeszerzési Értesítõ 31. számában nyílt eljárás megindítására (4388) a rendelkezõ részben írt tárgyban.<br>
A felhívás 3. a) pontjában adta meg a részteljesítés lehetõségét ajánlatkérõ. A felhívás 5. pontjában jelölte meg a dokumentáció rendelkezésre bocsátásának körülményeit és feltételeit. Az egyéb információk között a 16.1. pontban közölte azt, hogy az ajánlati felhívás közzétételét követõ 28. napon 10 órakor az ajánlatok felbontásának 7. b) pontban megadott helyén konzultációt tart. Ugyanitt a 16.9. pontban elõírta azt is, hogy ajánlatnak tartalmaznia kell a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés szerinti információkat, majd a 16. 10. pontban azt is kikötötte, hogy az ajánlatkérõ a jelen eljárásban nem alkalmazza a Kbt. 43. § (4) bekezdés szerinti hiánypótlás lehetõségét.<br>
Az ajánlati dokumentáció IV. fejezetében (13. oldal) ajánlatkérõ kiemelten felhívta a figyelmet arra, hogy hiánypótlást nem fog elrendelni az eljárás során, és hogy az elsõ konzultációra augusztus 30-án kerül sor.<br>
A bontási idõpontjával megegyezõ ajánlattétel határidejéig az alábbi 12 ajánlattevõ tett ajánlatot:<br>
Kérelmezõ, az Opel Southeast Europe Kft., a Polar Mobil Kft., a Summit Motorok Hungary Rt., az SPQR Hungária Kft., az Autóház Boldizsár Kft., a Molnár + Molnár Kft., a Magyar Suzuki Rt., a Porsche Hungária Kft., a Peugeot Hungária Kft., az MB Autó Magyarország Kft. és a Ford Motor Hungária Kft.<br>
A bontást követõ bírálóbizottsági ülésen megállapította ajánlatkérõ, hogy az ajánlatok az elsõ átvizsgálás alapján megfelelnek a formai követelményeknek, kérelmezõ ajánlata azonban nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés szerinti információkat. Ezt követõen ajánlatkérõ október 18-án írásban értesítette az Autóház Boldizsár Kft.-t, hogy a referenciákból hiányzó ellenszolgáltatás összege miatt, a Peugeot Hungária Kft.-t azért, mivel a referenciákat másolatban nyújtották be, az SPQR Kft.-t két referenciából hiányzó ellenszolgáltatás összege miatt, és kérelmezõt a Kbt. 43. § (2) bekezdésére vonatkozó nyilatkozat hiánya miatt, érvénytelennek nyilvánította ajánlataikat a Kbt. 52 § (2) bekezdésének d) pontja alapján.<br>
Ajánlatkérõ 2000. október 25-én nyilvánosan kihirdette az eljárás eredményét, és a nyertesekkel a szerzõdést november 6-án megkötötte.<br>
Kérelmezõ a 2000. október 25-i jogorvoslati kérelmét a Döntõbizottság felhívására 2000. október 31-én hiánypótlás keretében kiegészítette, valamint ekkor igazolta az igazgatási szolgáltatási díj megfizetését. Ebben kérte az ajánlatkérõ jogsértésének megállapítását, valamint ajánlatkérõ kötelezését a Kbt. szerinti eljárás lefolytatására. Kérte továbbá az ajánlatkérõ eljárást lezáró döntésének megsemmisítését, valamint ideiglenes intézkedés alkalmazását és tárgyalás tartását is. Kérelmét azzal indokolta, hogy álláspontja szerint ajánlatkérõ jogellenesen nyilvánította az ajánlatát érvénytelenné a Kbt. 43. § (2) bekezdésében megkívánt információk hiánya miatt, illetve erre tekintettel a Kbt. 52. § (2) bekezdés d) pontja alapján. Álláspontja szerint az ajánlata megfelelt a felhívásban és a dokumentációban írtaknak, mivel nem adott ki olyan értelmû nyilatkozatot, hogy a közbeszerzés mely részével összefüggésben fog harmadik személlyel szerzõdést kötni, hisz ebben az eljárásban nem kívánt szerzõdést kötni senkivel. A közbeszerzés értékének 10%-át meghaladó mértékben igénybe venni kívánt alvállalkozók tekintetében elõadta, hogy az ajánlatkérõ által kidolgozott és biztosított ajánlattevõi nyilatkozatnyomtatványt az ajánlatkérõ elvárásainak megfelelõen kitöltve juttatta vissza ajánlatkérõhöz. Álláspontja szerint az a tény, hogy kérelmezõ saját magát jelölte meg az alvállalkozó nevének fenntartott helyen, egyértelmûvé teszi, hogy nem kíván alvállalkozót igénybe venni 10%-ot meghaladóan, és nem is tudná azt igénybe venni, mivel kérelmezõ márkakereskedõi hálózatának közremûködése nem éri el a közbeszerzés értékének 10%-át. Ugyanitt hozta fel indokolásul azt is, hogy a gépjármûveket gyártó francia céget azért nem jelölte meg alvállalkozóként, mert ez az alvállalkozói kör túlzottan tág értelmezését jelentené. Az ajánlatkérõ sem írta elõ a dokumentációban, hogy szükségesnek tartaná közremûködõk megjelölését. Írásos észrevételét a tárgyaláson változatlanul fenntartotta.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében elõadta, hogy az ajánlati dokumentáció tartalmazta részletesen kifejtve, hogy milyen igazolásokat, nyilatkozatokat kell ajánlattevõknek csatolniuk. Az ajánlattevõk kérésére megtartott szeptember 25-i második konzultáción – amit ajánlatkérõ azért biztosított ajánlattevõk részére, hogy az ajánlatban elhelyezendõ igazolásokat, nyilatkozatokat, illetve referencialevelek tartalmának megfelelõségét elõzetesen egyeztethessék – ismételten felhívták a figyelmet a dokumentumok beadásának szükségességére. Elõadta azt is, hogy maga a kérelmezõ sem vitatta kérelmében, hogy ajánlata nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) és c) pontja szerinti információkat, ezért álláspontja szerint jogszerûen nyilvánította kérelmezõ ajánlatát érvénytelennek.<br>
Fentiekre tekintettel kérte az alaptalan jogorvoslati kérelem elutasítását és kérelmezõ költségekben való marasztalását. A kérelemre tartott tárgyaláson becsatolt egy 2000. május 30-án kelt levelet is, melyet a kérelmezõ részére küldtek meg. Ebben szintén hasonló hiányosságok miatt nyilvánították érvénytelenné kérelmezõ egy korábbi ajánlatát.<br>
Az ügyben érdekelt felek közül érdemi észrevételt írásban csak az Opel Southeast Europe Kft. tett. Ebben nevezett kifejtette, hogy álláspontja szerint kérelmezõ nem tett eleget az ajánlati felhívás 16. (egyebek) pontjában megjelölt követelményeknek, amikor ajánlata részeként nem nyújtotta be a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében megjelölt adatokra vonatkozó nyilatkozatát. Erre hivatkozással jogorvoslati kérelmet benyújtani indokolatlan volt, mert a Kbt. 52. § (2) bekezdés d) pontja világosan rendelkezik arról, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek, és az ilyen ajánlat az eljárás további szakaszában már nem vehet részt. Kifejtette azt az álláspontját is, hogy amennyiben a cégüknek az eljárás során olyan információja keletkezett volna, hogy az ajánlatkérõ bármely hasonló hiányosságban szenvedõ ajánlatot érvényesnek minõsített és elbírált, akkor a Kbt. rendelkezésének megsértése miatt kénytelenek lettek volna jogorvoslati eljárást indítani a Döntõbizottságnál.<br>
Fentiekre tekintettel javasolta az alaptalan jogorvoslati kérelem elutasítását.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján a kérelem korlátai között maradva megállapította, hogy a jogorvoslati kérelem alaptalan, ezért azt elutasította.<br>
A Döntõbizottság az ajánlati felhívás 16. 9. pontjában elõírtak alapján – miszerint az ajánlatnak tartalmaznia kell a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerinti információkat, valamint az ajánlati dokumentáció 4. fejezetében írtaknak megfelelõen, ahol is ajánlatkérõ felhívta az ajánlattevõk figyelmét, hogy a hiánypótlási lehetõséget nem biztosítja – megállapította, hogy annak ellenére, hogy a kérelmezõ ajánlatának "C" jelû mellékletébõl levonható olyan következtetés, hogy nem kíván alvállalkozót igénybe venni, viszont a felhívás ellenére az ajánlata konkrétan nem tartalmazta a megkívánt nyilatkozatokat, így az ajánlat érvénytelen, a jogorvoslati kérelem pedig alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint az ajánlatban – ha ezt az ajánlatkérõ az ajánlati felhívásban elõírta – meg kell jelölni<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg<br>
b) a teljesítésben egyébként – a közbeszerzés értékének tíz százalékát meghaladó mértékben – részt vevõ szervezeteket (személyeket).<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Fenti jogszabályhelyeket összevetve a megállapított történeti tényállással a Döntõbizottság kérelmezõ által is elismerten megállapította, hogy kérelmezõ ajánlata nem tartalmazta az ajánlatkérõ által nyomatékosan a felhívásban és a dokumentációban is kért nyilatkozatokat, így ajánlatkérõ jogszerûen nyilvánította érvénytelenné a kérelmezõ ajánlatát és zárta õt ki a további eljárásból.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában biztosított jogkörében eljárva a Kbt. 88. § (1) bekezdés h) pontja szerint az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára tekintettel rendelkezett úgy a Döntõbizottság, hogy az eljárás során felmerült költségeiket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 4.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>