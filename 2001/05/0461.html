<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0461)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.559/9/2000.<br>
<br>
Tárgy: Hajdúsági Univerzális Építõipari Rt. jogorvoslati kérelme a Szakoly Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hajdúsági Univerzális Építõipari Rt. (4025 Debrecen, Simonffy u. 34-35., továbbiakban: kérelmezõ) jogorvoslati kérelmét, amelyet Szakoly Község Önkormányzata (4234 Szakoly, Rákóczi u. 10., továbbiakban: ajánlatkérõ) "Szakolyi Általános iskola 8 tanteremmel és kiszolgálóhelyiségeivel történõ bõvítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 16. napján a Közbeszerzési Értesítõ 33. számában tett közzé ajánlati felhívást nyílt közbeszerzési eljárás megindítására a rendelkezõ részben meghatározott beszerzés tárgyában.<br>
Az ajánlati felhívás 13. pontjában ajánlatkérõ az alábbiak szerint határozta meg az ajánlatok elbírálásának szempontjait:<br>
<br>
13. a) Az ajánlatok elbírálásának szempontjai: ajánlatkérõ az ajánlatokat az összességében legelõnyösebb ajánlat szempontja alapján bírálja el.<br>
b) A 34.§ (3) bekezdésében foglaltak: az ajánlat elbírálási szempontjai:<br>
részszempont	súlyszám<br>
– ajánlati ár	5<br>
– vállalt szavatossági (garanciális) idõtartam a jogszabályi kötelezettségen felül	3<br>
– helyi munkaerõ foglalkoztatására tett ajánlat	2<br>
Az adható részpontszámok alsó határa 0, a felsõ határa 10.<br>
Ajánlatkérõ által elkészítetett ajánlati dokumentáció V. "Az ajánlatok elbírálásának szempontjai" elnevezésû fejezete az ajánlati felhívás fent idézett rendelkezését megismétli azzal, hogy az értékelés technikáját a következõképpen határozta meg:<br>
"A pontozást lineárisan végezzük, a legkedvezõbb ajánlat 10 pontot kap, az azt követõ 9 pontot stb. Azonos ajánlatok azonos pontszámot kapnak."<br>
Az ajánlattételi határidõre, 2000. szeptember 26-ára kérelmezõ, Harcon Kft., ISOBAU Rt., KE-VÍZ Rt, KALEVALA Kft., NYÍRÉP Kft., KÉSZ Kft., DIRECT LINE Kft., STRABAG Rt., HAVACS Kft. nyújtotta be ajánlatát.<br>
Ajánlatkérõ a módosított eredményhirdetés idõpontjában, 2000. október 26-án eredményt hirdetett, melyen az eljárás nyertesének a Harcon Kft.-t hirdette ki, második helyen a kérelmezõt jelölte meg.<br>
Ajánlatkérõ a nyertes ajánlattevõvel a szerzõdést 2000. november 6. napján megkötötte.<br>
Kérelmezõ 2000. november 3. napján nyújtott be jogorvoslati kérelmet a Döntõbizottsághoz. Sérelmezte, hogy ajánlatkérõ az ajánlati felhívás 13. pontjában meghatározottaktól eltérõ szempontrendszer alapján értékelte az ajánlatokat, továbbá a dokumentációban az ajánlati felhívást módosította a pontozási rendszer vonatkozásában. Sérelmezte továbbá, hogy ajánlatkérõ nem az arányosság elvét szem elõtt tartva értékelte az ajánlatokat. Ugyancsak jogsértõ módon értékelte ajánlatkérõ a nyertes helyi munkaerõ foglalkoztatására tett ajánlatát, tekintve, hogy ezen vállalás irreális voltát ajánlatkérõ nem vizsgálta érdemben.<br>
Kérte a Döntõbizottságtól, hogy kötelezze ajánlatkérõt a Kbt. szabályainak megfelelõ eljárásra, semmisítse meg az eljárás során hozott döntését, állapítsa meg a jogsértés tényét, kötelezze az ajánlatkérõt az eljárási költségek megfizetésére. Ideiglenes intézkedésként kérte a szerzõdés megkötésének megtiltását.<br>
Ajánlatkérõ 2000. november 14. napján benyújtott észrevételében kérte a jogorvoslati kérelem elutasítását, annak megalapozatlansága miatt. Álláspontja szerint az ajánlati felhívásnak megfelelõen határozta meg a részletes ajánlati dokumentációban az ajánlatok elbírálási szempontjait, valamint az ajánlatok elbírálása során az ajánlati kiírásnak megfelelõen értékelte az ajánlatokat. Elõadta továbbá, hogy a nyertes ajánlattevõ által vállalt helyi munkaerõ igénybevételeként meghatározott 47 266 mûszakóra-mennyiség nem irreális vállalás, ha figyelembevételre kerül, hogy a kivitelezéshez szükséges munkaóra kb. 90 000 (600 Ft/óra átlag rezsiórabérrel számolva).<br>
Egyéb érdekeltek közül észrevételt a STRABAG Kft. nyújtott be, melyben a kérelmezõ által kifogásolt, nyertes által vállalt helyi munkaerõ igénybevételét túldimenzionáltnak minõsíti, egyéb jogorvoslati kérelmi elem vonatkozásában ajánlatkérõ döntését elfogadhatónak tartja.<br>
A Döntõbizottság az eljárás során ideiglenes intézkedést nem hozott, tekintve, hogy jogszabályi feltételeinek fennállása nem volt megállapítható.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34 § (</a>3) bekezdése kimondja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a tejesítés egyéb körülményeire vonatkozó – részszempontokat,<br>
b) a részszempontonként az azok súlyát meghatározó – a részszempont tényleges jelentõségével arányban álló – szorzószámokat ( súlyszámok),<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetén azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55 § (</a>6) bekezdése pedig meghatározza: az ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja…"<br>
Az ajánlatkérõ az ajánlati felhívásának a 13. pontjában a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének megfelelõen adta meg az elbírálási szempontokat és határozta meg a súlyszámokat. Ezen szempontokat ismételte meg változtatás nélkül a részletes ajánlati dokumentációban azzal, hogy további információként közölte az ajánlatok értékelése során alkalmazni kívánt metodikát.<br>
E szerint : "A pontozást lineárisan végezzük, a legkedvezõbb ajánlat 10 pontot kap, az azt követõ 9 pontot stb. Azonos ajánlatok azonos pontszámot kapnak."<br>
Ajánlatkérõ az ajánlatok értékelésekor az általa az ajánlati felhívásban és a részletes ajánlati dokumentációban megadott szempontokat értékelte az általa megadott módszer szerint, így eljárásával jogsértést nem követett el.<br>
A Döntõbizottság kérelmezõ indoklását, miszerint ajánlatkérõ megsértette a Kbt. arányosságra vonatkozó elvét, elfogadni nem tudta a jogsértés alapjául. A Kbt. az összességében legelõnyösebb ajánlat kiválasztásának szabályozásakor nem írja elõ ajánlatkérõ számára a kérelmezõ által hivatkozott elvet, csak a felhívásban megadott értékelési szempont szerinti bírálatot.<br>
Amennyiben kérelmezõ az ajánlatkérõ által a részletes felhívásban meghatározott módszert jogsértõnek ítélte meg, úgy ezen bírálati módszer megválasztását legkésõbb az ajánlatok benyújtásának határidejétõl számított 15 napon belül jogorvoslati kérelem benyújtásával sérelmezhette volna. Kérelmezõ jogorvoslati kérelme az ajánlatkérõ által választott módszer kifogásolása tekintetében elkésett.<br>
Kérelmezõ által a Döntõbizottsághoz becsatolt saját értékelése az ajánlatkérõ által meghatározott és alkalmazott módszertõl eltérõ más elv szerint történõ értékelési módszert jelent, melynek az ügy elbírálásából jelentõsége nincs, mivel Döntõbizottság feladata az, hogy megállapítsa, hogy ajánlatkérõ a Kbt. szabályainak megfelelõen határozta-e meg az értékelési szempontokat, s az ajánlatok értékelésénél az általa meghatározott szempontokat és értékelési módszert következetesen alkalmazta-e valamennyi ajánlat, illetve ajánlati részszempont értékelése során.<br>
Ha ajánlatkérõ a fent meghatározottak szerint hozza meg a közbeszerzési eljárásban döntését, azzal nem követ el jogsértést akkor sem, ha az általa alkalmazott módszernél bármely ajánlattevõ jobb, méltányosabb pontozási módszert ismer.<br>
Az ajánlati felhívás 13. pontjában ajánlatkérõ az értékelés részszempontjaként határozta meg a helyi munkaerõ foglalkoztatására tett ajánlatot. Ajánlatkérõ a részletes dokumentációban a helyi munkaerõ foglalkoztatását mûszakórában kérte meghatározni.<br>
A nyertes ajánlattevõ által a helyi munkaerõ foglalkoztatására megadott mûszakóraszám az ajánlatában megadott részletes adatokon alapul, mely alapján ajánlatkérõ ezen vállalást reálisként értékelhette. Ezen részszempont esetén a benyújtott ajánlatok többsége hasonló nagyságrendû vállalást tartalmaz, továbbá annak irreális mértékére vonatkozó tény, adat az eljárás során nem merült fel.<br>
Ezen túlmenõen ajánlatkérõ ezen bírálati részszempont tekintetében is az ajánlati felhívásban, illetve a részletes dokumentációban meghatározott szempontok szerint bírálta el az ajánlatokat.<br>
A Döntõbizottság az eljárás során megállapította, hogy ajánlatkérõ eljárást lezáró döntése megfelelt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének, s az eljárás nyertese az ajánlatkérõ által kihirdetett ajánlattevõ, a Harcon Kft.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 4.<br>
<br>
Dr. Sárkány Izolda s. k.,	Dr. Bíró László s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>