<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0468)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.429/11/2000.<br>
<br>
Tárgy: Architekton Rt. jogorvoslati kérelme a Budai Várgondnokság Kht közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Horváth Ádám ügyvéd, 1137 Budapest, Szent István krt. 18. IV. em. 12., a továbbiakban: kérelmezõ) jogorvoslati kérelmét – melyet a Budai Várgondnokság Közhasznú Társaság (1014 Budapest, Színház u. 5–9., képviseli: dr. Kékesi Andrea ügyvéd, 1122 Budapest, Városmajor u. 3/A. III. em. 2., a továbbiakban: ajánlatkérõ) "Sándor palota mûemléki helyreállítási munkái" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a jogorvoslati kérelem és ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ a Közbeszerzési Értesítõ 2000. március 8-án megjelent 10. számában tett közzé részvételi felhívást elõminõsítési eljárás megindítására. A beszerzés tárgyaként a világörökség részét képezõ környezetben lévõ Sándor palota mûemléki helyreállítási munkáit jelölte meg, mintegy 4272 m2 területen (p+fszt.+em.+tetõ) reprezentatív, igényes kialakítással az építési engedély és a tervdokumentáció szerint, a 2000–2002. években.<br>
A megkötendõ vállalkozási szerzõdés teljesítési határideje 2002. márciusa.<br>
A részvételi felhívás tartalmazta, hogy rész-, illetve többváltozatú ajánlat benyújtására lehetõség nincs. A részvételi felhívásban ajánlatkérõ jelezte továbbá, hogy 5 M Ft ajánlati biztosítékot kér az ajánlattételi szakaszban.<br>
A részvételi felhívás 9. pontjában ajánlatkérõ elõírta a résztvevõk pénzügyi, gazdasági, mûszaki alkalmasságának igazolási módját, és a 10. pontban az alkalmasság elbírálásának szempontjait, továbbá a szerzõdés teljesítésére alkalmatlanná minõsítés kritériumait. Jelezte azt is, hogy az ajánlatokat az összességében legelõnyösebb ajánlat kiválasztási szempontja alapján kívánja elbírálni. A részvételi jelentkezéseket elõminõsítési kérdõívek kitöltésével kellett elkészíteni.<br>
A részvételi jelentkezés határidejéig, 2000. április 3-ig 11 részvételi jelentkezés került benyújtásra. A hiánypótlást követõen ajánlatkérõ bírálóbizottsága elbírálta a jelentkezéseket, és javaslata alapján a döntéshozó ügyvezetõ igazgató 2000. május 3-án két jelentkezõ kivételével alkalmasnak nyilvánította a jelentkezõket, majd e döntését 2000. május 4-én ajánlatkérõ nyilvánosan kihirdette.<br>
Ajánlatkérõ 2000. május 11-én ajánlati felhívás megküldésével ajánlattételre hívta fel az alábbi cégeket: ZÁÉV Rt., Kipszer Rt., Progress-B 90 Kft., Fõvárosi Építõ Rt., Középületépítõ Rt., MKI Építõ Kft., Magyar Építõ Rt., Architekton Rt. és Hérosz Építõipari Rt.<br>
Az ajánlati felhívás a beszerzés tárgyát a részvételi felhíváshoz képest némileg módosítva tartalmazta. (5124 m2 épület felújítás, és 343 m2 udvar.)<br>
A teljesítési határidõt ajánlatkérõ pontosította, 2002. március 15-ében jelölte meg. Az ajánlati felhívás 3. d) pontjában az ajánlatok teljességére vonatkozóan ajánlatkérõ az alábbi elõírást tette:<br>
"Az ajánlattevõ felelõs azért, hogy ellenõrizze és azonosítsa a teljes ajánlati felhívási dokumentáció átvételét a tartalomjegyzék szerint. Ajánlattevõ köteles felülvizsgálni az ajánlati tervek, a mûszaki tervek és a helyszíni információk alapján a mennyiségi kimutatás tételeinek helyességét, pontosságát. Amennyiben eltérést talál, úgy az eltérõ mennyiség megjelölésével külön lapon kiegészítést kell csatolnia az ajánlathoz. Az ajánlat végösszegében azt a mennyiséget kell szerepeltetni, mely ajánlattevõ véleménye szerint szükséges a projektnek a mûszaki tervekbõl következõ színvonalon való teljes körû kivitelezéséhez és a létesítmény rendeltetésszerû használatához."<br>
Az ajánlati felhíváshoz kiadott tenderdokumentáció az ajánlattétellel kapcsolatos elõírások között az alábbiakat tartalmazta:<br>
Ajánlattevõnek ajánlatát az átadott dokumentáció, valamint a szerzõdésben rögzített feltételek és az önmaga által készített organizációs (megvalósíthatósági) tervvázlat alapján kell megadnia.<br>
Az organizációs tervvel kapcsolatos elvárások: ajánlattevõ az építési fázisoknak megfelelõ organizációs munkafázisokat készítsen, figyelembe véve azt a tényt, hogy a megbízó felvonulási területet biztosítani nem tud, és a Színház utcában a forgalmat biztosítani kell, valamint a Siklóhoz vezetõ forgalmat szintén biztosítani szükséges. Az építési forgalom biztosítása, a szükséges behajtási engedélyek megszerzése, valamint az esetlegesen igénybe venni kívánt felvonulási terület biztosítása vállalkozó feladatát képezi. Az építéshez szükséges energiaellátások biztosítása a vállalkozó feladatát képezik.<br>
Törekedni kell arra, hogy az építés a turistaforgalom minimális zavarása mellett folytatódjon.<br>
Az építési területet zárt palánkkal kell körbevenni, amely reklámfelületként nem hasznosítható. A palánk magasságának min. 2,5 m magasságúnak kell lennie.<br>
A szerzõdéstervezet l. c) pontja alatt ajánlatkérõ elõírta, hogy az organizációs tervnek ki kell térnie a szerkezeti elemek és részek cseréjére, valamint a terv készítésénél figyelembe kell venni a vár területére koncentrálódó turistaforgalmat. A kivitelezés folyamata nem gátolhatja a turizmust.<br>
Az ajánlati felhívás 13. pontja az ajánlatok elbírálásával kapcsolatosan az alábbiakat tartalmazza:<br>
Az összességében legelõnyösebb ajánlat kerül kiválasztásra, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerint:<br>
a) a teljes körû mûszaki tartalmat – amely a saját organizációs tervet is tartalmazza – lefedõ ajánlati ár, súlyszám: 55,<br>
b) pénzügyi-mûszaki ütemterv összhangja, súlyszám: 40,<br>
c) a fõváros legfrekventáltabb helyén lévõ, a turisták által igen kedvelt mûemléki környezetbe a lehetõ legkevesebb zavart, szennyezést okozó organizáció kidolgozása, súlyszám: 30,<br>
d) vállalt garancia, kötbér mértéke, kötbéres részhatáridõk, valamint egyéb kedvezõ szerzõdési feltételek, súlyszám: 15,<br>
e) a kivitelezés olyan folyamatábrája, amely a megrendelõ részére a legáttekinthetõbb módon biztosítja a naprakész ellenõrzést mind a határidõ, mind a munkanemek folyamatát beleértve, súlyszám: 10.<br>
Minden egyes részszempont 1–10-ig értékelhetõ.<br>
Az ajánlati felhívás egyéb fontos érvényességi feltételeket is tartalmazott a 16. pont alatt: pl. az ajánlathoz szerzõdéstervezetet, biztosítói szándéknyilatkozatot, építési pénzügyi ütemtervet kell csatolni, nyilatkozni kell a teljesítési, jólteljesítési garanciavállalásról és a kötbérrõl, csatolni kell a tervben lévõ mennyiségi kimutatás alapján beárazott költségeket, valamint az árképzés bemutatását.<br>
Az ajánlati felhívás szerint az ajánlattételi határidõ 2000. június 27. Eredményhirdetés július 6., a szerzõdéskötés idõpontja pedig július 17.<br>
Az ajánlattételhez dokumentáció is rendelkezésre állt, amely a részletes ajánlati és szerzõdési feltételeket, mintaoldalakat, továbbá a létesítmény teljes mûszaki tenderdokumentációját tartalmazta.<br>
Ajánlatkérõ több konzultációt is tartott az ajánlattevõk részére (június 2. és 9.), amelyeken a tenderdokumentáció kiegészítésére és pontosítására került sor. Az organizációval kapcsolatos további elvárásait ajánlatkérõ az ajánlattevõk kérdéseire adott válaszokban fogalmazta meg. Az elsõ válaszlevél 2. oldalán (ad. 28 és 31) rögzítésre került, hogy a munka- és felvonulási területet tartalmazó helyszínrajzot ad át az ajánlattevõk részére. Az 5. oldalon (ad. 1) a Hérosz Rt. kérdésére írja elõ ajánlatkérõ, hogy a Színház utcára forgalomtechnikai tervet kell készíteni.<br>
Az ajánlati felhívást és dokumentációt 2000. június 14-én ajánlatkérõ szabályosan módosította, bizonyos tételekre nem kért a továbbiakban ajánlatot. Ezek a változások a belsõépítészeti munkákat érintették.<br>
A belsõépítészetre új dokumentáció is kiadásra került. Ennek megfelelõen módosultak a határidõk is, az ajánlattételi határidõ július 24-re, az eredményhirdetés idõpontja július 28-ára és a szerzõdéskötés idõpontja augusztus 7-re.<br>
Az ajánlattevõk írásban is számos kérdést tettek fel, amelyekre a választ ajánlatkérõ írásban megadta, illetõleg írásban még a dokumentációt egyebekkel is kiegészítette.<br>
Az ajánlattételi határidõig, 2000. július 24-ig ajánlatot nyújtottak be:<br>
Héroszt Rt., Kipszer Rt., Architekton Rt., Középületépítõ Rt., Magyar Építõ Rt. és Fõvárosi Építõ Rt.<br>
A beérkezett ajánlatok értékelését elõször a közbeszerzési eljárás lebonyolításával megbízott FÕBER Rt. végezte el, aki 2000. július 25-én az ajánlattevõk egyidejû tájékoztatása mellett két ajánlattevõtõl írásban nyilatkozatot kért.<br>
A FÕBER Rt. 2000. július 27-én szakvéleményt készített az ajánlatok értékelésérõl, majd a döntéshozó ugyanezen a napon úgynevezett közbensõ határozatott hozott, amellyel a Hérosz Rt. ajánlatát érvénytelenné nyilvánította, valamint a Kipszer Rt. ajánlati árát számítási hiba miatt javította.<br>
Az ajánlatok elbírálására létrehozott háromtagú bizottság 2000. július 27-én elvégezte a pontozásos értékelést a megadott elbírálási szempontok alapján, és 1407 ponttal az Architekton Rt. nyertességére, illetõleg a Középületépítõ Rt. (1285 pont) második helyezésére tett javaslatot.<br>
A javaslatot a döntéshozó elfogadta, és ezt a döntést hirdették ki nyilvánosan az összegzés ismertetésével 2000. július 28-án az ajánlattevõk elõtt.<br>
Ajánlatkérõ ezen döntése ellen jogorvoslati kérelmet nyújtott be a Középületépítõ Rt., a Fõvárosi Építõ Rt. és a Magyar Építõ Rt. A jogorvoslati kérelmek szerint ajánlatkérõ jogsértõ módon járt el, amikor a nyertesnek kihirdetett ajánlatot érvénytelenné nem nyilvánította. Ennek alapján kérték az eljárást lezáró döntés megsemmisítését.<br>
A Döntõbizottság a három jogorvoslati kérelmet D.354/2000. szám alatt egyesítette, és ideiglenes intézkedést alkalmazott, a szerzõdéskötést megtiltotta.<br>
A lefolytatott jogorvoslati eljárás eredményeként a Döntõbizottság megállapította, hogy ajánlatkérõ megsértette a közbeszerzésekrõl szóló többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (2) bekezdését, az 52. § (2) bekezdésének d) pontjára tekintettel az 59. § (1) bekezdését, ezért ajánlatkérõ eljárást lezáró döntését a D.354/17/2000. számú, 2000. augusztus 29-én kelt határozatában megsemmisítette.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított jogával élve az ajánlatok ismételt értékelésérõl döntött.<br>
A Döntõbizottság határozatában foglaltakra figyelemmel ajánlatkérõ 2000. szeptember 6-án a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel érvénytelennek minõsítette, és a Kbt. 53. § (2) bekezdésében foglaltak alapján az eljárás további szakaszából kizárta.<br>
Ajánlatkérõ az ajánlatokat ismételten felülvizsgálta, értékelte, és a bírálóbizottság a Középületépítõ Rt. ajánlatának nyertessé nyilvánítására tett javaslatot. A javaslat szerint a második legjobb ajánlatot a KIPSZER Rt. tette.<br>
Az ajánlatkérõ a fentieknek megfelelõen döntését 2000. szeptember 8-án megtartott eredményhirdetésen nyilvánosan kihirdette. Az eredményhirdetésrõl készített jegyzõkönyv tartalmazta, hogy a nyertes ajánlattevõvel a szerzõdéskötésre 2000. szeptember 16-án 10.00 órakor kerül sor. A szerzõdéskötés fenti idõpontban megtörtént.<br>
Kérelmezõ ajánlatkérõ ezen döntése ellen 2000. szeptember 13-án nyújtott be jogorvoslati kérelmet, amelyben kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedés alkalmazását és a jogsértõ kötelezését az eljárási díj viselésére.<br>
Indokolásként elõadta, hogy a nyertesnek kihirdetett ajánlattevõ érvénytelen ajánlatot tett, amely kitûnt a 2000. július 28-án megtartott eredményhirdetésen készített összegzésbõl, ugyanis e jegyzõkönyv a 3. értékelési részszempontnál a Középületépítõ Rt. ajánlatára vonatkozóan az alábbi megjegyzést tartalmazta: "nem biztosítja a BKV buszok közlekedését, a turisták gyalogosforgalmát is erõsen akadályozza."<br>
A 2000. szeptember 8-i újabb eredményhirdetésen pedig ajánlatkérõ a Középületépítõ Rt.-t hirdette ki nyertesnek, az összegzésben pedig az szerepel, hogy a BKV buszok közlekedését a Színház u. busz elõli átmeneti lezárása idején a BKV-val egyeztetett útvonalra áthelyezteti.<br>
A 2000. július 28-i és a 2000. szeptember 8-i eredményhirdetésekhez készített összegzésekben a Középületépítõ Rt.-nek a harmadik elbírálási szempontra vonatkozó értékelésénél ellentmondások észlelhetõk.<br>
A jogorvoslati kérelmét kiegészítette azzal, hogy álláspontja szerint a második helyezettként kihirdetett KIPSZER Rt. is érvénytelen ajánlatot tett.<br>
Az ajánlati felhívás szerint többváltozatú ajánlattétel nem volt megengedett, ennek ellenére a Középületépítõ Rt. az organizációs tervében többváltozatú ajánlatot tett azáltal, hogy a toronydaru elhelyezésére többféle megoldást javasolt.<br>
A nyertes organizációs tervében az általa beépítésre kerülõ gépészeti, elektromos gépek árát már 2000. decemberben le kívánja számlázni, amely elõfinanszírozásnak minõsül, és ez szintén eltér a kiírásban foglaltaktól.<br>
Kérelmezõ a tárgyaláson sérelmezte továbbá, hogy a szerzõdést ajánlatkérõ jogsértõ módon kötötte meg 2000. szeptember 16-án, hiszen ez egy munkaszüneti nap, jogszerûen csak a következõ munkanapon kerülhetett volna sor a szerzõdéskötésre.<br>
A kérelmezõ továbbá a nyertes ajánlat teljes terjedelmébe történõ betekintésének biztosítását kérte a Döntõbizottságtól.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint a nyertesnek nyilvánított Középületépítõ Rt. érvényes ajánlatot tett, az általa megajánlott organizációs megoldások ajánlatkérõ elvárásának megfelelnek. Érvényességi feltételként az organizációs terv elkészítését határozta meg, azt pedig, hogy az abban foglalt megoldás mennyiben elégíti ki az igényeit, a 3. részszempontnál értékelte. Az ajánlatkérõ erre az elbírálási szempontra az adható 300 pontból 280 ponttal értékelte a nyertes ajánlatot.<br>
A Középületépítõ Rt. a jogorvoslati kérelem elutasítását kérte, álláspontja szerint érvényes ajánlatot tett.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottságnak jelen ügyben azt kellett vizsgálat tárgyává tenni, hogy az ajánlatkérõnek a 2000. szeptember 8-i döntése a Kbt. szabályai szerint történt-e. Jelen eljárás tárgya kizárólag az ajánlatkérõ 2000. szeptember 8-i döntésének vizsgálata, ezen belül annak vizsgálata, hogy az ajánlatok értékelése érvényes ajánlatok elbírálásán alapult-e.<br>
Az ajánlatkérõ 2000. július 28-i döntésének helyessége jelen eljárás tárgyát nem képezi. Ezen ajánlatkérõi döntést a Döntõbizottság a D.354/17/2000. számú határozatával megsemmisítette, így az abban foglaltak relevanciával nem bírnak. Kérelmezõ a 2000. július 28-i döntést a törvényes határidõn belül egyébként sem sérelmezte.<br>
A jogorvoslati kérelem elsõdlegesen arra irányult, hogy a nyertesnek nyilvánított Középületépítõ Rt. ajánlata érvénytelen, mert az organizációs terve nem felelt meg az ajánlati felhívásban, illetve a dokumentációban foglaltaknak.<br>
Az ajánlatkérõ az organizációs tervvel kapcsolatos elvárásait az ajánlattétellel kapcsolatos elõírások, valamint az ajánlattevõi kérdésekre adott válaszok között megfogalmazta. Az organizációs terv ugyanakkor az ajánlatok elbírálási szempontjai között szerepelt.<br>
A Döntõbizottság a fentiek összevetésébõl – figyelemmel az ajánlatkérõ nyilatkozatára is – megállapította, hogy az ajánlattevõknek az ajánlatukhoz organizációs tervet kellett készíteniük, ez az érvényes ajánlatadás feltétele volt. Ezt támasztják alá az elsõ elbírálási szempontnál megfogalmazottak is, ahol a teljes mûszaki tartalom alatt ajánlatkérõ az organizációs tervet is beleértette.<br>
Az organizációs terv adása tehát érvényességi feltétel volt, hiszen ajánlatkérõ az organizációs terv készítését elõírta. Az az ajánlattevõ, aki organizációs tervet nem készít, az nem tesz eleget az ajánlati felhívásban és a dokumentációban meghatározott feltételeknek, így ajánlata érvénytelen.<br>
Jelen eljárásban azonban valamennyi ajánlattevõ nyújtott be organizációs tervet, így ennek alapján az ajánlatokat érvénytelenné nem lehet minõsíteni.<br>
Ajánlatkérõ az elbírálási szempontok között szerepeltette az organizációs terv értékelését, éppen azért, mert az organizációs tervvel kapcsolatosan szigorú elõírásokat nem tett, hanem éppen az ajánlattevõktõl várta el a részletesen kidolgozott organizációs terv készítését. Ebbõl az értékelési szempontból azt az organizációs tervet kívánta preferálni, amely a turisták által igen kedvelt mûemléki környezetben a lehetõ legkevesebb zavart, szennyezést okozza.<br>
A Döntõbizottság álláspontja szerint tehát az organizációs terv hiánya érvénytelenséget eredményez, az organizációs terv kidolgozottsága, tartalma pedig értékelési szempontként jelenik meg.<br>
A Döntõbizottság a fentiek alapján alapos vizsgálat tárgyává tette valamennyi értékelésbe bevont ajánlat organizációs tervét. A Középületépítõ Rt. organizációs terve többek között az alábbiakat tartalmazta: "A Színház utcát ideiglenesen lezárnánk a szerkezetépítési munkák, valamint az emelõgépek fel- és leszerelésének az idejére. A Színház utcában közlekedõ Vár-busz ebben az idõszakban csak a Dísz térig közlekedne. A megfordulás is biztosítva van. Ez ügyben elõzetes egyeztetést folytattunk a Fõvárosi Polgármesteri Hivatal Tömegközlekedési Alosztályán Benda György úrral (nem látják akadályát). A Színház utcában az ideiglenes útlezárás idején a gyalogosforgalmat biztosítjuk oly módon, hogy az út melletti füves területen kõburkolatos lánckorláttal ellátott gyalogos-közlekedõfolyosót építünk ki. Az elbontásról és a terület eredeti állapotának helyreállításáról gondoskodunk."<br>
A Magyar Építõ Rt. az építkezés teljes idejére lezárná a Színház utcát, így a várban a Dísz téren fordulna meg a busz. Ezen megoldást egyeztette az érintett szervezetekkel. A gyalogosforgalmat szintén áthelyezi a Szent György utcába.<br>
A Fõvárosi Építõ Rt. a felvonulási területet a Rompark délkeleti oldalára helyezi. Az épület körüli forgalomkorlátozás mellett a Színház u. folyamatos átjárhatóságát biztosítja. Lezárja viszont a Színház közt és a keleti oldalt.<br>
A KIPSZER Rt. némileg a Fõvárosi Építõ Rt.-vel azonos helyszínrajzi elrendezést jelöl meg az organizációs tervében.<br>
Valamennyi ajánlattevõ tehát kidolgozta az organizációs megoldást, forgalomtechnikai tervet csatolt a környezõ utcákra, ugyanakkor eltérõ megoldásokban gondolkodtak, a gyalogos- és gépkocsiforgalmat különbözõ mértékben korlátozták. Az ajánlatkérõ az esélyegyenlõség biztosításával minden megoldást értékelt, pontozással fejezve ki azt, hogy az egyes megoldások számára mennyire kedvezõek.<br>
A harmadik elbírálási részszempont értékelésének indokai az ajánlatkérõ összegzése szerint a következõk:<br>
A Középületépítõ Rt. kidolgozott organizációs leírásokat ajánl több fázisra bontva. A Színház utcában és a Sikló környékén úgy biztosítja a forgalmat, hogy a BKV buszok közlekedését a Színház utca busz elõli átmeneti lezárása idején a BKV-val egyeztetett útvonalra áthelyezteti.<br>
Magyar Építõ Rt. egy organizációs tervlapot és egy részletes szöveges leírást nyújtott be. A Színház utcánál bemutatott organizációs megoldásnál a forgalom zavarása nagyobb a többi ajánlattevõ megoldásához képest.<br>
Fõvárosi Építõ Rt. organizációra kijelölt területek bemutatását úgy végezte el, hogy a kivitelezés során további egyeztetést igényelne.<br>
KIPSZER Rt. az organizációs dokumentáció kidolgozása átlagos, tartalma elfogadható.<br>
Fenti értékelés a Döntõbizottság álláspontja szerint megfelel az ajánlatok valós tartalmának.<br>
A Döntõbizottság az ajánlati felhívás és a dokumentáció egyéb érvényességi kritériumai szerint is áttekintette az ajánlatokat, és az elbírált négy ajánlatot érvényesnek találta.<br>
Kérelmezõ jogorvoslati kérelme kiterjedt arra is, hogy a nyertes ajánlata többváltozatúnak minõsül azáltal, hogy az organizációs tervben a toronydaru elhelyezésére háromféle változatot ajánlott.<br>
A Döntõbizottság álláspontja szerint ez többváltozatú ajánlattételnek nem minõsül.<br>
A beszerzés tárgya jelen esetben a Sándor palota rekonstrukciós munkái. Az eljárásban valamennyi ajánlattevõ, így a nyertes is erre a munkára adott egy változatban ajánlatot, amely magában foglalta a mûszaki megoldást és az ehhez rendelt árat. Az organizációs és forgalomtechnikai terv is egy változatban készült. Az organizációs terven belül a toronydaru elhelyezésére szolgáló megoldások kidolgozása célszerûségi szempontokat szolgált, nem ajánlati alternatívákat. Az ajánlati felhívásnak nem is volt kötelezõ eleme a toronydaru elhelyezésére vonatkozó ajánlattétel, mint ahogy erre vonatkozóan ajánlatkérõ elõírásokat nem tett. Az, hogy a nyertes ajánlattevõ több elhelyezési lehetõséget megvizsgált, éppen az egyetlen változatú organizációs terv (elrendezés) jobb megalapozását szolgálta, ugyanis ezzel igazolta, hogy a toronydaru elhelyezésétõl függetlenül a kidolgozott organizációs terv megvalósítható.<br>
A Döntõbizottság megállapította, hogy nem tekinthetõ a nyertes ajánlat érvénytelennek amiatt, hogy 2000. december hónapban a gépész és elektromos munkáknál a megajánlott gépek és berendezések beszerzésének költsége szerepeltetésre került. Ez nem tekinthetõ elõlegnek, ugyanis a számla benyújtására a beszerzést követõen kerülne sor.<br>
Kérelmezõ azon felvetése sem helytálló, hogy a szerzõdést csak munkanapon lehet megkötni. A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az – a 71/B. § (3)–(4) bekezdése szerinti eset kivételével – nem határozható meg az eredményhirdetést követõ naptól számított 8. napnál korábbi és a 30. (építési beruházás esetén a 60.) napnál késõbbi idõpontban.<br>
A közbeszerzési eljárás nem államigazgatási eljárás, így az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. §-ának rendelkezései nem alkalmazhatók.<br>
A fentiekbõl következõen a munkaszüneti napon történõ szerzõdéskötés nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#84">Kbt. 84. §-</a>a szerint a közbeszerzési ügy kérelmezõjén és az ellenérdekû félen, továbbá ezek képviselõjén és a Tanács tagjain kívüli személyek csak a Bizottság engedélye alapján tekinthetnek be az eljárás irataiba, illetve készíthetnek azokról másolatot, feljegyzést. Ilyen engedélyt a Bizottság akkor adhat, ha az iratok ismeretéhez – az erre irányuló kérelem benyújtójának – jogos érdeke fûzõdik, és az iratbetekintés nem sérti az üzleti, illetve szolgálati titok védelmét.<br>
Ezen rendelkezés a Döntõbizottság álláspontja szerint a jogorvoslati eljárásban keletkezett iratokra vonatkozik, így a jogorvoslati kérelemre, ajánlatkérõ, egyéb érdekelt észrevételére, tárgyalási jegyzõkönyvre és nem a közbeszerzési eljárásban keletkezett iratokra, különösen nem az ajánlatokra.<br>
A nyertes ajánlattevõ az ajánlatába történõ betekintést a tárgyaláson tett nyilatkozatában nem engedélyezte.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése szerint a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntése meghozatalával összefüggésben – az ajánlatkérõ figyelembe vett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése alapján a nyertes ajánlat organizációs tervébe történõ betekintést engedélyezte, tekintettel arra, hogy a jogorvoslati kérelem arra irányult, hogy a nyertes ajánlatának organizációs terve nem felel meg az ajánlati felhívás és dokumentáció feltételeinek.<br>
A Döntõbizottság eljárása során ideiglenes intézkedést – annak törvényi feltételei hiányára tekintettel – nem alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76 § (</a>1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja alapján elutasítja. A költségekrõl a Kbt. 88. § (1) bekezdésének h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>