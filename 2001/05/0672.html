<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0672)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.532/11/2000.<br>
<br>
Tárgy: Robohardver Kft. jogorvoslati kérelme a Józsefvárosi Egészségügyi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Robohardware Kft. (1082 Budapest, Üllõi út 66/A., képviseli: Jánszky Gábor ügyvezetõ, 1082 Budapest, Üllõi út 66/A., a továbbiakban: kérelmezõ) jogorvoslati kérelmének, melyet a Józsefvárosi Egészségügyi Szolgálat (1084 Budapest, Auróra u. 22–28., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "informatikai hálózat elkészítése, hardver és betegkövetõ szoftver szállítása" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55.§ </a>(6) bekezdését, valamint az 59. § (1) bekezdését, ezért ajánlatkérõ közbeszerzési eljárást lezáró döntését megsemmisíti, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási-szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. augusztus 2-án megjelent 31. számában tette közzé ajánlati felhívását nyílt közbeszerzési eljárás megindítására.<br>
A felhívás 3. a) pontja a beszerzés tárgyaként és mennyiségeként informatikai rendszert határozott meg az alábbi részletezés szerint:<br>
a.a. a telephelyek informatikai hálózatának elkészítése<br>
a.b. hardver (szerver, PC) szállítása<br>
a.c. betegkövetõ szoftver szállítása<br>
A felhívás a részajánlattétel lehetõségét megengedte, mégpedig úgy, hogy az ajánlatnak legalább a 3. a) pontban jelölt feladatok egyikét teljes egészében meg kell oldani.<br>
A felhívás 4. pontja szerint a teljesítést a szerzõdés megkötését követõ 30 naptári napon belül meg kell kezdeni és 6 hónapon belül be kell fejezni.<br>
Ajánlatkérõ meghatározta, hogy az összességében legelõnyösebb ajánlatot kívánja kiválasztani az ajánlatok közül az alábbi részszempontok és súlyszámok alapján:<br>
– az ajánlat mûszaki tartalma, színvonala (8)<br>
– szállítási teljesítési feltételek (8)<br>
– ár, fizetési feltételek (10)<br>
– garancia, karbantartás jogszabályi követés (6)<br>
Az adható pontszám részszempontonként 1–10-ig.<br>
Ajánlatkérõ dokumentációt is bocsátott az ajánlattevõk rendelkezésére, amelyben a részletes formai elõírásokon túlmenõen meghatározta azon tartalmi elvárásokat is, amelyeket az ajánlatnak biztosítania kell. Ennek megfelelõen elvárásokat fogalmazott meg a hálózat kiépítésére, a hardver, a betegkövetõ szoftver vonatkozásában, fõleg a szoftver bevezetésével kapcsolatban, finanszírozási feltételekkel, a szoftver bevezetését követõ oktatási-betanítási feltételekkel szemben, valamint a 8. pontban az üzemeltetés keretén belül ajánlatkérõ azt kérte, hogy ajánlattevõk írják le, hogy milyen rendszer-felügyeleti módszert javasolnak meghibásodás esetén, milyen hibaelhárítási ügyeleti rendszert kínálnak.<br>
Ajánlatkérõ az ajánlattételi határidõt 2000. szeptember 8-án módosította, majd a módosított határidõig, 2000. szeptember 20-ig a következõ ajánlattevõktõl érkezett ajánlat: Nádor Rendszerház, INFORMIX Kft., HospNET Kft., SzinvaNET Kft., Unicom Studio, Polygon Kft., Matávcom Kft., Eurotrend Kft., valamint kérelmezõ.<br>
Ajánlatkérõ az ajánlatokat értékelte, majd október 20-án az eredményhirdetésen a következõket hirdette ki:<br>
A "hálózat elkészítése" és a "hardverszállítás" részajánlat vonatkozásában a nyertes a SzinvaNET Kft. lett, a "betegkövetõ szoftver" szállítása vonatkozásában pedig a HospNET Egészségügyi Informatikai Kft. tette az összességében legelõnyösebb ajánlatot.<br>
Az ajánlatkérõ által összeállított összegzés az eljárásról a pontszámok indokolása körében az alábbiakat tartalmazta: "Az Értékelõ Bizottság az ajánlatok közül a legelterjedtebben használt platform- és hálózatiösszeköttetés-technológiát részesítette elõnyben. Az unicalisnak számító operációs rendszerek, összeköttetések megoldásai alacsonyabb értékelést kaptak. Elõnyben részesültek azok az ajánlatok, melyek hasonló jellegû projekt megvalósításában széles körû jártasságot, megalapozott finanszírozási és szupporthátteret mutattak."<br>
A kérelmezõ 2000. október 24-én jogorvoslati kérelmet terjesztett elõ, melyben kérte az eljárást lezáró döntés megsemmisítését, ideiglenes intézkedésként a szerzõdéskötés megtiltását, valamint az ajánlatkérõ marasztalását az eljárási díj és költségek tekintetében.<br>
Álláspontja szerint ajánlatkérõ az ajánlati felhívásban és a dokumentációban meghatározott értékelési szempontokat mindhárom részajánlattétel vonatkozásában figyelmen kívül hagyta, ill. a megadott szempontokon belül az ajánlatokat nem azok tényleges tartalmi elemeit objektíven tükrözõ módon értékelte, mert szubjektív módon határozta meg az ajánlatok eltérésén alapuló pontokat. Ezzel álláspontja szerint megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat és az 59. § (1) bekezdését. Ezenfelül ajánlatkérõ az ár, fizetési feltételek részszempont értékelésénél a nyertes ajánlattevõnél nem vette figyelembe az õt terhelõ valamennyi ráfordítást, mellyel megsértette a Kbt. 56. § (2) bekezdésében foglaltakat is, ezzel összességében a Kbt. 34. §-át. Az elbírálás befejezése után nem a 61. § (1) bekezdése (5. számú melléklet) szerinti részletezésben ismertette a pályázat eredményét.<br>
Ajánlatkérõ észrevételében elõadta, hogy az ajánlati dokumentáció 12–15., valamint 18–22. oldalán fogalmazta meg azokat a feltételeket, amelyeket elvárt a vásárolni kívánt rendszertõl, valamint a technikai eszközöktõl. A beérkezett ajánlatokat a bírálati szempontok szerint bírálta el, betartva az ajánlati felhívás 13. b) pontja szerinti értékelési módot. Mindhárom részterületen az ajánlatokhoz csatolt felolvasólapon szerepeltetett árak adták az összehasonlító alapot, megvizsgálva, hogy ezekhez az árakhoz milyen járulékos költségek tapadhatnak, illetve milyen intézményi bevételnövekedés várható a rendszer bevezetésével.<br>
Elõadta továbbá, hogy a betegkövetõ szoftverre tett ajánlatoknál a mûszaki tartalom vizsgálatakor a megfogalmazott elõírásoknak alapjaiban mind a nyertes, mind a kérelmezõ által megajánlott szoftver megfelelt. A kérelmezõ ajánlata azonban nem biztosította megfelelõen az integráltságot – nincs gazdasági modulja –, hosszabb távon ez alapvetõen szükséges lesz. Ugyanakkor nem ad kellõ garanciát a szoftverkövetésre (a szállító fejlesztõi kapacitása kevés), hiányos a mûködési hatékonyságot elemzõ funkció. Kiemelten elõnynek minõsült a szakmai protokollok felkínálása, amit a kérelmezõ egészségügyi szoftverénél a helyi orvosoknak kell kifejleszteni nagy erõforrás-befektetéssel, míg a nyertes ezeket térítésmentesen, teljes körben biztosítja. A hálózati szoftverre a kérelmezõ a LINUX-ot ajánlotta, ennek nincs felelõsségteljes támogatása, ez a mûködési biztonságot megkérdõjelezi. A felkínált INTERBASE adatbázis-kezelõ támogatás hiányát vetíti elõre. Az adatbázisok védelme hosszabb távon nem látszik megvalósíthatónak. A szállítási teljesítési feltétel bírálati szempontnál a felkínált alkalmazás mögött álló fejlesztõ, karbantartói kapacitás alacsony, a bevezetés sikerességére nem ad kellõ garanciát.<br>
A nyertes ajánlattevõ projekt bevezetési eredményét számos hasonló jellegû teljesítés igazolja. Ár, fizetési feltételek vizsgálatakor a kérelmezõ ajánlata induló áron 12 M Ft-tal olcsóbb, de havi díjként 230 E Ft-tal többet kell érte fizetni. A különbség kb. 5-6 év alatt megtérül akkor is, ha azonos teljesítményt feltételezünk. Ez azt jelenti, hogy a kérelmezõ ajánlata – szükség szerinti költség-hatékonyság – 5 év feletti idõtávon rosszabb. A nyertes ajánlata és az eddig megvalósított sikeres projektek szerint az intézmény teljesítése – így bevétele – 15–20%-os növekedést ér el, ami a megtérülést jelentõsen javítja. A karbantartás-követés bírálatánál a nyertes ajánlattevõ bemutatott kapacitása, egészségügyre koncentrált tõkeereje sokkal nagyobb garanciát jelent arra, hogy a gyakran változó finanszírozási és mûködési feltételeket követni, a technika fejlõdésével együtt járó új verziókat a felhasználónak biztosítani tudja.<br>
A telephelyek informatikai hálózatának elkészítése részajánlat esetében a kérelmezõ által kínált telephelyek közötti rádiós elven alapuló összeköttetés egyedi jellegû, a kiadott elvekhez nem illeszkedik. A szükséges "átjátszó" engedélye és esetleges költségei nem tisztázottak. A megoldás adatbiztonsági kérdései, zavarérzékenysége nem nyújtanak kellõ üzembiztonsági garanciát. A kérelmezõnek ilyen jellegû megvalósított projektje nincs.<br>
Hardver szállítása részajánlat tekintetében a nyertes ajánlat az elfogadott hálózattal együtt NEC minõségû gépeket és hardvereszközöket kínál az összehasonlítás szerint azonos áron, kedvezõ garanciális feltételekkel.<br>
Az eredményhirdetés során a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének megfelelõ adatok hangzottak el, amelyet az eljárásról készült jegyzõkönyv is rögzít. Kérte a jogorvoslati kérelmet, mint megalapozatlant elutasítani, a jogorvoslati eljárást kezdeményezõt az igazgatási szolgáltatási díj viselésére kötelezni.<br>
Egyéb érdekeltek közül a UNICOM Stúdió észrevételében elõadta, hogy a pályázat bontásáról készült jegyzõkönyvben nem szerepeltek az ajánlati árak, csak egy ígéret, miszerint azok közzétételére az eredményhirdetésen fog sor kerülni. Az eredményhirdetés jegyzõkönyvébõl azonban szintén hiányoznak az ajánlati árak, beleértve a nyertes ajánlattevõ árait is.<br>
A NÁDOR Rendszerház szerint a definiált pontozásos rendszer vagy nem követhetõ számára, vagy a pontozás szubjektíven történt és nem tükrözi a pályázatok valós értékeit. Szerinte nem az összességében legelõnyösebb ajánlatot benyújtó pályázatot hirdették ki gyõztesnek.<br>
A HOSP NET Kft. szerint a kérelmezõ kérelme a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés d) pontjába ütközik, mivel nem tartalmazza a kért intézkedés indokait. A kérelem e vonatkozásában nem tartalmazza konkrét jogsértõ cselekmény megfogalmazását, leírását.<br>
A Döntõbizottság 2000. október 31-i ideiglenes intézkedésként a szerzõdés megkötését megtiltotta.<br>
A Döntõbizottság a rendelkezésre álló iratok, valamint a tárgyaláson elõterjesztett nyilatkozatok alapján megállapította, hogy a kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének elsõ fordulata kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el.<br>
A Döntõbizottság elsõdlegesen azt vizsgálta, hogy ajánlatkérõ a fenti jogszabályhelynek eleget tett-e?<br>
Az ajánlati felhívás elsõ bírálati részszempontja az ajánlat mûszaki tartalma, színvonala volt. Az ajánlatkérõ a telephelyek informatikai hálózatának elkészítése, valamint a hardver szállítása vonatkozásában ezen bírálati részszempont keretében vette figyelembe az antenna engedélyezési és bérleti költségét, valamint a hardveren belül a PC-k bekerülési költségét.<br>
A harmadik bírálati részszempont az ár, fizetési feltételek bírálata volt. Ennek során értékelte a közölt üzemmódot a hálózat vonatkozásában, a hardverszállítás részajánlat tekintetében pedig nem a kérelmezõ által megadott áradatokkal számolt, hanem attól eltérõen az ajánlatkérõ által becsült élõmunka-ráfordítás költségeivel korrigált árral. E megállapításokat ajánlatkérõ is elismerte a tárgyalás során.<br>
A Döntõbizottság megállapította, hogy ajánlatkérõ az informatikai hálózat elkészítése és a hardver szállítása tekintetében az ajánlati felhívásban rögzített négy bírálati részszempont közül a mûszaki tartalom és az ár vonatkozásában nem azok tartalma szerint értékelt. Ajánlatkérõ ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés elsõ fordulatát.<br>
A Döntõbizottság megállapította, hogy ajánlatkérõ a "betegkövetõ szoftver" szállítása, mint harmadik részajánlati lehetõség, vonatkozásában megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés második fordulatát, mert a négy bírálati részszempont közül a szállítási feltételek, ár, fizetési feltételek, valamint a garancia, karbantartás vonatkozásában szavazás útján állapította meg az ajánlatokra adható bírálati részszempontok szerinti pontértékeket. E három bírálati részszempont tartalmával összefüggésben az ajánlattevõk által megajánlott ajánlati elemek számszerûsíthetõk, egymással egzakt módon összehasonlíthatók.<br>
A Döntõbizottság megállapította, hogy ajánlatkérõ a nyolc tagból álló bírálóbizottság tagjainak egyéni pontozólapjain szereplõ pontértékeket átlagolta, és ily módon az ajánlatok nem a valós tartalom szerinti pontértékeket, hanem egy szubjektív értékítélet nyomán született pontértékek átlagát kapták. Ajánlatkérõ ezzel a bírálati módszerrel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés második fordulatát, amely kimondja, hogy ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Miután a Döntõbizottság megállapította, hogy ajánlatkérõ mind a három részajánlat vonatkozásában megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, így ebbõl következõen a nyertesek nem lehettek az eljárás nyertesei, azaz ajánlatkérõ megsértette a Kbt. 59. § (1) bekezdését is.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti összegzés 2. c) pontjában igen szûkszavúan adott tájékoztatást az ajánlatok értékelési pontszámainak indoklásáról. A Döntõbizottság a hiányosságot észlelte, azonban külön jogsértésként nem nevesítette.<br>
Kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ának megsértésére vonatkozó kérelme megalapozatlan. A Kbt. ezen hivatkozott jogszabály helye az ajánlatkérõ kötelességeit szabályozza az ajánlati felhívás tartalmát illetõen. Ennek a kötelezettségének ajánlatkérõ eleget tett.<br>
A Döntõbizottság érdemben nem vizsgálta kérelmezõ <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésének megsértésére vonatkozó kérelmét. E jogszabályhely kimondja, hogy az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást. E jogszabály megsértésének lehetõsége csak akkor áll fenn, ha ajánlatkérõ az ajánlatokat a Kbt. 55. § (6) bekezdésének megfelelõen bírálta el. Miután a Döntõbizottság megállapította, hogy a Kbt. 55. § (6) bekezdésének megsértését ajánlatkérõ terhére, a Kbt. 56. § (2) bekezdésének megsértésére vonatkozó vizsgálatnak nincs relevanciája.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a), c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 6.<br>
<br>
Dr. Bakonyi Dolli s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>