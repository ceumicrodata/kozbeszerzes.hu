<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0574)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.594/13/2000.<br>
<br>
Tárgy: a Cronus Tömegárufuvarozó és Szolgáltató Kft. jogorvoslati kérelme Szob Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Cronus Tömegárufuvarozó és Szolgáltató Kft. (1105 Budapest, Gergely u. 8.) képviseli dr. Dunai Sándor ügyvéd (1118 Budapest, Osztapenkó köz 1999/6/D/2. hrsz., továbbiakban: kérelmezõ) jogorvoslati kérelmét – amelyet Szob Város önkormányzata (2628 Szob, Szent Imre út 12.) képviseli ifj. dr. Petrik Ferenc ügyvéd (1012 Budapest, Mikó út 14., a továbbiakban: ajánlatkérõ) nevében és megbízásából eljárt az Arculat Bt. (1118 Budapest, Háromszék u. 33.) képviseli ifj. dr. Petrik Ferenc ügyvéd (1012 Budapest, Mikó út 14., a továbbiakban: megbízott) "Ipoly-völgy és térsége szennyvízcsatorna-hálózatának építése" tárgyú közbeszerzési eljárása ellen nyújtott be – elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 35. számában 2000. augusztus 30-án jelentette meg részvételi felhívását nyílt, elõminõsítési eljárás lefolytatására, melynek tárgya Ipoly-völgy és térsége szennyvízcsatorna-hálózatának kiépítése volt.<br>
A közbeszerzési eljárás lefolytatásával megbízta a megbízottat.<br>
A részvételi felhívásra 12 cég nyújtott be részvételi jelentkezést, és az ajánlatkérõ, valamint megbízottja valamennyi részvételi jelentkezõt alkalmasnak találta a szerzõdés teljesítésére, és a 2000. szeptember 29-i eredményhirdetésen jegyzõkönyvileg felkérte õket az ajánlattételre. Ajánlatkérõ az ajánlati szakaszban ajánlati dokumentációt készített, ebben határozta meg az ajánlati, szerzõdési és mûszaki feltételeket. Fontosabb elõírások a következõk voltak: a teljesítés határidejét 2002. október 30-ában jelölte meg. Elõteljesítést elfogadott. Legalább egy év garanciális kötelezettséget kellett vállalni és a jogszabályi szavatossági feltételeket, 5% jólteljesítési garanciát kellett biztosítani a garanciális idõ végéig. Kötbért is vállalni kellett az ajánlattevõknek. Az ajánlattétel feltétele volt továbbá 8 M Ft biztosíték nyújtása, az elbírálás szempontjait a dokumentáció 14. oldala tartalmazta az összességében legelõnyösebb ajánlat kiválasztásának szempontjait, melyek a következõk voltak:<br>
– Az ajánlattevõ által nyújtott jólteljesítési biztosíték, súlyszám 5.<br>
– A jogszabályi kötelezettségen felül a többletszavatosság és jótállási kötelezettség vállalása, súlyszám 4.<br>
– A kiírt teljesítési határidõhöz képest korábbi teljesítés, súlyszám 3.<br>
– Nyilatkozat a vállalt kötbér napi mértékérõl, súlyszám 2.<br>
– Ajánlati ár, súlyszám 1.<br>
Az elérhetõ pontszámok szempontonként 0 és 100 pont tartományban mozoghattak. Ajánlatkérõ szerint minden ajánlat érvényes volt.<br>
A 2000. november 13-i határidõre ajánlatot nyújtott be kérelmezõn kívül a Mélyépszolg Kft., a Strabag Kft., az Olajterv Rt., a Hídépítõ Rt., a Betonútépítõ Rt., a Stabil Konzorcium, a Hoffmann Rt. és a Contur-Bau Rt.<br>
Az ajánlatok értékelését elõször a lebonyolító végezte, majd ajánlatkérõ bírálóbizottsága november 16-i ülésén nyertesnek a Contur-Bau Rt. ajánlatát fogadta el. Õt követõen a kérelmezõ ajánlatát jelölte meg.<br>
A november 17-i eredményhirdetésen az összegzés átadása mellett hirdették ki az eljárás eredményét.<br>
Ajánlatkérõ a teljesítés helyét Szob, Ipolydamásd, Letkés, Ipolytölgyes, Márianosztra és Kóspallag települések kül- és belterületén jelölte meg. Ezen önkormányzatok képviselõ-testületei hozták meg az eljárást lezáró döntést.<br>
Nyilvános eredményhirdetést követõen az ajánlatkérõ és a nyertes ajánlattevõ a vállalkozási szerzõdést az ajánlati felhívásban megjelölt határnapon megkötötte.<br>
Kérelmezõ jogorvoslati kérelmében kérte a Döntõbizottságot, hogy semmisítse meg ajánlatkérõ eljárást lezáró döntését, marasztalja õt a jogorvoslati eljárásban felmerült költségekben, és ideiglenes intézkedésként tiltsa meg a szerzõdés megkötését. Álláspontja szerint az ajánlatkérõ által adott értékelési pontszámok nem tükrözik az ajánlatok tartalmi elemei közötti különbséget és arányokat, nem objektívek, ezért a döntés jogsértõ.<br>
Az ajánlatkérõ értékelését valamennyi részszempontnál vitatja, mivel az általa adott pontszámok nem felelnek meg az arányosítás szabályainak. Továbbá az ajánlatkérõ értékelésébõl megállapítható, hogy a legjobb ajánlatot 100 pontra értékelte, viszont a legrosszabb ajánlat nem 0 pont értékû volt. Továbbá olyan részszempontok is találhatók a bírálati szempontok között, ahol is összevontan kezeli pl. a jólteljesítési biztosítékot és a jólteljesítési garanciát, és nem veszi figyelembe az egyes ajánlattevõi, így a kérelmezõi vállalásokat sem e körben az ajánlatkérõ értékelésénél.<br>
A Döntõbizottság ideiglenes intézkedést nem alkalmazott a jogorvoslati eljárásban, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását indítványozta. Álláspontja szerint a jogorvoslati kérelem megalapozatlan, ajánlatkérõ a felhívásban meghatározott részszempontok alapján a megadott ponthatárok között értékelte az ajánlatokat, azokat egyszerû arányosítással hasonlította össze, a legjobb vállalás 100, a felhívásnak éppen megfelelõre 50 pontot adott, és a számokat kerekítette. A kérelmezõ esetében az elsõ részszempontnál a jólteljesítési garancia mértékét az ajánlat szerint vette figyelembe. Elõadta továbbá, hogy kontrollként oly módon is elvégezte az ajánlatok pontozását, hogy 100 és 1 pont közötti értékeket osztott ki. Kérelmezõ helyezése ezen pontozás következtében sem változott.<br>
Az egyéb érdekelt ajánlattevõk közül az Olajterv Rt. támogatta a jogorvoslati kérelemben foglaltakat.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
A beszerzett iratok alapján megállapítható volt, hogy a legjobb ajánlat 100 pontot kapott, a további pontszámok egyszerû arányosítással lettek meghatározva.<br>
Az elsõ részszempont a jólteljesítési biztosíték tekintetében a nyertes Contur-Bau Rt. 25% jólteljesítési biztosítékot ajánlott meg a minimálisan vállalható 5% helyett, a kérelmezõ 10%-ot. Itt kizárólag a mûszaki átadást követõen a garanciális idõ végéig biztosítandó pénzösszeget lehetett értékelni, függetlenül attól, hogy az összeg letétbe helyezése esetleg a szerzõdéskötéskor megtörténik-e. Ez utóbbinak más a funkciója, és a dokumentáció elõírásai alapján nem azonos a jólteljesítési biztosítékkal. Ajánlatkérõ értékelése kifejezi a különbséget. A Döntõbizottság nem látott indokot arra, hogy az ajánlatkérõ értékelését e részszempontnál – azaz a nyertes ajánlattevõ 100 pontot a kérelmezõ 70 pontot kapott – megváltoztassa.<br>
A második részszempont a jogszabályi kötelezettségen felül többletszavatosság és jótállási kötelezettség vállalása volt. Ajánlatkérõ értékelése szerint, aki az elõírt legalább 1 éves jótállást vállalta, 50 pontot kapott. A nyertes ajánlattevõ 5 év jótállást és 10 év szavatosságot vállalt, a kérelmezõ 6 év jótállást, a szavatossági vállalása jogszabály szerinti plusz 5 év. A kiosztott pontszámok: 100 pont a nyertes ajánlattevõé, 80 pont a kérelmezõé. A Döntõbizottság álláspontja szerint az ajánlatkérõ által adott pontszámok kifejezik az ajánlati vállalásokat a kérelmezõ és a nyertes ajánlattevõ esetében, ezért a Döntõbizottság nem látta megalapozottnak a kérelmezõ e részszempontra adott álláspontját.<br>
A harmadik részszempont a kiírt teljesítési határidõhöz képest korábbi teljesítés volt.<br>
A Döntõbizottság megállapította, hogy ajánlatkérõ részvételi felhívásban és a dokumentációban 2002. október 30-i kivitelezési (teljesítési) határidõt írt elõ, amely nem tartalmazta a próbaüzem egy hónapos idõtartamát. Korábbi teljesítés megengedett volt.<br>
A dokumentáció 7. oldala részletesen tartalmazta a próbaüzemre és a mûszaki átadás-átvételre vonatkozó szabályokat. E szerint a próbaüzem költségei az ajánlattevõt terhelik, a próbaüzem elõtt ideiglenes mûszaki átvételt kell végezni, ezt követi az egy hónapos próbaüzem, majd a végleges üzembe helyezési eljárás.<br>
Ajánlattevõ a szerzõdést a végleges mûszaki átadással, azaz az üzemeltetõnek való átadással teljesíti. Ezen elõírásokhoz kell viszonyítani a teljesítési határidõre tett ajánlatot.<br>
Kérelmezõ ajánlata 4. oldalán egyértelmû nyilatkozatot tesz, mely szerint 2001. november 30-i ideiglenes mûszaki átadást, és 2001. december 30-i próbaüzemet követõ végleges mûszaki átadást vállal. Korábbi teljesítésként nála 11 hónapot lehet figyelembe venni.<br>
A nyertes ajánlata a teljesítési határidõként 2001. december 21-ét jelölte meg. Az ajánlat egyéb részeiben található egyéb nyilatkozatok: (szerzõdés 4. pont, határidõk 4.2. pont) a vállalkozó a létesítmény megvalósítását befejezi legkésõbb 2001. december 21-én (építési ütemterv, organizációs mûleírás), kivitelezés idõtartama 2000. december 4-tõl 2001. december 21-ig; vonalas ütemterv szerint 2001. december folyamán építési munkák folynak Szob és Márianosztra települések területén. (A létszámütemtervbõl láthatóan a munkálatok jellege konkrétan a kivitelezés).<br>
Mindezek alapján a Döntõbizottság nem osztotta ajánlatkérõ azon álláspontját, hogy a nyertes által megjelölt teljesítési határidõ a próbaüzem egy hónapját is tartalmazza, így a két ajánlat összehasonlítása során a nyertesnél 2001. december 21-ét, az ideiglenes mûszaki átadás idõpontját kell tekintetni, ami 10 hónap és 10 nappal korábbinak minõsül az elõírtnál. A két ajánlat tehát nem kaphat azonos értékelési pontszámot, a Döntõbizottság álláspontja szerint, erre figyelemmel a kérelmezõ 100 pontot, míg a nyertes ajánlattevõ 95 pontot kaphatott volna e részszempontnál az ajánlati vállalásuk alapján.<br>
A negyedik részszempont a kötbér napi mértéke volt, mely szabad vállalás tárgya volt, a nyertes ajánlattevõ napi 10 M Ft-ot, kérelmezõ napi 1 M Ft kötbérvállalást tett. A nyertes ajánlattevõ pontszáma 100, a kérelmezõé 50 pont, amely a Döntõbizottság álláspontja szerint reálisnak tekinthetõ ajánlatkérõ értékelésében.<br>
A utolsó részszempont az ajánlati ár volt (nettó ár + áfa):<br>
A nyertes ajánlattevõ ajánlati ára 1 165 000 000 Ft + áfa, a kérelmezõé 1 135 586 400 Ft + áfa. E részszempontnál maximális 100 pontot az Olajterv Rt. kaphatott a legalacsonyabb árára, minimumként pedig 40 pontot a Strabag Rt. a legdrágább ajánlatára.<br>
A Döntõbizottság megvizsgálta a megállapított pontszámokat, és megállapította, hogy a többi ajánlat értékelésére is tekintettel ajánlatkérõ pontozása megfelelõ volt.<br>
A Döntõbizottság összességében tehát megállapította, hogy az ajánlatkérõ értékelése a harmadik részszempontnál nem volt megalapozott, illetve a kiosztott pontszám nem volt arányos az ajánlat tartalmával. A Döntõbizottság a vizsgálat során, a nyertes ajánlattevõ végleges pontszámát 15 súlyozott pontszámmal csökkenti a harmadik részszempontnál (teljesítési határidõ), így 1355 pontot érhetett el, ami nem változtatja meg az ajánlattevõk sorrendjét.<br>
A Döntõbizottság nem látta indokoltnak a többi részszempont vonatkozásában ajánlatkérõ értékelésének a megváltoztatását, így azt arányaiban elfogadta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította. A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 4.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>