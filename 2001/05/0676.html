<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0676)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.595/11/2000.<br>
<br>
Tárgy: a Sodexho Kft. jogorvoslati kérelme Nyíregyháza Megyei Jogú Város Önk. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Ferenczi Gábor ügyvéd (1026 Budapest, Kelemen L. u. 2/3.) által képviselt Sodexho Kft. (1115 Budapest, Etele út 68., továbbiakban: kérelmezõ) jogorvoslati kérelmét – melyet a dr. Andrejkovics János jogtanácsos által képviselt Nyíregyháza Megyei Jogú Város Polgármesteri Hivatala (4400 Nyíregyháza, Kossuth tér 1., továbbiakban: ajánlatkérõ) étkeztetési szolgáltatás tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 4-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a következõ bírálati részszempontok alapján akart kiválasztani:<br>
súlyszám<br>
– ellenérték	50<br>
– kedvezõ szerzõdési feltételek	20<br>
– az azonnali beruházási igényt meghaladó beruházás	5<br>
– helyiségek és eszközök bérleti díja	5<br>
– az elõírt kalóriatartalmat meghaladó minõségû szolg.	5<br>
– a munkavállalók minél nagyobb számú és kedvezõ feltételû átvétele	15<br>
Adható pontszámtartomány: 0–10.<br>
Ajánlatkérõ november 9-én az ajánlati dokumentációt megvásárló potenciális ajánlattevõk részére fax-levél útján elküldött egy, az "Indokolás a konyhák vállalkozásba adása címû ajánlattételi felhíváshoz" megnevezésû iratot, melyben – többek között – részletesen közölte az ajánlatok értékelésének szempontjait.<br>
Az ajánlattételi határidõig, november 15-ig a kérelmezõ, az Elamen Rt. és a Start Rehabilitációs Vállalat nyújtottak be ajánlatot.<br>
Ajánlatkérõ értékelte az ajánlatokat és a november 27-én tartott eredményhirdetésen az Elamen Rt. ajánlatát hirdette ki nyertesnek, második legkedvezõbbnek pedig a kérelmezõ ajánlatát. Elkészítette az összegzés az eljárásról dokumentumot és azt ajánlattevõk rendelkezésére bocsátotta.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte a november 9-én megküldött irat tartalmát, közölte, hogy az abban közölt bírálati mód egyrészt áttekinthetetlen, másrészt nem áll összhangban a felhívásban közölt bírálati részszempontokkal.<br>
Kérte a jogsértés megállapítását, ajánlatkérõ felhívását a törvény szabályainak megfelelõ eljárásra, valamint ideiglenes intézkedésként a közbeszerzési eljárás felfüggesztését.<br>
Ajánlatkérõ észrevételében kérte a jogorvoslati kérelem elutasítását. Elõadta és az ajánlattevõknek adott pontszámok ismertetésével indokolta, hogy az ajánlatok értékelését a felhívásban közölt bírálati részszempontok alapján végezte.<br>
A jogorvoslati eljárásban tartott tárgyaláson közölte, hogy nem a kérelmezõ által sérelmezett november 9-i levelében foglaltak szerint bírálta el az ajánlatokat.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy az ajánlatokat a felhívásban meghatározott értékelési szempont alapján kell elbírálni. Az összességében legelõnyösebb ajánlat elbírálási szempont választása esetén az ajánlatokat a felhívásban meghatározott ponthatárok között értékelni kell, majd az egyes tartalmi elemekre adott értékelési pontszámot meg kell szorozni a súlyszámmal. Az az ajánlat a legelõnyösebb, amelynek összpontszáma a legnagyobb.<br>
A Döntõbizottság az ajánlatkérõ észrevételében foglaltak alapján tételesen megvizsgálta ajánlatkérõ értékelését és megállapította, hogy az helytálló volt.<br>
– A szolgáltatás ellenértékeként a nyertes a nyersanyagnorma 50%-át, a Start Vállalat a 60%-át, a kérelmezõ óvodák esetében a 65%-át, iskoláknál a 60%-át adta meg. Ezáltal a legmagasabb – 500-as – pontszámot az Elamen Rt. kapta, a Start Vállalat második legkedvezõbb ajánlata 450, a kérelmezõ pedig 400 pontot kapott.<br>
– A második részszempontra a legtöbb pontszámot – 200-at – a kérelmezõ kapta, mert részszámlát nem kíván benyújtani és felelõsségbiztosítással rendelkezik szerzõdésszegés esetére nézve. Az Elamen Rt. 180 pontot kapott, mert negyedévente két részszámlát kíván benyújtani és szintén rendelkezik felelõsségbiztosítással. A Start Vállalat viszont negyedévente három részszámlát akar benyújtani és felelõsségbiztosítása még nincs, így csak 160 pontot kapott.<br>
– Az azonnali beruházási igényt meghaladó összegû beruházásra is a kérelmezõ tette a legkedvezõbb ajánlatot, 55 528 390 Ft-tal, erre 50 pontot kapott. A nyertes 55 millió Ft-os ajánlata 45, a Start Vállalat 24 milliós ajánlata pedig 40 pontot ért el.<br>
– A helyiségek bérleti díjaként a nyertes egységesen 2000 Ft/hó ajánlatot tett, így a legmagasabb 50 pontot kapta. A másik két ajánlattevõ az iskolákra vonatkozóan 1500 Ft/m2/év, óvodákra vonatkozóan 1000 Ft/m2/év ajánlatával 45-45 pontot ért el.<br>
– Az elõírt kalóriatartalmat meghaladó minõségû szolgáltatásra a legjobb ajánlatot a kérelmezõ tette, a maximálisan elérhetõ 50 pontot kapta. Az ajánlott szolgáltatás minõsége sorrendjében ezt az Elamen Rt. követte 45 ponttal, majd a Start Vállalat 40 ponttal.<br>
– A munkavállalók átvételét mindegyik ajánlattevõ azonos feltételekkel vállalta, egységesen 150-150 pontot kaptak.<br>
A részszempontokra kapott pontszámok összegzése útján a nyertes ajánlattevõ 970 pontot, a kérelmezõ 895 pontot, a Start Vállalat 885 pontot ért el.<br>
Ajánlatkérõ tehát jogszerûen végezte az ajánlatok értékelését, ezért a Döntõbizottság elutasította kérelmezõnek az ajánlatok értékelése során elkövetett jogsértés megállapítására irányuló kérelmét.<br>
Kérelmezõ a jogorvoslati kérelmét az ajánlatok benyújtási határideje elõtt megküldött ajánlatkérõi levél tartalmára alapította. A levél tartalmának minõsítése elõtt tisztázni kell, hogy a levél ajánlatkérõi döntés értékû-e, ezáltal magában hordozza-e a jogsértés lehetõségét.<br>
A közbeszerzési eljárásban ajánlatkérõi döntés az ajánlati felhívás és dokumentáció tartalmának megállapítása, ezek módosítása, az ajánlattevõ alkalmatlanná, illetve az ajánlat érvénytelenné nyilvánítása, az eljárás eredményének megállapítása és kihirdetése, valamint az ezen döntésekhez kapcsolódóan a Kbt. által kötelezõvé tett eljárási cselekmények, mint pl. az összegzés az eljárásról dokumentum elkészítése.<br>
Megállapítható, hogy a kérelmezõ által sérelmezett levelet csak a szempontból kell vizsgálni, hogy az nem minõsül-e az ajánlati felhívás vagy dokumentáció módosításának.<br>
A Döntõbizottság megvizsgálta a levél tartalmát és megállapította, hogy az nem módosítja a felhívást és a dokumentációt, csupán elõre közli, hogy az értékelésnél milyen alszempontokat fog figyelembe venni (pl. a második bírálati részszempontnál a részszámlák számát, a felelõsségbiztosítást stb.), valamint ismerteti az ajánlatok pontozásánál alkalmazni kívánt számtani mûveleteket (pl. arányosítás módja, "0" pont adás esetei). Az alszempontok illeszkednek a felhívásban közölt bírálati részszempontok tartalmához.<br>
A levél nem tartalmaz ajánlatkérõi döntést, így tehát azáltal a jogsértés lehetõsége sem állt fenn.<br>
A Döntõbizottság ezért elutasította kérelmezõnek az ajánlatkérõ törvényes eljárásra való felhívására irányuló kérelmét is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2000. december 20.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>