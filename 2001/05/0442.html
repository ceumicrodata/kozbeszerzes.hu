<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0442)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.581/11/2000.<br>
<br>
Tárgy: a HPQ Épitõipari és Minõségbiztosítási Kft. jogorvoslati kérelme a Magyar Posta Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HPQ Építõipari és Minõségbiztosítási Kft. (6720 Szeged, Arany János u. 7., képviseli: Dr. Lovász Éva ügyvéd, 6721 Szeged, Szilágyi u. 2., a továbbiakban: kérelmezõ) jogorvoslati kérelmét, amelyet a Magyar Posta Rt. Beszerzés és Ellátási Igazgatóság (1015 Budapest, Hattyú u. 14., a továbbiakban ajánlatkérõ) "a Magyar Posta Rt. Szegedi Regionális Igazgatóságához tartozó 52 db postaépület fenntartási munkái" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívására vonatkozó hirdetményét a Közbeszerzési Értesítõ (KÉ) 38. számában 2000. szeptember 20-án jelentette meg, amelynek keretében a Magyar Posta Rt. Szegedi Regionális Igazgatóságához tartozó 52 db postaépület fenntartási munkái, összesen 9804 m2 alapterületen kért be ajánlatokat.<br>
Az ajánlati felhívás szerint a teljesítés helyei Bács-Kiskun megye, Békés megye, és Csongrád megye postai telephelyei voltak. Az ajánlati felhívás szerint a beszerzés tárgyának egy részére lehetett részajánlatot tenni. Ajánlatkérõ a többváltozatú ajánlattétel lehetõségét nem biztosította a közbeszerzési eljárásban. A részajánlattétel esetén az egyes megyékre külön-külön kell részajánlatot tenni.<br>
Az ajánlatok elbírálásának szempontjaként az összességében legelõnyösebb ajánlat szempontját határozta meg. Az elbírálási részszempontok a következõk:<br>
– a Terc Kft. által 2000. I. félévben kiadott ÉN "KING" anyagáraihoz képest történõ kedvezõbb %-os eltérés mértéke	36<br>
– rezsi óradíj	30<br>
– anyagigazgatási + szállítási költség %-ban	29<br>
– teljesítési helyeken lévõ telephelyek száma	5<br>
A részszempontokra adható pontszámok 0–10-ig terjedtek.<br>
Ajánlatkérõ dokumentációt is rendelkezésre bocsátott a közbeszerzési eljárásban, amelyben meghatározta az ajánlattétel formai és tartalmi elemeit.<br>
Az ajánlattételi határidõig, azaz október 31-ig 8 cég adott be ajánlatot, így az Építészmester Tervezõ és Kivitelezõ Rt., a Merkbau Építõipari és Kereskedelmi Kft., a Kemler Alpin Bau Kft., a Modus V Kft., a Vektor Építõipari Vállalkozási Kft., a Thermix Építõipari Szövetkezet, az Astra és Soós Építõipari Szolgáltató Bt., és kérelmezõ.<br>
A bontási jegyzõkönyv tanúsága szerint a Modus V Kft. képviselõje a bontáson közölte, hogy a felolvasólapról lemaradt az ÉN "KING" Kft.-hez képest történõ %-os eltérés mértéke, mely az ajánlatban –15%-kal szerepel.<br>
Ajánlatkérõ november 3-án levélben értesítette az összes ajánlattevõt, hogy november 7-i határnappal hiánypótlást biztosít a Modus V Kft.-nek, a Merkbau Kft.-nek, az Építészmester Rt.-nek, a Kemler Alpin Kft.-nek, a Termix Építõipari Szövetkezetnek, és az Astra és Soós Bt.-nek. A nem egyértelmû kijelentés tartalmának tisztázására hívta fel egyúttal a Modus V Kft.-t, a Kemler Alpin Kft.-t, az Astra és Soós Bt.-t, valamint kérelmezõt.<br>
Ajánlatkérõ november 7-én áttekintette a hiánypótlásokat és megállapította, hogy hiánypótlási kötelezettségének a Kemler Alpin Kft. kivételével valamennyi felszólított eleget tett. Így a Bizottság tagjai megyénként, elbírálási szempontonként értékelték az ajánlatokat.<br>
Ajánlatkérõ november 10-én eredményt hirdetett, mely szerint az eljárás nyertese Bács-Kiskun megyében a Modus V Kft., Csongrád megyében az Astra és Soós Bt., Békés megyében a Vektor Rt., Csongrád megyében kérelmezõ a második legkedvezõbb ajánlatot tette.<br>
Kérelmezõ november 14-én jogorvoslati kérelmet nyújtott be a Döntõbizottsághoz. Kérelmében sérelmezte az ajánlatkérõ által biztosított hiánypótlás, illetve nem egyértelmû kijelentések tisztázására irányuló levélváltását a Modus V által megajánlott %-os eltérés kapcsán. Álláspontja szerint ez ügyben hiánypótlásnak nincs helye, mivel az csak igazolások, nyilatkozatok és az ajánlattal kapcsolatos formai hiányosságok pótlásával kapcsolatban lehetséges. A kiadott anyaghoz viszonyított %-os eltérés felvilágosításkérésnek sem minõsülhet, mert a kérdéssel az értékelés során figyelembe vehetõ elsõ elbírálási szempontra nem kérdezhet rá ajánlatkérõ. Sérelmezte, hogy a szóbeli közlés elfogadásával és a hiánypótlásra adott válasszal a Modus V utólag módosította ajánlati árát, holott a nyílt eljárásban az ajánlattevõ ajánlatához kötve van. Álláspontja szerint hasonló okból nem értékelhette volna érvényes ajánlatként az ajánlatkérõ az Astra és Soós Bt. ajánlatát, ahol a harmadik elbírálási pontban szereplõ szállítási költség %-át módosította ajánlattevõ, utólagos pontosítás címén.<br>
Kérelmezõ november 20-án jogorvoslati kérelmét kiegészítette, e kiegészítésben sérelmezte, hogy ajánlatkérõ lehetõséget biztosított az Astra és Soós Bt.-nek, hogy pótolja az ajánlattevõi nyilatkozatot. Álláspontja szerint a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdésében írt ajánlattevõ nyilatkozat, amelynek kifejezetten tartalmaznia kell az ajánlattevõ nyilatkozatát a felhívás feltételeire, a szerzõdés teljesítésére és a kért ellenszolgáltatás összegére, nem vonható a hiánypótlás körébe, tehát az ajánlatot érvénytelennek kellett volna nyilvánítani. Kérelmezõ ezen kifogását korábban írásban már jelezte ajánlatkérõnek, amit az ajánlatkérõ október 16-án írásban elutasított. Kérte a Döntõbizottságtól ajánlatkérõ eljárást lezáró döntésének megsemmisítését a jogsértés megállapítása mellett, ajánlatkérõ kötelezését a Kbt. szabályainak megfelelõ eljárásra, valamint ideiglenes intézkedésként indítványozta a szerzõdéskötés megtiltását.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése az ajánlattal kapcsolatos formai hiányosságok tekintetében engedi meg a hiánypótlást. Arra vonatkozóan, hogy mi minõsül formai hiányosságnak, a Kbt. nem ad taxatív felsorolást, azonban álláspontja szerint formai hiányosság mind az, ami az ajánlat tartalmát nem érinti. Erre való tekintettel hiánypótlási lehetõséget az ajánlattevõk számára a telephely pontos megyénkénti címei vonatkozásában biztosított. A Kbt. 57. § (1) bekezdésében az ajánlatkérõ számára biztosított felvilágosításkérésre akkor van mód, ha az ajánlatban szereplõ adatok a többször elõfordulás okán nem egyértelmûek. Ez történt a Modus V esetében is, ahol a felolvasólap adata és az ajánlatának az adata eltért egymástól, valamint az Astra és Soós Bt. ajánlata esetében, ahol szintén a felolvasólap és az ajánlat adatai tértek el egymástól a szállítási költségek vonatkozásában. Ajánlatkérõ megjegyezte továbbá, hogy az Astra és Soós Bt. ajánlatának szállításiköltség-adatai Csongrád megye esetében, ahol nyertes lett, megegyeztek a felolvasólapon és az ajánlatban foglaltakkal. Álláspontja szerint kizárólag az érvényes ajánlatokat értékelte és kérte a jogorvoslati kérelem alaptalanság miatti elutasítását.<br>
Egyéb érdekeltként a Modus V Kft. tett észrevételt, mely szerint ár vonatkozásában nem kapott hiánypótlásra lehetõséget, így nem is módosította az ajánlati árat. Kérte a jogorvoslati kérelem elutasítását.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerint az ajánlatkérõ egy ízben az összes ajánlattevõ számára azonos feltételekkel legfeljebb 10 napos határidõt biztosíthat a 44. és 46. § szerinti igazolás, vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
Ajánlatkérõ november 3-án levélben kereste meg az összes ajánlattevõt. A levél értelmében hiánypótlást biztosított 6 ajánlattevõnek, nevezetesen a Modus V Kft.-nek a telephelyek pontos címének és az aláírási címpéldánynak a csatolására, a Merkbau Kft.-nek a referencia-munkák saját %-os teljesítésének megjelölésére, a keretszerzõdés cégszerû aláírására és a telephelyek pontos megadására, az Építészmester Rt.-nek a referenciamunkák saját %-os teljesítésének megjelölésére, és a telephelyek pontos megadására, a Kemler Alpin Kft.-nek a referenciamunkák saját %-os teljesítésének megjelölésére, és a telephelyek pontos megadására, az ajánlattevõi nyilatkozat csatolására, a Termix Építõipari Szövetkezetnek a telephelyek pontos megadására, és az Astra és Soós Bt.-nek a telephelyek pontos megadására és az ajánlattevõi nyilatkozat csatolására.<br>
Ajánlatkérõ a nem egyértelmû kijelentés tartalmának tisztázására kérdést tett fel a Modus V Kft.-nek a kérelemben kifogásoltak megválaszolására, a Kemler Alpin Kft.-nek, az Astra és Soós Bt.-nek a szállítási költségek eltérõ számadatainak körében, valamint kérelmezõnek az ajánlathoz csatolt, valamint az ajánlatkérési dokumentációhoz csatolt szerzõdés eltérésének tisztázása céljából.<br>
Ajánlatkérõ november 17-én megállapította, hogy ajánlattevõk a hiánypótlási kötelezettségüknek eleget tettek, kivéve a Kemler Alpin Kft.-t, akinek az ajánlatát ez okból érvénytelenné nyilvánította.<br>
A Döntõbizottság megállapította, hogy a hiánypótlás ajánlattevõ esetében a telephelyek pontos címére vonatkozott, ami az ajánlatkérõ álláspontjával megegyezõen megállapítható ajánlattevõk cégkivonatából. A hiánypótlás valóban csak a formai megfelelõség vonatkozásában vált célszerûvé. Az aláírási címpéldány, a referenciák saját teljesítésének %-os megjelölése szintén formai hiányosságnak minõsül, tehát pótolható. Két ajánlattevõt szólított fel az ajánlatkérõ az ajánlattevõi nyilatkozat pótlólagos becsatolására. Ebbõl a Kemler Alpin Kft. érdektelen, mivel érvénytelenné lett nyilvánítva az ajánlata. Az Astra és Soós Bt. esetében megállapítható, hogy az ajánlattevõ nyilatkozatot ugyan nem együttes nyilatkozatban tette meg, de nyilatkozatának részei ajánlatának különbözõ helyein megtalálhatók, fellelhetõk, tehát nem megalapozott kérelmezõ álláspontja, hogy teljes mértékben hiányzott ajánlattevõi nyilatkozata. Az Astra Soós Bt. ajánlatában fellelhetõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerinti nyilatkozata az ajánlati felhívás és a dokumentáció feltételeinek elfogadására. Az eddigi megállapításokból tehát látható, hogy a kérelmezõ összemosta a hiánypótlást és a nem egyértelmû kijelentés tisztázására feltett ajánlatkérõi kérdéseket.<br>
A nem egyértelmû kijelentések tisztázására a Modus V. Kft.-nek feltett kérdés kapcsán megállapította a Döntõbizottság, hogy a Modus V Kft. ajánlata a vitatott –15%-ot tartalmazta, az valóban csak a bontási lapról maradt le. Az ajánlatok felbontásakor, a nyilvános ismertetéskor ajánlattevõ észlelte a hiányosságot, és már a bontáson kérte annak korrigálását. A bontási jegyzõkönyv mindezt tartalmazta is. A Döntõbizottság álláspontja szerint ennek írásbeli megerõsítésével ajánlatkérõ helyesen járt el. Az Astra és Soós Bt. szállítási költség ajánlata valóban eltért a bontási lapon és az ajánlatban, ezért megfelelõen járt el az ajánlatkérõ, amikor a nem egyértelmû kijelentésre a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint rákérdezett. A Döntõbizottság álláspontja szerint azonban ennek különös jelentõsége nincs, mivel az Astra és Soós Bt. Csongrád megyében lett nyertes, ahol is az ajánlata és a bontási lap szerint is 4%-os szállítási költséget ajánlott meg.<br>
A Döntõbizottság tehát megállapította, hogy az ajánlatkérõ jogsértést nem követett el, amikor a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése és 57. § (1) bekezdése szerint hiánypótlást, illetve az ajánlattal kapcsolatos nem egyértelmû kijelentések tartalmára vonatkozóan kérdéseket intézett az érdekelt ajánlattevõkhöz. Azok a tények és körülmények, amelyekre a kérdésfeltevés vonatkozott, illetve amelyekre a hiánypótlást biztosította az ajánlatkérõ, megfelelt a fentebb említett törvényi követelményeknek.<br>
A Döntõbizottság fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglaltakra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 14.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>