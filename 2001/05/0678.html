<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0678)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.613/7/2000.<br>
<br>
Tárgy: Hódmezõvásárhelyi Útépítõ Kft. jogorvoslati kérelme a Szolnok Megyei Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli Dr. Zsoldos Mária ügyvéd, 6800 Hódmezõvásárhely, Lázár u. 10., a továbbiakban: kérelmezõ) jogorvoslati kérelmét, melyet a Szolnok Megyei Jogú Város Önkormányzata (5000 Szolnok, Kossuth tér 9., képviseli Dr. Cziffra Károly ügyvéd, 5000 Szolnok, Dózsa Gy u. 2. I. em. 2., a továbbiakban: ajánlatkérõ) "Pozsonyi út–Szántó krt. keresztezõdése körforgalmú csomóponttá alakításának kivitelezési munkái" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. szeptember 20-án megjelent 38. számában tett közzé ajánlati felhívást nyílt eljárás megindítására, a rendelkezõ részben megjelölt beszerzés tárgyában.<br>
Az ajánlati felhívás szerint rész-, illetve többváltozatú ajánlattétel nem volt megengedett. A részletes ajánlati és mûszaki feltételeket az ajánlatkérõ által kiadott dokumentáció tartalmazta.<br>
Ajánlatkérõ teljesítési határidõként 2001. április 30-át jelölte meg, elõteljesítést elfogadott.<br>
Az ajánlati felhívás 11. a) pontja határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
Az ajánlati felhívás 11. b) pontja tartalmazta az alkalmatlanná minõsítés szempontjait.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani. Ehhez megadta a részszempontokat és azok súlyszámait, valamint a részszempontok tartalmi elemeinek értékelése során adható pontszám alsó és felsõ határát.<br>
részszempont	súlyszám<br>
– ajánlati ár	4<br>
– teljesítési határidõ	2<br>
– vállalt jótállási idõtartam	3<br>
– teljesítési biztosíték (ajánlati ár %-ában meghatározott) mértéke	1<br>
Az értékelési pontszámok alsó és felsõ határa: 1–100-ig.<br>
Az ajánlattételi határidõig, 2000. október 31-ig a következõ ajánlattevõk nyújtottak be ajánlatot: Debmut Rt., Vakond Kft., Strabag Kft. és kérelmezõ.<br>
Ajánlatkérõ által e célra létrehozott bizottság végezte az ajánlatok értékelését. Az értékelés úgy történt, hogy a részszempontokhoz egy pontszámítási algoritmust készítettek, amely alapján az ajánlatok értékelése megtörtént. Ez az alábbi volt:<br>
<br>
1. Az ajánlati ár:<br>
Adható pontszám 1–100 pont, 4 súlyszámmal<br>
Értelmezési tartomány: 0,7–1,3 átlagár<br>
Maximális pontszámot kap, aki a szélsõ értékektõl mentes átlag vállalási ár 70%-áért, vagy annál kevesebbért, a minimálisat, aki a szélsõ értékektõl mentes átlag vállalási ár 130%-áért, vagy annál nagyobb összegért vállalja el a kivitelezést.<br>
Adott pontszám számítási képlete:<br>
[99/06, átlagár × (1,3 × átlagár – ajánlati ár) + 1] × súlyszámmal<br>
<br>
2. Teljesítési határidõ:<br>
Adható pontszám: 1–100 pont, 2 súlyszámmal<br>
Maximális pontszám érhetõ el, ha a legrövidebb elméleti kivitelezési idõ (20 nap), minimális, ha a rendelkezésre álló végsõ határidõ (2000. április 30.) kerül kihasználásra.<br>
Értelmezési tartomány: 0–141 nap<br>
Adott pontszám számítási képlete:<br>
[99/141 × (2001. 04. 30. – vállalt teljesítési dátum) + 1] × súlyszámmal<br>
<br>
3. A vállalt jótállás idõtartama:<br>
Adható pontszám: 1–100 pont, 3 súlyszámmal<br>
A csomópont várható élettartama: 20 év<br>
Értelmezési tartomány: 0–228 hónap<br>
Adható pontszám számítási képlete:<br>
(99/228 × vállalt jótállás hónapokban +1) × súlyszámmal<br>
<br>
4. Teljesítési biztosíték mértéke (ajánlati ár %-ában):<br>
Adható pontszám: 1–100 pont, 1 súlyszámmal<br>
Értelmezési tartomány: 0–99%<br>
Adott pontszám számítási képlete:<br>
(Vállalt visszatartási százalék +1) × súlyszámmal<br>
Ajánlatkérõ a fenti számítás alapján elvégezte az ajánlatok értékelését és az összességében legkedvezõbb ajánlattevõnek a Strabag Kft. ajánlatát minõsítette. A második legkedvezõbb ajánlat a kérelmezõ ajánlata volt.<br>
Ajánlatkérõ értékelése a következõ volt:<br>
Az elbírálás szempontjai a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak szerint:<br>
részszempontok	súlyszám<br>
– ajánlati ár	4<br>
– teljesítési határidõ	2<br>
– vállalt jótállás idõtartama	3<br>
– teljesítési biztosíték	1<br>
		értékelési	súlyszám<br>
		pontszám	szorzata<br>
Debmut Rt.<br>
– ajánlati ár	48,99	196	<br>
– teljesítési határidõ	 1,00	2<br>
– vállalt jótállás idõtartama	11,42	34<br>
– teljesítési biztosíték	 2,00	2<br>
Hódút Kft.<br>
– ajánlati ár	48,51	194	<br>
– teljesítési határidõ	 2,40	5<br>
– vállalt jótállás idõtartama	21,84	66<br>
– teljesítési biztosíték	 6,00	6<br>
Strabag Kft.<br>
– ajánlati ár	64,07	256	<br>
– teljesítési határidõ	 1,00	2<br>
– vállalt jótállás idõtartama	11,85	36<br>
– teljesítési biztosíték	 2,00	2<br>
Vakond Kft.<br>
– ajánlati ár	52,00	208<br>
– teljesítési határidõ	 1,00	2<br>
– vállalt jótállás idõtartama	11,42	34<br>
– teljesítési biztosíték	 2,00	2<br>
Javasolt sorrend a súlyszámmal szorzott értékelési pontszám alapján:<br>
I. Strabag Kft.	296 pont<br>
II. Hódút Kft.	271 pont<br>
III. Vakond Kft.	246 pont<br>
IV. Debmut Kft.	234 pont<br>
A nyilvános eredményhirdetésre 2000. november 17-én került sor, ahol ajánlatkérõ a fentieknek megfelelõen hirdette ki a közbeszerzési eljárást lezáró döntését.<br>
Ajánlatkérõ döntése ellen a kérelmezõ 2000. november 27-én nyújtott be jogorvoslati kérelmet. Kérelmezõ jogorvoslati kérelmében kérte a jogsértés megállapítását, az ajánlatkérõ eljárást lezáró döntésének megsemmisítését, ajánlatkérõ költségekben történõ marasztalását, illetõleg ideiglenes intézkedés alkalmazását. A jogorvoslati kérelem indoklásában kérelmezõ elõadta, hogy az ajánlatkérõ által végzett értékelés jogsértõ és követhetetlen, nem az ajánlati felhívásnak megfelelõ.<br>
Kérelmezõ álláspontja szerint helyes értékelés esetén az összességében legkedvezõbb ajánlatot õ tette.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint az ajánlati felhívásban elõírt szempontok, illetve részszempontok, valamint ponthatárok alapján történt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §,</a> illetõleg 59. § szerint az ajánlatok elbírálása. Az egyes szempontok pontszámait hasznossági függvényekkel határozták meg, aztán szorozták fel a súlyszámmal. Az eljárás eredményén az sem változtatott volna, ha lineáris pontozást alkalmaznak. A pontozás objektív volt. Az ajánlatkérõ nyilatkozott, hogy a szerzõdés megkötésére 2000. november 27-én az ajánlati felhívásban megjelölt idõpontban sor került.<br>
A Strabag Kft. az ajánlatkérõ által készített elbírálást, illetõleg pontozást objektívnek, matematikailag helyesnek és jogszerûnek minõsítette. Kérte a megalapozatlan kérelem elutasítását.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottságnak azt kellett megvizsgálnia, hogy ajánlatkérõ az ajánlatok értékelését a fenti törvényhely elõírásainak megfelelõen végezte-e el, illetve a döntése megfelel-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak. Ez utóbbi szakasz szerint ugyanis az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy ajánlatkérõ által alkalmazott pontozási mód alapjában véve megfelelt a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, azonban kétségkívül nehezen áttekinthetõ, sõt egyes részszempontok esetén feltételezett ajánlati elem értékéhez viszonyít, holott az eljárásban érkezett ajánlatok tartalmi elemeit kell a felhívásban megjelölt ponthatárok között értékelni. A közbeszerzési eljárások átláthatósága azonban megköveteli az áttekinthetõ, minden ajánlattevõ számára egyértelmû és világos értékelés alkalmazását. Jelen esetben szükségtelenül alkalmazott igen bonyolult, követhetetlen pontszámítást ajánlatkérõ. A Döntõbizottság ugyanakkor csak azt vizsgálhatja, hogy ez a számítási mód nem vezetett-e az eredmény matematikai manipulációjához. Ennek érdekében – ellenõrzésként – a Döntõbizottság elkészítette ajánlatkérõ értékelésének olyan módosított változatát, amelyben a legjobb ajánlati elem részszempontonként maximális, azaz 100 pontot kap, a többi pedig arányosan kevesebbet. Ajánlatkérõ által megállapított pontszámkülönbséget – hacsak nem tekinthetõ jogsértõnek – a Döntõbizottság változatlanul meghagyta.<br>
A Döntõbizottság a fentiek alapján az alábbi megállapításra jutott, figyelemmel a kérelmezõnek a tárgyaláson tett nyilatkozatára is.<br>
<br>
1. Ajánlati ár<br>
Nyertes (Strabag)	31 375 940 Ft	64,07 pont<br>
Kérelmezõ	34 600 000 Ft	48,51 pont<br>
Kérelmezõ a legjobb ár/vizsgált ár × 100 képletet tartja egyedül megfelelõnek a pontszám meghatározására, mellyel saját számítása szerint 90,75 pontot kellett volna kapnia, a nyertesnek 100 pontot.<br>
Tény, hogy ez egy lehetséges számítási mód, de nem az egyedüli, amely alkalmas az árak objektív összehasonlítására. Ajánlatkérõ számítása nyomán a két árajánlat értékelésében 15,56 pont különbség mutatható ki. A Döntõbizottság álláspontja szerint ez a pontszámkülönbség megfelel, illetve arányos az ajánlati elemek közötti tényleges eltérésnek, az ellenõrzõ táblázatban ezért a Strabag Kft. 100, a kérelmezõ 100–15,56 = 84,44 ponttal kerül feltüntetésre.<br>
<br>
2. Teljesítési határidõt tekintve kérelmezõ is elismerte, hogy a nyerteshez képest 2 nappal korábbi vállalása lényegében a nyertesével azonosan értékelhetõ. Ajánlatkérõ 1,4 pontnyi különbséggel értékelte õket, ezt megtartva az ellenõrzõ táblázatban 100 és 98,6 ponttal számolunk.<br>
<br>
3. A vállalt jótállás idõtartama. Itt az értékelés azon a feltételezésen alapult, vagyis az kaphatott volna maximális pontszámot, aki a létesítmény teljes várható élettartamára vállal garanciát (20 év). Ilyen ajánlat nem volt. A nyertes 37 hónap, a kérelmezõ 5 év (60 hónap) jótállást vállalt, a kérelmezõé volt mind között a legkedvezõbb. Nyertes 11,85 pontot, a kérelmezõ 21,84 pontot kapott, azaz 10 pont különbség van közöttük. A kérelmezõ szerint neki 100, a Strabag Kft.-nek 60 pontot kellett volna kapnia a 60, illetve 37 havi jótállásra. Kérelmezõ ennél a részszempontnál egy, az 1. részszempontnál alkalmazottal azonos, ám itt szélsõséges pontszámokhoz vezetõ számítást alkalmaz, ezáltal az ajánlatok között lényegesen nagyobb (többszörös) pontszámkülönbség adódna, és éppen ez vezetne a pontozás eltorzításához. A Döntõbizottság álláspontja szerint ajánlatkérõ által számolt pontszámkülönbség arányban áll a részszempont jelentõségével, és így az ellenõrzõ táblázatban a Strabag Kft. 90, míg kérelmezõ 100 pontot kaphat.<br>
<br>
4. Teljesítési biztosíték mértéke. A pontozás alapja itt is az volt, hogy maximális pontot az kaphatna, aki a teljes ár 99%-át hajlandó visszatartásra felajánlani. Ilyen nem volt az ajánlatok között, 1 és 5% között voltak a vállalások. Kérelmezõ 5%-ra kapott 6 pontot, a Strabag Kft. 1,1%-ra 2 pontot, a pontszámkülönbség 4. Kérelmezõ az elõbbi gondolatmeneten haladva saját részére 100, míg a nyertes részére 20 pontot tartott helyesnek. A 3. részszempontnál kifejtettek alapján az objektív összehasonlítás itt sem történhet másként, mint az elõzõekben. Az azonban tény, hogy az ajánlatkérõ által meghatározott 6 és 2 pontok közötti különbség (4 pont) a többi részszempontnál kialakult különbségekhez képest indokolatlanul kevés – ez esetben is legalább a 10-15 pont közötti eltérés vezethet objektív értékeléshez. Miután azonos pontszámot csak azonos ajánlat kaphat, a nyertes 1,1%-os vállalása 90, míg a másik két ajánlattevõé 88 pontot kaphat az ellenõrzés során.<br>
A teljesség kedvéért a 4 ajánlatra kiterjedõen a Döntõbizottság ellenõrzõ táblázata az alábbi:<br>
Az elbírálás szempontjai a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak szerint:<br>
részszempontok	súlyszám<br>
– ajánlati ár	4<br>
– teljesítési határidõ	2<br>
– vállalt jótállás idõtartama	3<br>
– teljesítési biztosíték	1<br>
		értékelési	súlyszám<br>
		pontszám	szorzata<br>
Debmut Rt.<br>
– ajánlati ár	84,92	339,68	<br>
– teljesítési határidõ	98,60	197,2<br>
– vállalt jótállás idõtartama	89,58	268,74<br>
– teljesítési biztosíték	88,00	88<br>
Hódút Kft.<br>
– ajánlati ár	84,44	337,76	<br>
– teljesítési határidõ	100	200<br>
– vállalt jótállás idõtartama	100	300<br>
– teljesítési biztosíték	100	100<br>
Strabag Kft.<br>
– ajánlati ár	100	400	<br>
– teljesítési határidõ	98,6	197,2<br>
– vállalt jótállás idõtartama	90	270<br>
– teljesítési biztosíték	90	90<br>
Vakond Kft.<br>
– ajánlati ár	97,93	351,72<br>
– teljesítési határidõ	98,6	197,2<br>
– vállalt jótállás idõtartama	89,58	268,74<br>
– teljesítési biztosíték	88	88<br>
A súlyszámmal szorzott értékelési pontszámok összeggel ajánlattevõnként:<br>
Debmut Kft.	893,62 pont<br>
Hódút Kft.	937,76 pont<br>
Strabag Kft.	957,20 pont<br>
Vakond Kft.	905,66 pont<br>
Mindezek alapján a kérelem alaptalan.<br>
A Döntõbizottság megállapította, hogy ajánlatkérõ végsõ döntése megfelelõ, ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat nem sértette meg.<br>
A Döntõbizottság megjegyzi, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése nem teszi kötelezõvé a pontok matematikai képlettel való számítását, a számítás módszerére vonatkozó elõírást a Kbt. nem tartalmaz.<br>
Tény, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaktól eltért, amikor számításánál esetenként nemcsak a beérkezett ajánlatok valós tartalmát tartotta szem elõtt, azonban pontozása tükrözte az ajánlatok közötti különbséget, így a számítása alapján hozott döntése nem volt jogsértõ, emiatt a Döntõbizottság a Kbt. 55. § (6) bekezdésében foglaltak megsértésének megállapítását nem tartotta indokoltnak.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 4.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>