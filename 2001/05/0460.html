<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0460)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.449/9/2000.<br>
<br>
Tárgy: Trendex Holding Rt. és a Matávcom Kft. jogorvoslati kérelme a Szent Pantaleon Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság új eljárás keretében a Trendex Holding Rt. (1117 Budapest, Budafoki út 60., a továbbiakban: I. r. kérelmezõ) a Matávcom Kft. (1101 Budapest, Igali út 6. képviseli dr. Cherisné dr. Gyomai Judit ügyvéd a továbbiakban: II. r. kérelmezõ) jogorvoslati kérelmének, amelyet a Szent Pantaleon Kórház (2400 Dunaújváros, Korányi S. út 4–6., képviseli dr. Hargitai László ügyvéd 1126 Budapest, Böszörményi út 16/B. a továbbiakban: ajánlatkérõ) a közbeszerzési eljárás lebonyolításával megbízott szervezet a Hospitrade Kft. (1118 Budapest, Otthon út 42., a továbbiakban: megbízott) "telefon-alközponti szolgáltatással vegyes outsourcing finanszírozással történõ rekonstrukciója" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére figyelemmel az 52. § (2) bekezdés d) pontját, ezt meghaladóan a jogorvoslati kérelmeket elutasítja.<br>
A megismételt jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Fõvárosi Bíróság 2000. június 15-én kelt 13. K. 30.686/2000/4. számú ítéletében, mely jogerõre emelkedett 2000. július 14-én, a Döntõbizottságot új eljárásra utasította fenti számú közbeszerzési eljárás ellen benyújtott jogorvoslati kérelmek tárgyában.<br>
A Fõvárosi Bíróság az új eljárás keretében meghatározta, hogy a Döntõbizottság az ajánlati felhívásban meghatározott bírálati szempontok alapján hasonlítsa össze a közbeszerzési eljárásban benyújtott ajánlatokat és állapítsa meg, hogy az összességében a legelõnyösebb ajánlatot melyik ajánlattevõ tette.<br>
A Fõvárosi Bíróság fenti számú ítéletének indokolásában osztotta a Döntõbizottság 2000. január 4-én kelt D.282/16/1999. számú közigazgatási határozatának azon megállapítását, mely szerint ajánlatkérõ kérelmezõk esetében megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, amikor is érvénytelennek minõsítette az ajánlatukat.<br>
A Döntõbizottság az új eljárás keretében a kérelmezõk ajánlatát is bevonva összehasonlította az ajánlatokat a bírálati szempontok fontossági sorrendje szerint, és az alábbi tényállást állapította meg.<br>
Ajánlatkérõ a Közbeszerzési Értesítõ (KÉ) 35. számában 1999. augusztus 31-én nyílt eljárás lefolytatására ajánlati felhívást tett közzé a jelenleg üzemelõ, részben saját tulajdonú, részben bérelt telefon alközpontjai, alközponti hálózatai és végponti készülékei outsourcing finanszírozással történõ rekonstrukciójára, a dokumentációban meghatározott mûszaki specifikáció alapján; továbbá 5 éves futamidõvel történõ alközponti szolgáltatásra a rekonstruált rendszerekre vonatkozóan. A teljesítés helyét az ajánlatkérõ központi telephelyében teljesítési idõpontot legkésõbb 1999. december 31-ében jelölte meg. A telefon-alközponti szolgáltatás folyamatos a rekonstrukció végrehajtásától számított 5. év végéig.<br>
A közbeszerzési eljárás lebonyolításával megbízta a Hospit-Trade Kft.-t, azaz a megbízottat, aki a dokumentációt az ajánlattevõk rendelkezésére bocsátotta. Ajánlatkérõ az ajánlati felhívásban meghatározta az összességében legelõnyösebb ajánlat kiválasztásának fontossági sorrend szerinti bírálati szempontjait, melyek a következõk voltak:<br>
– az ajánlat mûszaki tartalmának korszerûsége, teljessége, megbízhatósága,<br>
– referenciák,<br>
– árak, fizetési és kereskedelmi feltételek, garanciális szerzõdéses biztosítékok.<br>
A közbeszerzési eljárásban ajánlatkérõ és megbízottja helyszíni konzultációt is tartott, ahová meghívásra kerültek a kérelmezõn kívül a Telemobil Kft., és a Prímus Net Kft. ajánlattevõk.<br>
Az ajánlatok bontására 1999. október 11-én került sor, a felsorolt ajánlattevõk nyújtották be az ajánlataikat.<br>
A nyilvános eredményhirdetésre 1999. november 8-án került sor, ahol a közbeszerzési eljárás nyertese a Prímus Net Kft. bruttó 158 625 000 Ft összegû ajánlata lett.<br>
Ajánlatkérõ a közbeszerzési eljárást lezáró bérleti és szolgáltatási szerzõdést a nyertes ajánlattevõvel 1999. november 9-én megkötötte.<br>
I. és II. r. kérelmezõ a korábbi eljárásban benyújtott jogorvoslati kérelmükben sérelmezték ajánlatkérõ érvénytelenné nyilvánító döntését ajánlatuk tekintetében. Álláspontjuk szerint az ajánlatkérõ által megjelölt érvénytelenségi okok nem megalapozottak, mert az ajánlati felhívásban és a dokumentációban foglalt követelményeknek megfelelõen nyújtották be ajánlatukat. Álláspontjuk szerint az ajánlatkérõ eljárást lezáró döntése szintén nem tekinthetõ megalapozottnak, mert nem tért ki az összességében legelõnyösebb ajánlat kiválasztásának ajánlatkérõi szempontjaira. Kérték a Döntõbizottságot, hogy állapítsa meg ajánlatkérõ jogsértését és a jogorvoslati eljárásban felmerült költségekben való marasztalását.<br>
Ajánlatkérõ és megbízottja a megismételt eljárásban fenntartotta a korábbi jogorvoslati eljárásban kifejtett álláspontját, mely szerint az összességében legelõnyösebb ajánlatot a Prímus Net Kft. tette. Azáltal, hogy a kérelmezõket az ajánlatkérõ kizárta a korábbi közbeszerzési eljárásból, az ajánlatok értékelésének elvégzése nem hozott más sorrendet, tehát így az ajánlatkérõ nem okozott hátrányt a kérelmezõknek.<br>
A Matávcom Kft. szintén teljes egészében fenntartotta a korábbi eljárásban kifejtett álláspontját. Álláspontja szerint a Döntõbizottság határozata nem volt jogszabálysértõ.<br>
I. és II. r. kérelmezõ ajánlatának érvénytelensége a becsatolt szerzõdéstervezet tartalmával annak adásvételi elemekkel történõ vegyítése körében és azzal összefüggésben állt fenn ajánlatkérõ döntése szerint. Mivel a dokumentáció 17. pontja csak a szerzõdéstervezet elkészítését és annak az ajánlatban történõ benyújtását követelte meg érvényességi feltételként az ajánlatkérõ, ezért Döntõbizottság álláspontja szerint I. és II. r. kérelmezõ ennek eleget tett, tehát ebbõl a szempontból ajánlatuk érvényesnek tekintendõ.<br>
A Döntõbizottság megvizsgálta a kérelmezõk ajánlatát abból a szempontból is, hogy azok megfelelnek-e a dokumentáció és felhívás feltételeinek. Ezzel összefüggésben megállapította, hogy az ajánlat kötelezõ részét alkotó felolvasólapok tartalma és az egyéb ajánlati részek tekintetében, kimeríti azokat a mûszaki tartalmi és formai követelményeket, amelyeket ajánlatkérõ a dokumentációban elõírt.<br>
Az elsõ részszempont, és egyben fontossági sorrendben a legfontosabb részszempont, az ajánlat mûszaki tartalmának korszerûsége, teljessége és megbízhatósága volt, melyet az ajánlatkérõ vizsgálati területekre bontott, így a hálózat, alközpont és készülékek, alközponti szolgáltatás területekre.<br>
A Döntõbizottság az értékelés során nem vette figyelembe az ajánlatkérõ által használt súlyszámokat, mivel az 1995. évi hatályos közbeszerzési törvény a súlyszámokkal való értékelést még nem ismerte.<br>
A Döntõbizottság az elsõ fontossági sorrend részszempontja során megállapította, hogy a legjobb ajánlatot e részszempontból a Prímus Net Kft. tette. Részletesen kidolgozta és dokumentálta az alközpont paramétereit, rajzot készített az építendõ hálózatról. Ajánlatában a megvalósítási terv alapján a dokumentációbeli igénynek leginkább megfelelõ központot ajánlotta. 2. helyezett a Telemobil Kft., 3. a Matávcom Kft., míg a 4. a Trendex Holding Rt. lett, mivel új alközponti hálózat kiépítését nem vállalta és 416 végpontról szól csak az ajánlata.<br>
A következõ részszempont a referenciák voltak. A referenciák részszempontnál az ajánlatkérõ hálózat és alközpont vizsgálati területeket jelölt ki és ennek megfelelõen hasonlította össze az ajánlatokat. Itt a Döntõbizottság megállapította, hogy a Prímus Net Kft. és a II. r. kérelmezõ, azaz a Matávcom Kft. mutatta be a beszerzés tárgyához kapcsolódóan a legjobban referenciáit, különösen az egészségügy területén. Harmadik helyre a Telemobil Kft. került, míg 4. helyre a Trendex Holding Rt. azaz I. r. kérelmezõ, mivel végpontokban kisebb referenciákat adott meg.<br>
A következõ részszempont az árak, fizetési és kereskedelmi feltételek, garanciális és szerzõdéses biztosítékok, amelyek az alábbi vizsgálati területeket jelentettek:<br>
– futamidõ alatti ár,<br>
– futamidõ utáni ár,<br>
– fizetési és kereskedelmi feltételek,<br>
– garanciális és szerzõdéses biztosítékok.<br>
A Döntõbizottság megállapította, hogy az 1. helyezett a Matávcom II. r. kérelmezõ, bár az 5 éven belüli havidíja a második legalacsonyabb, és az 5 év utáni a legmagasabb, de összességében még ez tûnik a legelõnyösebbnek.<br>
Második helyezett a Prímus Net Kft. és a Trendex Holding Rt.<br>
A Prímus Net Kft. 5 év alatti havidíja a 3., de az 5 év feletti a legelõnyösebb (5 éves garanciát vállalt), a Trendex 5 év alatti havidíja a legjobb, az 5 év feletti a 3. helyre elegendõ garanciát, 2 évet vállalt. A 4. helyre a Telemobil Kft. ajánlata került, mivel 5 év alatt a legmagasabb a havidíj, és 5 év felett a 2. legjobb havidíjú ajánlatot tette.<br>
Összességében tehát a Döntõbizottság megállapította, hogy az 1. és 2. részszempontból a Prímus Net Kft. ajánlata volt a legelõnyösebb, a 3. részszempontból 2. helyezett volt, I. r. kérelmezõ az 1. részszempontból 4., a 2. részszempontból 4. helyezett volt, a 3. részszempontból 2. A II. r. kérelmezõ az 1. részszempontból 3., a 2. részszempontból l., a 3. részszempontból 1. helyezett volt. A Telemobil Kft. az 1. részszempontból a 2., a 2. részszempontból a 3., és a 3. részszempontból pedig a 4. legjobb ajánlatot tette. A végsõ sorrend tehát az 1. helyezett és összességében legelõnyösebb ajánlatot tehát a Prímus Net Kft. tette, mivel az elsõ két bírálati szempontból ajánlata lényegesen kedvezõbb volt a többi ajánlattevõk ajánlatánál. Második helyezett a Matáv-Com Kft. lett, harmadik helyezett a Telemobil Kft. és a negyedik helyezett a Trendex Holding Rt.<br>
A felállított sorrendbõl a Döntõbizottság megállapította, hogy ajánlatkérõ értékelése helyes volt, a nyertes ajánlattevõ kiválasztásakor, így a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése a közbeszerzési eljárásban nem sérült.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés d) pontja szerinti jogkövetkezményt alkalmazta.<br>
A Döntõbizottság bírság kiszabását mellõzte, mivel ajánlatkérõ értékelésének végsõ eredményét sem az I. sem a II. r. kérelmezõ ajánlata nem befolyásolta, így a Döntõbizottság nem látott indokot arra, hogy bírságintézkedést is alkalmazzon az ajánlatkérõvel szemben.<br>
A Döntõbizottság az új eljárás keretében nem állapított meg igazgatási szolgáltatási díjfizetési kötelezettséget ajánlatkérõ terhére, mivel a korábbi D.282/1999. számú jogorvoslati eljárásban kérelmezõk részére azt 2000. január 31-én megfizette, és az errõl szóló bankszámlakivonatot a Döntõbizottság rendelkezésére bocsátotta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 17.<br>
<br>
Dr. Eke Pekács Tibor s. k.,	Dr. Bíró László s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>