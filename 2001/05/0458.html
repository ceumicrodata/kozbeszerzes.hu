<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0458)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.637/5/2000.<br>
<br>
Tárgy: a Közbeszerzések Tanácsa Közbeszerzési Döntõbizottság Elnöke által kezdeményezett eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (továbbiakban: Bizottság Elnöke) által a MÁV Rt. (1062 Budapest, Andrássy út 75., továbbiakban: ajánlatkérõ) "20 db BDt sorozatú, vasúti villamos vezérlõkocsi felújítása" tárgyú közbeszerzés ellen, hivatalból indított jogorvoslati eljárást – hatáskörének hiánya miatt – megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. november 29-én kelt levelében bejelentette a Bizottság Elnökének, hogy a tárgyi beszerzésre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése alapján közzététel nélküli tárgyalásos eljárást indít a Daimler Chrysler Rail Systems MÁV Kft. ajánlattételre való felkérésével. Az eljárási forma alkalmazását azzal indokolta, hogy a BDt sorozatú ingavonati vezérlõkocsik korszerûsítõ felújításának kompatibilisnek kell lennie az eddig már átalakított kocsikkal, és ennek a feltételnek a teljesítésére az eddigi átalakításokat a korábbi közbeszerzési eljárás nyerteseként elvégzõ nevezett ajánlattevõ képes.<br>
A Bizottság Elnöke december 6-án eljárást indított ajánlatkérõ közbeszerzési eljárása ellen, mert egyrészrõl a korábbi nyertes ajánlattevõvel kötött szerzõdés idõtartama a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint nem haladhatja meg a három évet, másrészrõl a rendelkezésre álló iratokból egyértelmûen nem állapítható meg, hogy valóban bõvítésrõl, vagy kicserélésrõl van-e szó, nem pedig új közbeszerzési igényrõl.<br>
Ajánlatkérõ december 12-én kelt észrevételében kérte az eljárás megszüntetését. Elõadta, hogy a felhívást a kiválasztott ajánlattevõ részére még nem küldte meg, közölte, hogy azt csak a Bizottság Elnöke álláspontjának megérkezése után állt szándékában megtenni.<br>
A Döntõbizottság a kezdeményezõ iratban foglaltak, az ajánlatkérõ észrevétele és a rendelkezésére álló dokumentumok tartalma alapján megállapította, hogy az ügy elbírálására nincs hatásköre.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg. A közbeszerzésekkel kapcsolatos jogorvoslat körében a Bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A jelen jogorvoslati eljárásban – kizárásos alapon – csak a c) pont szerinti eset jöhetne szóba, ugyanis ajánlatkérõnek nem állt szándékában mellõzni a közbeszerzési eljárást, az eljárás kezdeményezése nem a beszerzés tárgyának részekre bontása tilalmába ütközés (5. §) és nem a közbeszerzési eljárás alapelvei, illetõleg szabályai megsértése miatt történt.<br>
A Döntõbizottság megállapította, hogy a közbeszerzési eljárás jelen fázisában még nincs olyan ajánlatkérõi döntés, melynek helytállóságát a Döntõbizottság megvizsgálhatna. Ajánlatkérõ észrevételében közölte, hogy a 2000. november 29-i levelet a Bizottság Elnökének csak állásfoglalás megszerzése végett küldte meg, az ajánlati felhívást ezen állásfoglalás tartalmához képest szándékozott megküldeni a felkért ajánlattevõnek.<br>
A Kbt.-nek a közzététel nélküli tárgyalásos eljárásról szóló szabályai között – a 71/B. § (2) bekezdésben – valóban szerepel olyan rendelkezés, hogy ezen eljárási forma alkalmazása esetén ajánlatkérõnek értesítési kötelezettsége áll fenn a Bizottság Elnöke felé. Ez a kötelezettség azonban csak az ajánlati felhívás megküldésével egy idõben terheli ajánlatkérõt, azaz akkor, amikor már meghozva a meghívni kívánt ajánlattevõ(k) személyére vonatkozó döntését a felhívást megküldte ezen ajánlattevõ(k) részére.<br>
A Döntõbizottságnak a fent idézett 76. § (1) bekezdés szabályai értelmében állásfoglalás adására nincs hatásköre.<br>
A Döntõbizottság csak a hatáskörébe tartozó ügyek elbírálására jogosult. A jelen ügyben a Döntõbizottság nem rendelkezik hatáskörrel, nem vizsgálhatja a még meg sem kezdett eljárás jogszerûségét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 13.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>