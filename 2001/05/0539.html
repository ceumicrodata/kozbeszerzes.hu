<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0539)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.563/8/2000.<br>
<br>
Tárgy: Akadimpex Kft. jogorvoslati kérelme Jász-Nagykun-Szolnok Megye Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Akadimpex Kft. (1123 Budapest, Gyõri út 20.) képviseli dr. Madari Tibor ügyvéd (1067 Budapest, Podmaniczky u. 27. I/15., a továbbiakban: kérelmezõ) jogorvoslati kérelmét, amelyet a Jász-Nagykun-Szolnok Megye Önkormányzata (5001 Szolnok, Kossuth L. u. 2., a továbbiakban: ajánlatkérõ) nevében és megbízásából eljárt a Számít Szövetkezet (1025 Budapest, Törökvész út 95/B., a továbbiakban: megbízott) "a Jász-Nagykun-Szolnok Megyei Hetényi Géza Kórház-Rendelõintézet központi laboratóriumának klinikai (nem száraz) kémiai vizsgálatának elvégzéséhez szükséges, teljesen nyitott rendszerû, szabad reagens felhasználású, legfeljebb 2 db berendezés leszállítása, minimum 1600 fotometriás teszt/óra összkapacitással" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívását a Közbeszerzési Értesítõ 39. számában 2000. szeptember 27-én tette közzé a többségi tulajdonában álló Hetényi Géza Kórház-Rendelõintézet központi laboratóriumának klinikai kémiai vizsgálatának elvégzéséhez szükséges 2 db berendezés leszállítása tárgyában.<br>
Ajánlatkérõ a közbeszerzési eljárás lebonyolításával megbízta a Számít Szövetkezetet. Ajánlatkérõ és megbízottja dokumentációt is rendelkezésre bocsátott a közbeszerzési eljárásban az ajánlattevõk részére, amelyben részletesen meghatározta a beszerzés tárgyára vonatkozóan is az ajánlattétel tartalmi, formai követelményeit és a részletes specifikációt. A dokumentáció többek között tartalmazott szerzõdéstervezetet, valamint felolvasólapot is.<br>
Ajánlatkérõ a beszerzés tárgyát és mennyiségét az ajánlati felhívás 3. a) pontjában, valamint a dokumentáció 19. oldalán található 4. pontban a közbeszerzés tárgyára vonatkozó részletes mûszaki leírásban adta meg azokat a beszerzés tárgyával kapcsolatos mûszaki elvárásokat, amelyet az ajánlattevõknek ajánlataik megtétele során teljesíteni kellett. Az ajánlatkérõ szállítási szerzõdés keretében legfeljebb 2 db minimum 1600 fotometriás teszt/óra összkapacitású berendezés leszállítását kérte az ajánlati felhívás 3. a) pontja alapján.<br>
A teljesítés határidejét 2001. február 28-ában határozta meg. Az ajánlati felhívás csak teljes körû ajánlatot engedett meg, viszont a 14. pontja a többváltozatú ajánlattételt lehetõvé tette. Ajánlatkérõ a gazdasági és mûszaki alkalmasság igazolásán kívül meghatározta még az ajánlati felhívásban, hogy az ajánlatok elbírálásának szempontja az összességében legelõnyösebb ajánlat.<br>
Ugyancsak meghatározta az ajánlatkérõ az egyéb információk 16. pont alatt, hogy érvénytelen az ajánlat, ha ajánlattevõ nem csatol ajánlatához ORKI-engedélyt, vagy nyilatkozatot annak beszerzésérõl, valamint ha az ajánlattevõ nem rendelkezik szervizháttérrel, vagy nem biztosítja a hibaelhárítás megkezdését 12 órán belül. A dokumentáció megvásárlása az ajánlat benyújtásának feltétele volt az ajánlati felhívás 16. pont 3. francia bekezdés szerint.<br>
Az ajánlattételi határidõig a dokumentációt kérelmezõn kívül még három cég vásárolta meg, és ajánlatot kérelmezõ kivételével a Diatron Kft., a Diagon Kft. és a Diagnosztikum Kft. nyújtott be.<br>
Kérelmezõ 2000. október 26-án észrevételt tett az ajánlati felhívás és a dokumentációnak a beszerzés tárgyára vonatkozó elõírására, és kérte az ajánlatkérõt, hogy módosítsa a beszerzés tárgyára elõírt mûszaki paramétereket, mivel álláspontja szerint ennek meghatározása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésébe ütközik. Álláspontja szerint a beszerzés tárgyát az ajánlatkérõ úgy határozta meg, hogy az mindenképpen az Olympus cég által gyártott AU 640 típusú berendezés mûszaki paramétereit jelenti.<br>
Ajánlatkérõ megbízottja október 31-én válaszát megadta a kérelmezõnek, melyben elutasította az ajánlati felhívás és a dokumentációnak a beszerzés tárgyára vonatkozó módosítását. Álláspontja szerint vannak más típusú gépek, amelyek 2–3000 tesztóra teljesítményükkel messze meghaladják a felhívásban elõírt 1600 teszt/óra kapacitású teljesítményt.<br>
Kérelmezõ 2000. november 6-án benyújtott jogorvoslati kérelmében kérte a Döntõbizottságot, hogy hívja fel ajánlatkérõt a Kbt. szabályainak megfelelõ eljárásra, azaz tegyen közzé új ajánlati felhívást, ideiglenes intézkedésként függessze fel a közbeszerzési eljárást, és kötelezze ajánlatkérõt az eljárási költségek viselésére. Álláspontja szerint az ajánlati felhívásban meghatározott beszerzés tárgyára vonatkozó elõírás sérti a Kbt. 24. § (2) bekezdését azáltal, hogy az Olympus cég által gyártott AU 640 típusú berendezés mûszaki specifikációját adta meg az ajánlatkérõ. Ezt támasztja alá a dokumentáció 6.12. pontja is, mivel az elmúlt 3 évben Magyarországon ebben az árkategóriában kizárólag Olympus-készülékeket értékesítettek, tehát csak ez a gyártmány felelhet meg a garanciaigazolás megszorító feltételeinek. A törvénysértés gyanúját erõsíti az is, hogy az Olympus készüléke képes csak darabonként 800 teszt/óra kapacitásra.<br>
Elõadta továbbá, hogy a jogsértés tényérõl 2000. október 16-án szerzett tudomást, de a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a 79. § (7) bekezdés szerinti határidõ 2000. november 7-én veszi kezdetét.<br>
Ajánlatkérõ nevében megbízottja nyújtott be érdemi ellenkérelmet a jogorvoslati eljárásban, és kérte a jogorvoslati kérelem alaptalanság miatti elutasítását. Érdemi ellenkérelmében elõadta, hogy a kérelmezõ által felvetettekre az ajánlattételi idõszakban írásban válaszát megküldte az ajánlattételi határidõ lejártáig. Másrészt megalapozatlan a kérelmezõnek azon felvetése, hogy más típusú készülékek ne tudnák azt a minimális mûszaki paramétert elérni, amelyet az ajánlatkérõ az ajánlati felhívásban elõírt. Az ajánlatokból megállapíthatóan is három forgalmazó, négy különbözõ gyártótól hat, egymástól eltérõ típusú készüléket ajánlott meg a közbeszerzési eljárásban, amelyek tudják minimálisan azt a teszt/óra követelményt, amelyet az ajánlatkérõ az ajánlati felhívás 3. a) pontjában megállapított.<br>
Az egyéb érdekelt ajánlattevõk a jogorvoslati eljárásban észrevételt nem tettek.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40.§ (</a>1) bekezdés szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé teszi meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A Döntõbizottság a benyújtott ajánlatokból megállapította, hogy több olyan típusú készülék van magyarországi forgalomban, amely tudja teljesíteni az ajánlatkérõ által meghatározott kétszer 800 teszt/óra követelményt. Ilyen pl. a Beckman/Synchron CX9-es, a Synchron LX20-as, az Abbot/Aeroset Analyzer, Data Kehring, Dimension RxL, Olympus AU2700-as típusú készülék. Erre figyelemmel az ajánlatkérõ által megállapított minimális mûszaki paraméteri követelmény nem volt olyan követelmény, amely a közbeszerzési eljárásban az ajánlattevõk esélyegyenlõségét sértette volna.<br>
Ugyancsak az ajánlatokból megállapítható, hogy három forgalmazó négy különbözõ gyártójának hat egymástól eltérõ típusú készüléke jelent meg, mint az ajánlat részét képezõ megajánlott berendezéstípus a jelen közbeszerzési eljárásban, amely paramétereiben mindegyik megfelelt az ajánlati felhívás 3. a), illetve a dokumentáció 4. fejezetében rögzített szakmai specifikációnak.<br>
Erre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján a jogorvoslati kérelmet, mint alaptalant elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 22.<br>
<br>
Dr. Eke Pekács Tibor s. k.,	Németh István s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>