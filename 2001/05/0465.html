<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0465)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.394/11/2000.<br>
<br>
Tárgy: a GE Medicor Rt. jogorvoslati kérelme a Balassagyarmat Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Korányi Emese ügyvéd (1012 Budapest, Attila u. 127.) által képviselt GE Medicor Rt. (1097 Budapest, Illatos u. 9., továbbiakban: kérelmezõ) jogorvoslati kérelmének – melyet Balassagyarmat Város Önkormányzata (2660 Balassagyarmat, Rákóczi út 12., továbbiakban: ajánlatkérõ) a Dr. Kenessey Albert Kórház-Rendelõintézet részére telepítendõ egy darab CT készülék lízingelése tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. A jogsértés miatt 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási-szolgáltatási díjat.<br>
A jogorvoslati kérelmet az ezt meghaladó részében a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában közzététel nélküli tárgyalásos eljárás lefolytatására 2000. július 12-én ajánlati felhívást küldött a kérelmezõ, a Philips Medicin System Magyarország Kft., a Siemens Rt., a Variotrade Kft. és a Marubeni Magyarország Kft. részére.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, a felhívás 11.2. pontjában meghatározta a bírálati részszempontokat és az azokhoz rendelt súlyszámokat:<br>
– a lízingre megajánlott berendezés mûszaki paraméterei, orvosszakmai feltételeknek való optimális megfelelõsége	45%<br>
– az ajánlattevõ által felkínált kereskedelmi, valamint a szerzõdéstervezet szerinti lízingbeadás feltételei	18%<br>
– az ajánlatkérõ által fizetendõ ellenszolgáltatás mértéke az átépítés költségeivel együtt	15%<br>
– a berendezés üzemeltetési és mûködtetési költségei	12%<br>
– teljesítési határidõ	10%<br>
Pontszámtartomány: 1–10-ig.<br>
Az ajánlati felhívás mellékletében ajánlatkérõ meghatározta a készülékkel szemben támasztott mûszaki követelményeit, így többek között azt, hogy annak minimálisan 120 cm hosszban kell a vizsgálatot lehetõvé tennie.<br>
A július 31-i ajánlattételi határidõre a Siemens Rt. kivételével a felkért ajánlattevõk benyújtották ajánlatukat. A tárgyalásokat ajánlatkérõ két fordulóban, augusztus 2-án és 7-én folytatta le az ajánlattevõkkel. A második tárgyalás után ajánlatkérõ értékelte az ajánlatokat a tárgyalások eredményének figyelembevételével, és a Variotrade Kft. 810 pontot elért, EX Demo készülékre tett ajánlatát hirdette ki nyertesnek. Az értékelés alapján az ezt követõ legtöbb pontot – 716-ot – a kérelmezõ CT/e készülékre tett ajánlata érte el. Az eljárást lezáró döntését és a Kft. 5. számú mellékletében foglalt minta szerinti összegzés az eljárásról dokumentumot ajánlatkérõ augusztus 11-én megküldte az ajánlattevõknek.<br>
Kérelmezõ augusztus 23-án jogorvoslati kérelmet terjesztett elõ a Döntõbizottsághoz a következõket sérelmezve:<br>
– Ajánlatkérõ nem ismertette a nyertes ajánlat szerinti pénzügyi feltételeket (lízingfeltételeket).<br>
– A nyertesnek nyilvánított készülék nem tesz eleget az ajánlati felhívás azon mûszaki követelményének, hogy minimum 120 cm vizsgálható hosszt kell a vizsgálóasztalnak biztosítania.<br>
– A nyertes készülék "demo"-ként való megjelölése nem helyénvaló, mert vélhetõen azon már végeztek vizsgálatokat, így az helyesen "használt" készüléknek nevezhetõ. Ebbõl kifolyólag indokolatlan volt a mûszaki paraméterek, orvos szakmai megfelelõség bírálati részszempontból erre a készülékre az új EX készülékkel egyezõ 8 pont adása.<br>
– Az üzemeltetési költségek pontozásánál ajánlatkérõ elõnyként értékelte, hogy a nyertes készülék egyik alkotórésze, a röntgencsõ hosszú élettartamú, megfelelõ tájékoztatás hiányában azonban ezen állítás valóságtartalmáról nem tudott meggyõzõdni.<br>
– A nyertes készülékkonstrukció legalább 6 éves, detektorrendszere elavult, a kibocsátott dózisnak csak a 40%-át hasznosítja. Vitatható, hogy ennek a konstrukciónak van-e még érvényes CE deklarációja.<br>
Kérte a jogsértés megállapítását, az eljárást lezáró döntés megsemmisítését és a jogorvoslati eljárás költségeiben az ajánlatkérõ marasztalását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy döntését kellõ körültekintéssel, az eljárási szabályok maradéktalan betartása mellett hozta meg. A kérelem egyes pontjaira észrevételében és a jogorvoslati eljárásban tartott tárgyaláson a következõket közölte:<br>
– Elismeri, hogy az összegzés az eljárásról dokumentumból kimaradt a lízingdíj és egyéb pénzügyi feltételek ismertetése.<br>
– A nyertes készülék annak gyártmányismertetõje (Product Data: No. MPDCT0063EAD), a páciens-ágy számára elõírt vizsgálati hossz 140 cm, így a kiírás szerinti feltételnek megfelel.<br>
– A demokészülékkel 120 ezer scanmásodperc felvétel készült, így a röntgencsõ még használható, mindamellett a nyertes kötelezettséget vállalt az ajánlatában arra, hogy akár a lízingszerzõdés lejárta után is meghibásodás esetén a bejelentéstõl számított 24 órán belül CXB–350A típusú, teljesen új röntgencsövet ad térítésmentesen az ajánlatkérõ részére. Ezért az értékelésnél azonos pontszámot adott az új és a demo Xvision EX készülékre, ugyanis az új és a demo, vagy használt CT között meghatározóan a röntgencsõ élettartama szempontjából van különbség.<br>
– Az üzemeltetési költségek tekintetében azért minõsítette a nyertes ajánlatát a legjobbnak, mert a vizsgálatok (OEP általi) finanszírozásából befolyó bevételbõl nemcsak a mûködési, hanem az esedékes lízingdíj is fedezhetõ, szemben a többi ajánlattal, melyeknél a szereplõ nagyobb összegû havi lízingdíj miatt ez nem megoldható.<br>
– A CE deklarációt csak a készülék elsõ üzembe helyezésekor kell beszerezni, nincs szükség újabb minõsítésre. A konstrukció egyébként sem 6 éves, hanem 1998-as fejlesztésû. Kétségtelen, hogy a szilárdtestdetektoros készülékek képviselik a csúcsminõséget, azonban számításba kellett vennie anyagi lehetõségeit is annak eldöntésénél, hogy a legkorszerûbb, de drágább, vagy a kevésbé korszerû, de számára elérhetõ árú készüléket választja-e, mely készülék egyébként alkalmas valamennyi vizsgálati célra.<br>
A Variotrade nyertes ajánlattevõ észrevételében szintén kérte jogorvoslati kérelem elutasítását az ajánlatkérõ által elõadottal azonos indokokkal.<br>
A Döntõbizottság a felek írásos és a tárgyaláson elhangzott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem csak részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése így rendelkezik: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek." Az 5. számú melléklet 2. a) pontja szerint az összegzésnek tartalmaznia kell az adott ajánlatnak az adott részszempont szerinti tartalmi elemére megállapított értékelési pontszámot. Az ajánlatok egyik legfontosabb tartalmi eleme az ellenszolgáltatás, ami a jogvita tárgyát képezõ közbeszerzési eljárásban a szerzõdéskötéskor fizetendõ összegbõl, a havi törlesztõ részletekbõl és a maradványértékbõl és a helyiségkialakítási költségbõl tevõdik össze. Ajánlatkérõnek tehát az összegzésben ismertetnie kellett volna az ezen összetevõkre tett ajánlatokra adott pontszámokat.<br>
A Döntõbizottság megállapítja, hogy az összegzés nem tartalmazza az egyes ajánlattevõkkel lefolytatott tárgyalások eredményeként kialakult, és ezáltal az értékelés alapjául szolgáló fenti ellenszolgáltatás-elemeket, ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság rámutat arra, hogy az összegzés az eljárásról dokumentumnak a törvény elõírásai szerint való összeállítása rendkívül fontos, egyrészrõl a Kbt. alapelveinek – esélyegyenlõség, verseny tisztasága, nyilvánosság – hatályosulása, másrészrõl pedig a jogorvoslathoz való jog rendeltetésszerû gyakorlása tekintetében. Az egyes ajánlattevõk csak az összegzés adatai alapján tudják megfelelõen mérlegelni, hogy érdemes-e jogorvoslattal élniük a számukra nem kedvezõ ajánlatkérõi döntés ellen. Az összegzés tartalmára vonatkozó rendelkezések tehát nem egyszerû formai elõírásnak minõsülnek, be nem tartásuk esetén a Döntõbizottság nem tekinthet el a bírság kiszabása jogkövetkezmény alkalmazásától.<br>
A Döntõbizottság megvizsgálta a nyertes ajánlatot, valamint a közbeszerzési eljárás egyéb dokumentumait és megállapította, hogy az ajánlatkérõ írásos és a tárgyaláson elõadott szóbeli észrevételében foglaltak tényállásszerûek. Ebbõl következik, hogy ajánlatkérõ értékelése helytálló volt. Az ajánlatkérõ által az összegzésben és az észrevételeiben eddig nem közölt ellenszolgáltatás-elemeket vizsgálva is megállapítható, hogy a nyertes ajánlata volt a legelõnyösebb.<br>
Ellenszolgáltatás	Nyertes       Kérelmezõ<br>
elemei	ajánlata   II. hely. ajánlata	 <br>
– szerzõdéskötéskor fiz. ö.	20 000 000 Ft  15 000 000 Ft<br>
– havi lízingdíj	1 405 489 Ft   1 800 000 Ft<br>
– maradványérték	1 683 220 Ft  12 000 000 Ft<br>
– átalakítási költség	3 800 000 Ft   7 800 000 Ft<br>
A futamidõ (60 hónap) figyelembevételével a nyertes összesen 109 812 560 Ft-ért, a kérelmezõ 135 000 000 Ft-ért vállalja a teljesítést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. szeptember 19.<br>
<br>
Dr Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>