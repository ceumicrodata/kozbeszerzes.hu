<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0441)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.561/16/2000.<br>
<br>
Tárgy: a Boston-Scientific Magyarország Kft. jogorvoslati kérelme a Debreceni Egyetem Orvos- és Egészségtudományi Centrum és a Szegedi Tudományegyetem Szent-Györgyi Albert Egészségtudományi Centrum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BOSTON Scientific Magyarország Kft. (1095 Budapest, Boráros tér 7. III. IV/8., képviseli: Dr. Fiák István ügyvéd 1152 Budapest, Szentmihályi út 131., a továbbiakban kérelmezõ) jogorvoslati kérelmét, amelyet a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., a továbbiakban: ajánlatkérõ), Szegedi Tudományegyetem Szent-Györgyi Albert Egészségtudományi Centrum (6720 Szeged, Tisza L. krt. 107., a továbbiakban ajánlatkérõ) az eljárás lefolytatásával megbízott Euromedic Kft. (1051 Budapest, Vörösmarty tér 1., a továbbiakban: lebonyolító) "mellkas- és szívsebészet fogyóeszközei a dokumentációban részletezett méretekben és mennyiségekben történõ biztosítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõk megbízásából a lebonyolító ajánlati felhívást tett közzé nyílt eljárás lefolytatására a Közbeszerzési Értesítõ 34. számában, 2000. augusztus 23-án, mellkas- és szívsebészet fogyóeszközei a dokumentációban részletezett méretekben és mennyiségekben történõ biztosítására. A teljesítés helyeként az ajánlatkérõk székhelyén lévõ központi raktárakat határozta meg. A Közbeszerzési Értesítõ tartalomjegyzékének 7170. oldalán az ajánlati felhívás a Debreceni Egyetem Orvos- és Egészségtudományi Centrum címét, ajánlati felhívását jelölte meg. A 7206. oldalon a felhívás címében ugyanezen intézmény került feltüntetésre. Az ajánlati felhívás 1. pontja szerint az ajánlatkérõ neve alatt az elõzõ intézményen kívül a Szegedi Tudományegyetem Szent-Györgyi Albert Egészségtudományi Centrum is megjelent. Ajánlatkérõ fenntartotta jogát, hogy a beszerzés tárgya és mennyisége körében a megadott mennyiségtõl &plusmn;30%-ig eltérhet. Ajánlatkérõk (a továbbiakban: ajánlatkérõ) az ajánlati felhívás szerint részajánlat és többváltozatú ajánlattétel lehetõségét megengedték a 3. d) és a 14. pontokban foglaltak szerint. Ajánlatkérõ a közbeszerzési eljárásban dokumentációt is rendelkezésre bocsátott, mely tartalmazta a beszerzés tárgya átvételének határidejét, és a megvásárlás feltételeit. A dokumentáció III. fejezete tartalmazta a mellkas- és szívsebészet fogyóeszközeinek részletes specifikációját, 28 oldalon, 206 db tételben, közöttük számos kanül, szívó fecskendõ, katéterfajta, méretekkel és mennyiségekkel meghatározva.<br>
Az ajánlattételi határidõig, azaz 2000. október 16-ig 13 ajánlattevõ nyújtotta be ajánlatát. Az ajánlat benyújtói között a kérelmezõ nem volt.<br>
A Döntõbizottság elõtt folyamatban lévõ jogorvoslati eljárásra tekintettel az ajánlatkérõ és a lebonyolító az eredményhirdetést 2000. december 13-ra elhalasztotta. Errõl valamennyi ajánlattevõt 2000. november 13-án levélben értesítette.<br>
Kérelmezõ a hiánypótlást követõen benyújtott jogorvoslati kérelmében elõadta, hogy a Közbeszerzési Értesítõ tartalomjegyzékében megjelent hirdetmény, és az ott megjelölt oldalszámon is a Debreceni Egyetem Orvos- és Egészségtudományi Centrum ajánlati felhívása címmel jelent meg, ugyanakkor a felhívás egyes pontjából megállapítható, hogy az ajánlatkérõ nemcsak az elõbb hivatkozott intézmény, hanem a Szegedi Tudományegyetem Szent-Györgyi Albert Egészségtudományi Centrum is volt. Sérelmezte továbbá, hogy a felhívás nem tartalmazta teljeskörûen a közbeszerzés tárgyát képezõ eszközök fajtáját és mennyiségét, továbbá hiányos is volt, mert tudomása szerint a szívkatéter terápia eszközeire is ajánlatot kellett tenni és ez nem szerepelt a hirdetményben. Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésében, valamint a 33. § (1) bekezdésében foglaltakat. Példaként a Szegedi Tudományegyetem ajánlati felhívását hozta fel, ahol is az ajánlati felhívásban szívkatétereket is megjelölt az ajánlatkérõ a hirdetményben.<br>
Kérte a Döntõbizottságot, hogy alkalmazza a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés b), c) és h) pontjaiban, valamint a 82. § (2) bekezdés a) és b) pontjaiban foglalt jogkövetkezményeket.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását kérte, elsõdlegesen elkésettség és ügyfélképesség hiányára, másodlagosan pedig alaptalanságra hivatkozva. A tárgyaláson az elkésettségre, és az ügyfélképességre vonatkozó álláspontját a továbbiakban már nem tartotta fenn és csak alaptalanságra hivatkozott.<br>
Elõadta, hogy kérelmezõ az ajánlattételi határidõig nem nyújtott be ajánlatot. A dokumentációt sem vásárolta meg a közbeszerzési eljárásban. Továbbá idõ elõttinek tartotta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja szerinti jogkövetkezmény alkalmazására vonatkozó kérelmi részt, mivel az ajánlatkérõ az eljárást lezáró döntését még nem hozta meg, az eredményhirdetést 2000. december 13-ra halasztotta. Álláspontja szerint kérelmezõnek módjában állt volna az ajánlati felhívás alapján a dokumentáció tartalmát az ajánlatkérõ megbízottjánál megismerni, és ajánlatot tenni. Elõadta továbbá, hogy a jelen közbeszerzési eljárásban 13 ajánlattevõ nyújtotta be ajánlatát, amely azt bizonyítja, hogy a felhívás és a dokumentáció megfelelõen biztosította az egyenlõ eséllyel történõ ajánlattételt.<br>
Az egyéb érdekelt ajánlattevõk érdemi észrevételt nem tettek a jogorvoslati eljárásban.<br>
A Döntõbizottság megállapította a beszerzett iratok és a tárgyaláson elhangzottak alapján, hogy a jogorvoslati kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára. A Kbt. 33. § (1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A Döntõbizottság megvizsgálta az ajánlati felhívást és a dokumentációt abból a szempontból, hogy a felhívás megjelenése, illetve a felhívásban megjelölt ajánlatkérõk megnevezése, valamint a beszerzés tárgya és mennyisége a dokumentációban a törvény követelményeinek megfelelõen lett-e megállapítva a közbeszerzési eljárásban, és ezzel összefüggésben a Döntõbizottság az alábbiakat állapította meg: ajánlatkérõ és lebonyolítója a Kbt. 2. számú mellékletében elõírt tartalommal tette közzé ajánlati felhívását. Az ajánlati felhívás 1. pontja az ajánlatkérõk nevét, címét, telefon- és faxszámát, a 3. a) pont a beszerzés tárgyát – mellkas- és szívsebészet fogyóeszközei – valamint a mértekre és mennyiségekre vonatkozóan a dokumentációra történõ utalás tartalmazta. A Kbt. nem ír elõ egyértelmû szabályokat a Közbeszerzési Értesítõ tartalomjegyzékének és a hirdetmény címének megjelentetésére vonatkozóan, hanem azt egy külön kormányrendelet szabályozza, viszont elõírásokat tartalmaz az ajánlati felhívás tartalmára vonatkozóan és a dokumentáció tartalmára vonatkozóan. A Kbt. 37. § (1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A Döntõbizottság a dokumentáció tartalmáról megállapította, hogy az a megfelelõ ajánlattételhez valamennyi szükséges információt és adatot, azt, hogy melyik ajánlatkérõ milyen típusú eszközt és hány darabot, hová és mikori szállítással kérte megjelölni. Így például a 174. sorszám 2817201 cikkszám, TORACIC katéter 3/8 összekötõvel megnevezés, FR egyenes egyéb specifikáció, igényli a SOTE ÁOK, 40 db mennyiség, valamint a szállítási határidõt 2001. VI. hó tartalmazta.<br>
Döntõbizottság álláspontja szerint az ajánlatkérõ hirdetménye és a dokumentáció a közbeszerzési törvény által elõírt valamennyi olyan adatot tartalmazott, amely az egyenlõ eséllyel történõ ajánlattételt biztosította.<br>
A kérelmezõnek azon felvetése, amely szerint pontosan a szívkatéternek a beszerzés tárgyában történt hiányát sérelmezte, a Döntõbizottság álláspontja szerint azért alaptalan, mivel a mellkas- és szívsebészet számos fogyóeszköze közül a katéter csak egyfajta eszköz, amelyen belül a szív-katéternek is többféle specifikációja van. Az ajánlati felhívásban a beszerzés tárgyát és mennyiségét, pl. 206 tételbõl álló számtalan specifikációjú és paraméterû eszköz részletezését, pontos felsorolását a Kbt. nem írja elõ. Ez értelmetlen lenne egyrészt terjedelmi és szerkesztéstechnikai okokból, másrészt, mivel a Kbt. 37. § (1) bekezdése megadja a lehetõséget arra, hogy ilyen esetben ajánlatkérõnek ajánlati dokumentációt kell készíteni és ebben kell részletesen leírnia a beszerzés tárgyát, mennyiségét, a vonatkozó mûszaki specifikációt. Mivel a jelen közbeszerzési eljárásban az ajánlatkérõ, illetve lebonyolítója dokumentációt készített és azt rendelkezésre bocsátotta az azt megvásárlóknak, ugyanígy a kérelmezõnek is lehetõsége lett volna a dokumentáció megvásárlására, illetve a dokumentáció mûszaki specifikációjának a megismerésére, azáltal is, hogy megtekinti azt a lebonyolítónál.<br>
A fentiekre figyelemmel a Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján a jogorvoslati kérelmet alaptalannak találta.<br>
A jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára figyelemmel a rendelkezõ rész szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 14.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>