<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0535)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.521/15/2000.<br>
<br>
Tárgy: Olajterv Fõvállalkozó Tervezõ Rt. jogorvoslati kérelme Mány és Csapdi Községek Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Olajterv Fõvállalkozó és Tervezõ Rt. (1117 Budapest, Október huszonharmadika u. 16., képviseli Gaálné dr. Bretscher Lívia ügyvéd, 2094 Nagykovácsi, Munkácsy M. u. 27/e., a továbbiakban: kérelmezõ) jogorvoslati kérelmét, amelyet Mány (2065 Mány, Rákóczi út 67.) és Csapdi Községek Önkormányzata (2064 Csapdi, Szabadság út 44.) képviseli dr. Jakab Sándor ügyvéd 1277 Budapest, Pf. 50, a továbbiakban: ajánlatkérõ) nevében és megbízásából eljárt az Ister Mérnökiroda Kft. (1118 Budapest, Ménesi út 39., a továbbiakban: megbízott) "Mány és Csapdi települések belterületén elhelyezkedõ összes ingatlan szennyvizét elvezetõ szennyvízcsatorna-hálózat megépítése és a szennyvizet Bicske város szennyvíztisztító telepére vezetõ nyomóvezeték megvalósításához szükséges átemelõkkel és egyéb mûtárgyakkal együtt" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 35. számában 2000. augusztus 30-án jelentette meg részvételi felhívását nyílt, elõminõsítési eljárás lefolytatására, melynek tárgya Mány és Csapdi települések belterületén elhelyezkedõ összes ingatlan szennyvíz-elvezetésének és szennyvízcsatorna-hálózatának kiépítése volt.<br>
A közbeszerzési eljárás lefolytatásával ajánlatkérõ megbízta az Ister Mérnökiroda Kft.-t, azaz a megbízottat.<br>
Ajánlatkérõ a részvételi felhívás szerint csak teljes körû, és egyváltozatú ajánlatot fogadott el. A felhívás 6. c) pontja szerint a részvételi jelentkezés nyelve magyar volt. A felhívás 9. pontja tartalmazta a pénzügyi, gazdasági és mûszaki alkalmasság igazolására kért dokumentumokat; ezek között kérte a következõket:<br>
– minõségbiztosítási rendszerének tanúsító cég általi tanúsítása és az utolsó felülvizsgálatának jegyzõkönyvmásolata.<br>
A részvételi felhívás 10. a) pontjában az alkalmasság elbírálásának szempontjai között szerepelt a minõségbiztosítási tanúsítvány, és utolsó felülvizsgálati jegyzõkönyve tartalma és idõpontja.<br>
A 10. b) pont pedig az alkalmatlanná minõsítés szempontjaként tüntette fel elõbbiekkel összefüggésben az alábbiakat:<br>
Ha nem rendelkezik a kivitelezés tárgya szerinti tevékenység végzésére is vonatkozó bármely nemzeti rendszerben akkreditált minõségbiztosítási rendszerrel.<br>
Dokumentáció az eljárás ezen szakaszában nem készült.<br>
A 2000. szeptember 15-i határidõre 11 db részvételi jelentkezés érkezett a következõ cégektõl:<br>
Kérelmezõ, Délviép Kft., Purátor Kft., Általános Mélyépítõ Kft., Geotorr Kft., Alterra Kft., Közvíz Kft., Betonút Rt., a Kötiviép B. Kft.-vel közösen Mélyépszolg. Kft., Strabag Kft., Contur Bau Rt.<br>
Tekintettel a részvételi felhívás 12. pontjában foglaltakra, a részvételi jelentkezések bontásakor döntött arról az ajánlatkérõ, hogy hiánypótlást nem engedélyez.<br>
A Megbízott 2000. október 3-án szakértõi jelentést készített a jelentkezési anyagok értékelésérõl, és 6 részvételi jelentkezõ kizárását javasolta részben érvénytelenség, részben alkalmatlanná minõsítés alapján.<br>
A két ajánlatkérõ külön-külön képviselõ-testületi üléseken határozatot hozott, amelyek szerint 5 céget (Délviép Kft., Általános Mélyépítõ Kft., Alterra Kft., Köz-Víz Kft. és Mélyépszolg. Kft.) hívott fel ajánlattételre, a kizárásokról nem döntöttek.<br>
A nyilvános eredményhirdetésre 2000. október 9-én került sor, ahol a döntést teljeskörûen az elutasítás jogi indokára is kiterjedõen ismertették, ezt követõen írásban minden elutasított jelentkezõvel közölték az érvénytelenség, illetve alkalmatlanság pontos indokát is. Az indok kérelmezõ esetében a következõ volt: "Minõségbiztosítási rendszere tanúsítványának másolata, melyet az elõminõsítési dokumentációhoz csatolt angol nyelvû, a részvételi felhívás 6. c) pontja szerint a részvételi jelentkezés nyelve magyar". Fentiek következtében a közbeszerzésekrõl szóló 1995. évi XL törvény 52. § (2) bekezdés d) pontja alapján a részvételi jelentkezést érvénytelennek kell nyilvánítani.<br>
Ugyanezen indoka volt a Purátor Kft. részvételi jelentkezése elutasításának, valamint egyéb indokok mellett még ez volt a Geotorr Kft. esetében is. Az alkalmassági feltételek szerint nem feleltek meg a követelménynek a Strabag Kft. és a Betonút Rt. konzorcium jelentkezései.<br>
Az alkalmas ajánlattevõk részére 2000. október 12-én küldte meg ajánlatkérõ az ajánlati felhívást, az ebben meghatározott ajánlattételi határidõ pedig 2000. november 27. volt.<br>
Kérelmezõ benyújtott jogorvoslati kérelmében kérte a Döntõbizottságot, hogy semmisítse meg ajánlatkérõnek az elõminõsítési szakaszt lezáró döntését, szabjon ki bírságot vele szemben, illetve kötelezze õt a költségek megtérítésére, valamint ideiglenes intézkedésként indítványozta a közbeszerzési eljárás felfüggesztését. Elõadta, hogy részvételi jelentkezését az ajánlatkérõ érvénytelenné nyilvánította azon okból, hogy a minõségbiztosítási rendszer tanúsítványát eredeti formában angol nyelven csatolta, míg a felhívás szerint a részvételi jelentkezés nyelve magyar volt.<br>
Ugyancsak elõadta, hogy a részvételi jelentkezésében megtalálható az utolsó felülvizsgálati jegyzõkönyv, amely részben magyar, részben pedig angol nyelven készült. Álláspontja szerint jelentkezése megfelelt a részvételi felhívásnak, alkalmasságát pedig szintén a felhívásnak megfelelõen igazolta.<br>
A Döntõbizottság 2000. október 24-i határozatában ideiglenes intézkedésként a közbeszerzési eljárást felfüggesztette.<br>
Ajánlatkérõ és Megbízott érdemi ellenkérelmében a jogorvoslati kérelem elutasítását indítványozta.<br>
Kérelmezõ részvételi jelentkezése érvénytelen volt, mivel nem felelt meg a részvételi felhívás 6. c) pontja utolsó francia bekezdésének és a 10. b) pontja utolsó francia bekezdésének. Kérelmezõ részvételi jelentkezésébõl nem tudta megállapítani, hogy a közbeszerzés tárgyával összefüggõ tevékenységre vonatkozóan van-e minõségbiztosítási rendszere, mivel az angol nyelven került csatolásra. A felülvizsgálati jegyzõkönyvbõl sem lehetett megállapítani a tevékenységi kört, mert szintén angol nyelven került feltüntetésre. Erre való figyelemmel a kérelmezõ részvételi jelentkezése nem felelt meg a felhívás feltételeinek, és érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel.<br>
A Geotorr Kft. észrevételében csatlakozott a jogorvoslati kérelemhez. Az õ részvételi jelentkezésének egyik indoka ugyanaz volt, mint a kérelmezõé.<br>
A Strabag Kft. írásban tett észrevételében szintén sérelmezte alkalmatlanná minõsítését, de az alkalmatlanná minõsítés indoka nem a jogorvoslati kérelem keretein belüli érvénytelenségi okra vezethetõ vissza, így a Döntõbizottság ezt érdemben nem vizsgálta.<br>
A Purátor Kft. is csatlakozott a kérelmezõhöz, mivel a részvételi jelentkezését is hasonló indokkal érvénytelenítette az ajánlatkérõ. Álláspontja szerint az ajánlatkérõ eljárása szabályszerû volt, amikor a magyar nyelvû fordításban is csatolni kellett a minõségbiztosítási rendszerre vonatkozó tanúsítványt.<br>
A Contur Bau Rt. is a Purátor Kft. álláspontját osztotta észrevételében.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ugyanezen szakasz (7) bekezdése alapján a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A (8) bekezdés szerint a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a részvételi felhívás 6. c) pontjában a részvételi jelentkezés nyelveként a magyar nyelvet írta elõ. Az ajánlatkérõ a felhívás 9. pontjában tételesen meghatározta, hogy milyen iratokat és dokumentumokat szükséges a részvételi jelentkezésben kötelezõ dokumentumként benyújtani. Miután az elõminõsítési eljárás célja éppen a pénzügyi, gazdasági és mûszaki alkalmasság és a kizárási ok vizsgálata, az ezek igazolására csatolt dokumentumok összessége képezi a részvételi jelentkezést. A kérelmezõ álláspontja tehát téves abban, hogy az általa benyújtott részvételi jelentkezés megfelelt a magyarnyelvûség követelményének és a minõségbiztosítás tanúsítására – amely csak a részvételi jelentkezés melléklete volt –, nem vonatkozott a részvételi jelentkezéssel szemben támasztott követelmény.<br>
A kérelmezõ jelentkezésének 14. számú melléklete az ISO 9001 rendszer tanúsítvány angol nyelven és annak 2000. május 15-i felülvizsgálatáról készült jegyzõkönyv angol és magyar nyelven került becsatolásra, a 15. számú melléklet pedig az ISO 14001 rendszer tanúsítványa, angol nyelven került csatolásra.<br>
A Döntõbizottság megállapította, hogy a minõségbiztosítással érintett tevékenységi körök magyar nyelven nem lelhetõk fel egyik okiraton, illetve a részvételi jelentkezésben egyéb helyütt sem. Ajánlatkérõ részvételi felhívása vonatkozó részében kifejezetten utalt arra, hogy a minõségbiztosítási tanúsítványt tartalmi szempontból fogja vizsgálni a közbeszerzés tárgya tevékenységi körével összefüggésben.<br>
Tény, hogy ezen érdemi vizsgálatot nem végezhetett el, mert a kérelmezõ azt az elõírt magyar nyelven nem csatolta. Ezért a Döntõbizottság álláspontja szerint az ajánlatkérõ érvénytelenség megállapítására vonatkozó döntése megalapozott volt.<br>
A Döntõbizottság álláspontja szerint a részvételi jelentkezés kötelezõ tartalmához tartoznak a részvételi jelentkezés mellékletei is, így többek között a minõségbiztosítási rendszer tanúsítványa, és ezekre is vonatkozik a magyarnyelvûség.<br>
Erre figyelemmel az ajánlatkérõ azon döntése, mely szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel a kérelmezõ, illetve az ebben érintett további cégek részvételi jelentkezését érvénytelennek nyilvánította, nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségekrõl a rendelkezõ rész szerint határozott, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontját.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 20.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>