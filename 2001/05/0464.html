<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0464)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.540/14/2000.<br>
<br>
Tárgy: a Betonút Rt. jogorvoslati kérelme a Csókakõ Község Önkormányzata Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Gömöry Veronika ügyvéd (1133 Budapest, Pannónia u. 59–61.) által képviselt BETONÚT Rt. (1133 Budapest, Pannónia u. 59–61., a továbbiakban: kérelmezõ) jogorvoslati kérelmének, melyet Csókakõ Község Önkormányzata Polgármesteri Hivatala [8074 Csókakõ, Petõfi S. u. 3., képv.: dr. Jakab Sándor ügyvéd (1071 Budapest, Városligeti fasor 23.), a továbbiakban: ajánlatkérõ] "Csókakõ, Csákberény és Sõréd településeken szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdése alapján a 44. § (6) bekezdését, és ezért a Döntõbizottság az ajánlatkérõ közbeszerzési eljárás részvételi szakaszát lezáró és az azt követõ döntéseit megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási-szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a Közbeszerzési Értesítõ (K. É.) 36. számában tette közzé a rendelkezõ részben meghatározott beszerzés tárgyában indított nyílt, elõminõsítési közbeszerzési eljárás részvételi felhívását.<br>
A részvételi felhívás 9. pontjában meghatározta a pénzügyi, gazdasági és mûszaki alkalmasság igazolására kért adatokat, nyilatkozatokat.<br>
A fent hivatkozott pont 4. francia bekezdésében az alábbiakat határozta meg ajánlatkérõ:<br>
– "1999., 1998., 1997. évi auditált mérlege (egyszerûsített mérleg, mérlegbeszámoló vagy konszolidált mérleg) újonnan piacra lépõ ajánlattevõ esetét leszámítva."<br>
A részvételi felhívás 10. a) pontjában ajánlatkérõ a részvételi jelentkezõk alkalmassága elbírálásának szempontjai között a 2. francia bekezdésében meghatározta:<br>
– "a pénzügyi és gazdasági alkalmasság a mérlegadatok alapján."<br>
A részvételre jelentkezõknek a szerzõdés teljesítésére alkalmatlanná minõsítésének szempontjait meghatározó 10. b) pont 2. francia bekezdésében ajánlatkérõ elõírta, hogy alkalmatlan a részvételre jelentkezõ, ha a saját tõke kisebb a jegyzett tõkénél a vizsgált három év bármelyikében.<br>
A részvételre jelentkezés határidejére, 2000. október 2. napjára kérelmezõ a Stabil Konzorcium nevében, Strabag Építõ Kft., KÖZ-VÍZ Kft., Alterra Kft., OMS Hungária Kft., ALBAGÁZ Bt., ÁMK Kft., SCHKIBT Kft., Délviép Kft. nyújtott be részvételi jelentkezést.<br>
A részvételi jelentkezések elbírálásának eredményét ajánlatkérõ 2000. október 9. napján hirdette ki. A részvételre jelentkezõk közül az ALBAGÁZ Bt. jelentkezését érvénytelennek, kérelmezõ és a Strabag Építõ Kft. részvételre jelentkezõket pedig a szerzõdés teljesítésére alkalmatlannak minõsítette. Az alkalmasnak minõsített részvételre jelentkezõket ajánlatkérõ ajánlattételre hívta fel.<br>
Kérelmezõt azzal az indokkal minõsítette ajánlatkérõ a szerzõdés teljesítésére alkalmatlannak, hogy kérelmezõ részvételi jelentkezésének vizsgálata során megállapította, hogy a részvételre jelentkezõ konzorcium tagja, a KÖTIVIÉP' B. Kft. 1997. évi mérlege szerint a társaság saját tõkéje kisebb volt a jegyzett tõkénél, így ajánlatkérõ a részvételi felhívás 10. b) pontja szerint döntött.<br>
Kérelmezõ 2000. október 27. napján nyújtott be jogorvoslati kérelmet a Döntõbizottsághoz az ajánlatkérõ közbeszerzési eljárás részvételi szakaszát lezáró döntése ellen. Kérelmének indokolásául elõadta, hogy jogsértõ módon került sor kérelmezõ alkalmatlanná minõsítésére. Elõadja, hogy a KÖTIVIÉP' B. Kft. konzorciumi tag tekintetében az alkalmatlanná minõsítési azon szempont, hogy a saját tõke kisebb, mint a jegyzett tõke, abból adódik, hogy a társaság jegyzett tõkéjét – élve a Gazdasági Társaságokról szóló 1997. évi CXLIV. törvény 124. § (5) bekezdése és a 127. §-a adta lehetõséggel – nem egy összegben fizette be. Elõadja továbbá, hogy a KÖTIVIÉP' B. Kft. konzorciumi tag 1997. december 17. napján alakult meg, a cégbejegyzésének kelte: 1997. december 30. napja, 1997. évben gazdasági tevékenységet nem végzett, amely tény a becsatolt mérlegbõl megállapítható. Álláspontja szerint az általa elõadottakból és a becsatolt mérlegadatokból kiderül, hogy a konzorcium tagja a KÖTIVIÉP' B. Kft. saját tõkéje nem volt kevesebb a jegyzett tõkénél, ezen negatívum oka kizárólag adminisztratív.<br>
Kérte, hogy a Döntõbizottság állapítsa meg a jogsértést, semmisítse meg az ajánlatkérõ részvételi szakaszt lezáró döntését, és kötelezze õt az eljárási költségek megfizetésére. Ideiglenes intézkedésként kérte az eljárás felfüggesztését.<br>
Ajánlatkérõ 2000. november 13. napján nyújtotta be a kérelmezõ jogorvoslati kérelmére vonatkozó nyilatkozatát, melyben kérte a kérelem elutasítását, mint alaptalant, valamint mint elkésettet. Elõadta, hogy amennyiben a kérelmezõ a részvételi felhívásban meghatározott feltételt kifogásolja, úgy a részvételi felhívás megjelenésétõl, azaz 2000. szeptember 6. napjától számított 15 napon belül nyújthatott volna be jogorvoslati kérelmet, ezt azonban kérelmezõ elmulasztotta.<br>
Elõadja továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szabályozza, hogy a részvételi felhívásban mit kell meghatározni, figyelemmel a Kbt. 44. § (1)–(5) bekezdéseire. A részvételi felhívás 10. a) pontjában a részvételre jelentkezõk alkalmassága elbírálásának szempontjai között szerepelt a pénzügyi és gazdasági alkalmasság a banki információ és a mérlegadatok alapján.<br>
A felhívás 10. b) pontja szerint pedig az alkalmatlanná minõsítés szempontjaként került meghatározásra, ha a saját tõke kisebb a jegyzett tõkénél a vizsgált három év bármelyikében. Ajánlatkérõ álláspontja szerint semmilyen mérlegelési lehetõséggel nem bírt e tekintetben, kizárólag a mérlegadatok vizsgálatára volt lehetõsége, s abból egyértelmûen megállapítható volt, hogy kérelmezõ konzorcium tagja, a KÖTIVIÉP' B. Kft. 1997. évi mérlege nem felel meg az alkalmassági követelményeknek.<br>
Egyéb érdekeltek az ügyben érdemi észrevételt nem tettek.<br>
A Döntõbizottság 2000. november 17-én hozott ideiglenes intézkedésével a közbeszerzési eljárást felfüggesztette.<br>
A Döntõbizottság a jogorvoslati eljárás során megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)–(5) bekezdései alapján meg kell határozni az eljárásban történõ részvételre való alkalmasság igazolásának módját és megítélésének a szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.<br>
A részvételre jelentkezõknek a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése alapján a részvételi jelentkezésben az ajánlatkérõ által a részvételi felhívásban elõírt módon kell igazolnia a szerzõdés teljesítésére való pénzügyi, gazdasági, mûszaki alkalmasságát.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(5) bekezdései alapján határozta meg részvételi felhívásában az alkalmasság igazolására kért adatokat. Ennek megfelelõen a részvételi felhívás 9. pont (4) bekezdésében elõírta: "1999., 1998., 1997. évi auditált mérlege (egyszerûsített mérlegbeszámoló, vagy konszolidált mérleg) újonnan piacra lépõ ajánlattevõ esetét leszámítva." Ajánlatkérõ ezen alkalmassági kritériummal azt a szándékát nyilvánította ki, hogy a szerzõdés teljesítéséhez szükséges pénzügyi, gazdasági alkalmasság vizsgálatát az újonnan piacra lépõ jelentkezõ esetén nem kívánja alkalmazni a piacra lépés évében. Ezzel összefüggésben a Kbt. 44. § (4) bekezdése alapján nem kívánja alkalmatlanná minõsítési szempont körébe vonni az újonnan piacra lépõ jelentkezõ esetén az ebbõl adódó hiányokat és fogyatékosságokat.<br>
A Döntõbizottság álláspontja szerint a pénzügyi, gazdasági és mûszaki alkalmasság igazolására megkért adatok és az ezzel összefüggésben meghatározott alkalmatlanná minõsítési szempontok nem vizsgálhatóak elszigetelten, s nem értelmezhetõek kizárólag önmagukban.<br>
A törvény szabályozásából is levezethetõ azon elv, hogy ezen szempontok egymásra épülnek, s egymással összefüggésben értékelhetõek.<br>
A részvételre jelentkezések (ajánlatok) értékelése, szerzõdés teljesítésére való alkalmasságának vizsgálata nem szorítkozhat pusztán a csatolt okiratok, igazolások nyilatkozatok mechanikus, egymástól független értékelésére; fõképp akkor, amikor a részvételre jelentkezõ szerzõdés teljesítésére történõ alkalmassága a vizsgálat tárgya. Az alkalmasság, illetve alkalmatlanság megállapítása az ajánlatkérõ által kért adatok és a megadott szempontok tényszerû értékelését követeli meg.<br>
A Döntõbizottság megállapította, hogy a kérelmezõ konzorcium tagja, a KÖTIVIÉP' B. Kft. 1997. évet tekintve újonnan piacra lépõnek minõsül, miután 1997. évben gazdasági tevékenységet nem végzett, ezt támasztotta alá a kérelmezõ által a jelentkezésében becsatolt cégismertetõ is, mely szerint a társaság 1998. január 1. napján kezdi meg gazdasági tevékenységét. Ezt erõsítette meg a Döntõbizottság kérésére becsatolt alapító Társasági szerzõdése is.<br>
Igaz, hogy az ajánlatkérõnek a döntése meghozatalánál a fent hivatkozott társasági szerzõdés nem állt rendelkezésére, azonban a részvételi jelentkezéshez csatolt alábbi iratokból megállapítható az újonnan piacra lépõ ajánlattevõ kritérium a KÖTIVIÉP' B. Kft. tekintetében:<br>
A kérelmezõ jelentkezésében csatolta a KÖTIVIÉP' B. Kft. konzorciumi tag cégismertetõjét, amely a következõt tartalmazza: "…A tulajdonosi körében átalakított cég tevékenységét 1998. január 1. napjától Magyarország teljes területén gyakorolja…"<br>
Az ajánlatkérõ döntésének alapját képezõ, kérelmezõ által becsatolt 1997. évi mérlegbõl, valamint a mellékletét képezõ eredménykimutatásból, kiváltképp a "mérleg Források (passzívák)" oldalának adataiból (77., 78., 85., 86., 87., 88., 89. sorszámai), valamint az eredménykimutatásból a cégismertetõben közölt adatokkal megegyezõ következtetés vonható le, mivel a mérleg tükrözi, hogy 1997. évben üzleti tevékenysége a KÖTIVIÉP' B. Kft.-nek nem volt, és valóban 1998. évben "lépett piacra".<br>
A Döntõbizottság álláspontja szerint az ajánlatkérõ a kérelmezõ alkalmassága vizsgálata során az 1997. évi mérleget nem vizsgálhatta volna, mivel az nem képezte vizsgálat tárgyát az újonnan piacra lépésre tekintettel a felhívás alapján.<br>
A fentiek alapján megállapítható, hogy ajánlatkérõ jogsértõen járt el, amikor a kérelmezõt a szerzõdés tejesítésére alkalmatlanná minõsítette az 1997. évi mérlegadatai alapján, annak ellenére, hogy kérelmezõ újonnan piacra lépõ jelentkezõnek minõsül. Ezzel a magatartásával a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését sértette meg.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 6.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>