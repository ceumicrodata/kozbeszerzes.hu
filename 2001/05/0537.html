<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0537)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.617/13/2000.<br>
<br>
Tárgy: a KÉSZ Kft. jogorvoslati kérelme Szeged Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet Építõ és Szolgáltató Kft. (6721 Szeged, Szilágyi u. 2. képviseli: dr. Lovász Éva ügyvéd 6721 Szeged, Szilágyi u. 2., a továbbiakban: kérelmezõ) jogorvoslati kérelmét – melyet a Szeged Megyei Jogú Város Önkormányzata (6720 Szeged, Széchenyi tér 10., képviseli: Csuzdiné dr. Deák Ildikó köztisztviselõ, továbbiakban: ajánlatkérõ) "szennyvízcsatorna-hálózat I. ütem 2. szakasz építése" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. október 11-én megjelent számában tett közzé részvételi felhívást elõminõsítési eljárás megindítására Szeged Város területén szennyvízcsatorna-hálózat I. ütem 2. szakasz építésének tárgyában.<br>
A részvételi felhívás 3. a) pontja a beszerzés tárgyát és mennyiségét az alábbiak szerint határozta meg:<br>
NA500 gravitációs csatorna	1 250 fm<br>
NA400 gravitációs csatorna	600 fm<br>
NA300 gravitációs csatorna	300 fm<br>
NA200 gravitációs csatorna	20 000 fm<br>
NA150 gravitációs csatorna	13 500 fm<br>
NA200 nyomás alatti vezeték	1 000 fm<br>
Szennyvízátemelõ	1 db<br>
A részvételi felhívás 9. pontja tartalmazta a pénzügyi, gazdasági és mûszaki alkalmasság igazolására kért adatokat és tényeket. Mûszaki alkalmasság igazolása keretén belül ajánlatkérõ az alábbiakat írta elõ:<br>
– az elõzõ 3 év hasonló nagyságrendû csatornázási tárgyú építési beruházásainak ismertetése (volumen áfa nélkül, jellemzõ mûszaki adatok, a jelentkezõ teljesítési értéke),<br>
– a jelentkezõ mûszaki-technikai felszereltségének bemutatása,<br>
– azoknak a mûszaki szakembereknek a megnevezése, szakmai gyakorlatának a bemutatása, akik a megvalósításban vezetõként közremûködnek.<br>
A részvételi jelentkezés 10. a) pontja a részvételre jelentkezõk alkalmassága elbírálásának szempontjait tartalmazta:<br>
– mûszaki-technikai felszereltség alkalmassága,<br>
– referenciák (az elmúlt 3 év legjelentõsebb építési beruházásainak volumene, tárgya), pénzügyi, gazdasági alkalmasság,<br>
– a teljesítésbe bevonni szándékozott szakemberek felkészültsége, gyakorlata,<br>
– a közbeszerzés tárgya szerinti tevékenységre való jogosultság a cégkivonat alapján.<br>
A részvételi felhívás 10. b) pontja az alkalmatlanná minõsítés szempontjait határozta meg az alábbiak szerint:<br>
– mûszaki-technikai felszereltség nem biztosítja a megfelelõ mennyiségû és minõségû munkavégzést,<br>
– nem rendelkezik nettó 200 M Ft értékû csatornázási referenciával,<br>
– alvállalkozók nélküli mûszaki-technikai felszereltség alapján nem alkalmas a 200 M Ft-os beruházás kivitelezésére,<br>
– a cégkivonat nem tartalmaz megfelelõ tevékenységet,<br>
– mérleg az 1998. vagy 1999. év tekintetében veszteséget mutat.<br>
A részvételi jelentkezés határidejéig, 2000. november 6-ig az alábbi cégek jelentkeztek: Út-Vasút Szeged Kft., KEVIÉP Kft., Betonút Rt., KÖZ-VÍZ Kft., Alterra Kft., Olajterv Fõvállalkozó és Tervezõ Rt., SZEVIÉP Rt. Konzorciuma, Strabag Építõ Kft., Hídépítõ Rt., Hódút Kft. és kérelmezõ.<br>
Ajánlatkérõ bírálóbizottsága a beérkezett részvételi jelentkezéseket 2000. november 16-án elbírálta. Az elbírálás alapján megállapította, hogy alkalmatlan a részvételi felhívás 10. b) pontja alapján az Út-Vasút Szeged Kft. és a Hódút Kft. Az alkalmatlanná minõsítés oka, hogy az elõzõ 3 év hasonló nagyságrendû csatornázási tárgyú építési beruházásainak ismertetése alapján önállóan nem rendelkeznek nettó 200 M Ft értékû csatornázási referenciával. Az ajánlatkérõ alkalmatlannak minõsítette továbbá a kérelmezõ részvételi jelentkezését is azzal az indoklással, hogy a mûszaki-technikai felszereltségének bemutatásából megállapítható, hogy alvállalkozók nélküli mûszaki-technikai felszereltsége alapján nem alkalmas egy 200 M Ft-os beruházás kivitelezésére.<br>
Ajánlatkérõ ezen döntésérõl az érdekelteket 2000. november 17-én kelt levelében tájékoztatta. Ajánlatkérõ 2000. november 20-án nyilvános eredményhirdetést is tartott.<br>
Ajánlatkérõ az alkalmasnak minõsített részvételi jelentkezõket 2000. november 24-én kelt levelében hívta fel ajánlattételre.<br>
Kérelmezõ 200. november 28-án nyújtott be jogorvoslati kérelmet ajánlatkérõ elõminõsítési eljárást lezáró döntése ellen. A jogorvoslati kérelmében kérte az alkalmatlanná nyilvánító döntés megsemmisítését és ajánlatkérõ kötelezését a törvény szabályainak megfelelõ eljárásra, ideiglenes intézkedésként pedig az ajánlatkérõ felhívását, hogy kérelmezõt az eljárásba vonja be.<br>
Kérelmezõ álláspontja szerint a jelentkezése alapján megállapítható, hogy alkalmas a tárgyi munkák kivitelezésére. A kérelmezõ a jelentkezéséhez csatolta a tulajdonában lévõ jármûvek, építõipari gépek, számítógépek, szoftverek, termelõeszközök, segédberendezések, szerszámok összefoglaló listáját.<br>
Részvételi jelentkezésében utalt arra, hogy a döntõ tulajdonát képezi a Gépber Kft., amelynek fõ profilja, hogy speciális erõ- és munkagépeket egy hosszú távú keretszerzõdés alapján bérbeadás útján biztosítson a kérelmezõ számára. Bérleti szerzõdés keretén belül rendelkezik olyan speciális gépekkel, felszerelési tárgyakkal, amelyek tárgyi munka kivitelezéséhez szükségesek. Részvételi jelentkezésébõl kitûnik, hogy a mûszaki-technikai felszereltség nemhogy 200 M Ft értékû beruházás kivitelezésére, hanem 6–8 milliós munkák elvégzésére is alkalmas. Hivatkozott továbbá arra is, hogy a felhívás 10. b) pontja 200 M Ft-os beruházásról tesz említést, és nem teszi feltételéül azt, hogy a beruházás csatornázási tárgyú építési munka legyen.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy a kérelmezõ a mûszaki alkalmassága igazolása során a mûszaki-technikai felszereltség bemutatásakor ugyan csatolta a tulajdonában álló jármûvek, építõipari gépek, számítógépek, irodatechnikai eszközök, termelõeszközök stb. tételes felsorolását tartalmazó listáját és utalt arra, hogy a munkához szükséges egyéb speciális eszközöket az érdekkörébe tartozó saját szervezete a Gépber Kft. biztosítja, de a részvételi jelentkezéséhez nem csatolta azt a keretszerzõdést, amelybõl megállapítható az általa bérelni kívánt speciális csatornaépítési munkákhoz szükséges erõ- és munkagépek listája. A részvételi jelentkezésben bemutatott gép- és eszközállomány csatornázási munkák kivitelezésére nem elegendõ. A csatornaépítéshez szükséges gépek közül csak árokásó és két billencs szerepelt. A városban 35 km csatorna épül, 8 munkaterületen folyik egy idõben a munka, így a bemutatott gépek ehhez nem elegendõek.<br>
Ajánlatkérõ megjegyezte, hogy egy csatornázási tárgyú munka szerepelt kérelmezõ részvételi jelentkezésében, amely a 200 M Ft-os értékhatárt elérte, azonban az is megállapítható volt a referencialista alapján, hogy a kérelmezõ közcsatornát lakosság részére ez idáig még nem épített. Ajánlatkérõ hivatkozott továbbá arra is, hogy a részvételi felhívás 10. b) pontjának harmadik bekezdésében valóban csak beruházás megjelölés szerepel, azonban a fõvállalkozási szerzõdés tárgya egyértelmûen szennyvízcsatorna-hálózat építése. Ennek alapján mûszaki alkalmasság igazolásánál is a hasonló nagyságrendû csatornázási tárgyú építési beruházás munkáinak ismertetését írták elõ. Ebbõl következõen az alkalmatlanság szempontjánál is a "beruházás" értelemszerûen csatorna építési munkát jelent.<br>
A Döntõbizottság a rendelkezésre álló közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdése határozza meg ajánlatkérõ részére, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmasságának igazolására milyen igazolási módokat kérhet.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdésben foglaltak alapján állapította meg a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket. Ajánlatkérõ továbbá a Kbt. 63. § (3) bekezdése alapján meghatározta a részvételi felhívásában az alkalmasság igazolásának módját és megítélésének szempontjait, illetõleg, hogy a szempontokkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján pedig a pénzügyi, gazdasági és mûszaki alkalmasság igazolására kért adatokat és tényeket a közbeszerzés tárgyára kell korlátozni. Alkalmatlanná minõsítés szempontjait pedig a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni. Jelen közbeszerzési eljárás tárgya szennyvízcsatorna-hálózat építése.<br>
A fenti jogszabályi rendelkezésekbõl pedig következik, hogy nyilvánvaló, hogy ajánlatkérõ, amikor a mûszaki alkalmasság igazolása körébe a mûszaki-technikai felszereltség bemutatását kérte, akkor a csatornaépítésre alkalmas mûszaki-technikai felszereltségre vonatkozóan kívánt adatokat nyerni. Ebbõl következik az is, hogy amikor az alkalmatlanná minõsítés szempontjai között meghatározta, hogy alkalmatlannak minõsíti azt a részvételre jelentkezõt, akinek a mûszaki-technikai felszereltsége egy 200 M Ft-os beruházás kivitelezésére önállóan nem alkalmas, nyilvánvaló, hogy a beruházás alatt a csatornaépítési beruházást értette, illetve kell érteni.<br>
A kérelmezõ a mûszaki-technikai felszereltségei között ismertette gépeit, eszközeit. A csatornaépítés technológiai munkafolyamatához szükséges technikai eszközparkot kérelmezõ nem mutatta be az önálló munkavégzés bizonyításához. Részvételi jelentkezése nem tartalmazta pl. az utak alatti átsajtolás, átfúrások eszközeit, a víztelenítés gépeit, a tömörítéshez használt gépeket, finisereket stb.) Kérelmezõ valóban hivatkozott a részvételi jelentkezésében arra, hogy az érdekkörébe tartozó Gépber Kft.-tõl speciális erõ- és munkagépeket vehet bérbe, azonban ezen gépek, eszközök bemutatását a részvételi jelentkezése nem tartalmazta.<br>
Ajánlatkérõ döntése a fentiek figyelembevételével helyes volt, mert kérelmezõ a részvételi felhívás 10. b) pontja harmadik francia bekezdésében foglaltaknak eleget nem tett, és a részvételi jelentkezésében megjelölt mûszaki-technikai felszereltsége alapján valóban nem alkalmas egy 200 M Ft-os csatornaberuházás kivitelezésére.<br>
A Döntõbizottság az eljárása során ideiglenes intézkedést alkalmazott, melynek hatálya az érdemi határozat meghozataláig állt fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 15.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>