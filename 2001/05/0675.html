<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0675)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.591/8/2000.<br>
<br>
Tárgy: a Schindler Kft. jogorvoslati kérelme a Fõvárosi Önkormányzat Károlyi Sándor Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Rokonai Balázs ügyvéd (1022 Budapest, Alvinci u. 8.) által képviselt Schindler Hungária Kft. (1087 Budapest, Könyves Kálmán krt. 76., továbbiakban: kérelmezõ) kérelmére a dr. Kékesi Andrea ügyvéd (1122 Budapest, Városmajor u. 3/A.) által képviselt Fõvárosi Önkormányzat Károlyi Sándor Kórház és Rendelõintézet (1041 Budapest, Nyár u. 103., továbbiakban: ajánlatkérõ) liftek felújítása tárgyú közbeszerzési eljárása ellen indult jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 44. § (6) bekezdését és a 61. § (1) bekezdését.<br>
A jogsértés miatt 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. szeptember 6-án megjelent számában a rendelkezõ részben megjelölt beszerzés tárgyában. A beszerzés tárgya a Budapest Károlyi Kórházban 2 db 500 kg-os betegszállító felvonó, a Budapest IV., Görgey A. u. 30. szám alatti Felnõtt Szakrendelõben 1 db 480 kg-os személyszállító felvonó, a Budapest IV., Baross u. 69–71. szám alatti Városi Kórházban 1 db 50 kg-os ételszállító felvonó felújítása volt, valamint opciós ajánlatot kellett tenni a Budapest IV., Görgey A. u. 30. szám alatti Felnõtt Szakrendelõben 1 db 480 kg-os felvonó felújítására.<br>
A szeptember 25-én tartott helyszíni konzultáció során az ott felvetett kérdésekre ajánlatkérõ közölte, hogy az ajánlati dokumentációhoz képest jobb mûszaki megoldásként minden ajánlattevõtõl egységesen opciós tételként kéri szerepeltetni a hajtómûcserére, az elektronikus hajtásszabályozásra és a fényfüggönyre ajánlott megoldást is. A konzultációról jegyzõkönyvet készített és azt megküldte ajánlattevõk részére.<br>
Ajánlatkérõ a felhívásban kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik a beszerzés tárgyára vonatkozó minõségbiztosítási tanúsítvánnyal.<br>
Az ajánlattételi határidõre, október 18-ra a kérelmezõ, a Miskolc-Lift Kft. és az OTIS Felvonó Kft. nyújtott be ajánlatot. A kérelmezõ és a Miskolc-Lift Kft. opciós ajánlatot adott a konzultációs jegyzõkönyvben rögzített mûszaki megoldásra is.<br>
Ajánlatkérõ a november 8-án tartott eredményhirdetésen a Miskolc-Lift Kft. ajánlatát hirdette ki nyertesnek. Elkészítette az összegzés az eljárásról dokumentumot, és azt megküldte az ajánlattevõk részére.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az összegzés az eljárásról dokumentumot nem a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében foglaltak szerint készítette el, abból az ajánlatok elbírálásának megalapozottságát nem lehet megállapítani. A jogorvoslati eljárásban tartott tárgyaláson kérelmét kiegészítve kifogásolta, hogy ajánlatkérõ olyan ajánlattevõt hirdetett ki nyertesnek, aki nem csatolta be az alkalmassági kritériumként elõírt minõségbiztosítási tanúsítványt. Kérte a jogsértés megállapítását és ideiglenes intézkedésként a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlatok értékelését a felhívásban meghatározott bírálati részszempontok alapján végezte és az összességében legelõnyösebb ajánlatot hirdette ki nyertesnek. A jogorvoslati eljárásban december 12-én tartott tárgyaláson elismerte, hogy az összegzés az eljárásról dokumentum indokolási részébõl nem lehetett megállapítani, hogy a nyertes ajánlata a többletként kért opciós tételekre adott árajánlatot illetõen lett kedvezõbb.<br>
Elismerte továbbá, hogy a nyertes ajánlatában nem szerepel a minõségbiztosítási tanúsítvány. Elõadta, hogy erre tekintettel azért nem nyilvánította a nyertest alkalmatlannak a szerzõdés teljesítésére, mert az ajánlatban közölte, hogy az ISO 9002 minõsítés auditálása folyamatban van. A tárgyalást követõen becsatolta a nyertes nevére 2000. október 30-án kiállított tanúsítványt.<br>
Közölte továbbá, hogy a nyertes ajánlattevõvel a szerzõdést november 24-én megkötötte.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése elõírja, hogy az ajánlati felhívásban meg kell határozni, hogy az (1) és (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. A (6) bekezdés értelmében ajánlatkérõnek a valamely alkalmatlansági elõírásnak nem megfelelõ ajánlattevõ alkalmatlanná minõsítése mellett kell döntenie.<br>
A nyertes ajánlattevõ ajánlata nem tartalmazta a minõségbiztosítási tanúsítványt, csupán egy nyilatkozatot a minõsítés auditálására nézve. Ajánlatkérõ ugyan a tárgyalást követõen becsatolta a Döntõbizottsághoz a DNV Det Norske Veritas Magyarország Kft. által 2000. október 30-án kiállított tanúsítványt, de a pótlólag csatolt tanúsítvány alapján a nyertes alkalmassága nem állapítható meg, mert annak kibocsátása az ajánlattételi határidõ lejárta után történt. Az ajánlattevõnek az ajánlattételi határidõ napján kell rendelkeznie az ajánlattételi feltételekkel.<br>
A Döntõbizottság megállapítja, hogy a Miskolc-Lift Kft. alkalmatlansága megállapításának elmulasztásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy ajánlatkérõnek az ajánlatok elbírálásának befejezésekor el kell készíteni az ajánlatokról az 5. számú mellékletben meghatározott minta szerinti írásbeli összegzést, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
Az 5. számú melléklet c) pontja elõírja, hogy a b) pont szerinti táblázatban szereplõ értékelési pontszámokat ajánlatkérõnek indokolnia kell. Az indokolásnak – a szó nyelvtani értelmezése szerint – olyannak kell lennie, melybõl ajánlattevõk egyértelmûen meg tudják állapítani az egyes ajánlatok elõnyeit és hátrányait. Az ajánlatkérõ által adott indokolás ezen kritériumnak nem felel meg.<br>
A Döntõbizottság megállapítja, hogy az ajánlatkérõ által készített összegzés az eljárásról dokumentum nem megfelelõ elkészítése miatt megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A kiszabható bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében maximum a beszerzés értékének 30%-a, minimum 1 000 000 Ft lehet. A beszerzés értéke a nyertes ajánlatának nettó összege, 23 918 000 Ft, ennek 30%-a 7 175 400 Ft. A Döntõbizottság a jogsértés súlyára tekintettel a 4,1%-os mértékû minimum bírságot szabta ki, egyrészrõl figyelembe véve azt, hogy a jogsértés a nyertes személyére vonatkozóan következett be, másrészrõl viszont azt, hogy a másik jogsértés súlya elenyészõ.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2000. december 22.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>