<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0542)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.497/12/2000.<br>
<br>
Tárgy: Délépítõ Rt. jogorvoslati kérelme a Nyírtass Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Délépítõ Építõ és Szerelõ Rt. (6721 Szeged, Bocskai u. 10-12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) jogorvoslati kérelmét, melyet a Nyírtass Önkormányzat (4522 Nyírtass, Tass Vezér u. 1., a továbbiakban: ajánlatkérõ) "Nyírtass–Berkesz települések közös szennyvízcsatornázása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, valamint a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 2000. március 16-án a Közbeszerzési Értesítõ 11. számában tett közzé részvételi felhívást elõminõsítési eljárás megindítására. Az ajánlatkérõ nevében és képviseletében a Nyír-Hidrofil Fõvállalkozó és Tanácsadó Bt. jár el.<br>
A beszerzés tárgyát és mennyiségét a részvételi felhívás 3. a) pontja az alábbiak szerint tartalmazta: Nyírtass–Berkesz települések közös szennyvízcsatornázása.<br>
Fõbb mennyiségek:<br>
csatornahálózat: 18 618 fm NÁ 200 KG-PVC, 9071 fm NÁ 150 KG-PVC, 6998 fm NÁ 150 KM-PVC, 1380 fm NÁ 100 KM-PVC, 782 fm NÁ 80 KM-PVC, 1644 fm NÁ 50 KPE, 11 db szennyvízátemelõ.<br>
A részvételi jelentkezés határidejéig, 2000. április 11-ig részvételi jelentkezést nyújtott be: Alterra Építõipari Kft., KÖZ-VÍZ Kft., KE-VÍZ Rt., Strabag Hungária Rt., Depona Kft., Kelet-Speeck Kft. és kérelmezõ.<br>
A részvételi jelentkezések elbírálásának eredményhirdetésére 2000. május 8-án került sor. Az elõminõsítési eljárás eredményeként ajánlatkérõ alkalmatlannak minõsítette a Strabag Hungária Rt.-t és kérelmezõ részvételi jelentkezését. A döntés indoka, hogy nevezettek nem rendelkeznek a részvételi felhívás 10. b) pontjában elõírt tárgy szerinti és nagyságrendû referenciával.<br>
Ajánlatkérõ döntése ellen a törvényes határidõn belül kérelmezõ nyújtott be jogorvoslati kérelmet. Kérte a közbeszerzésekrõl szóló – többször módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdésének c) pontja alapján ajánlatkérõ döntésének megsemmisítését.<br>
A Döntõbizottság a jogorvoslati kérelemnek helyt adott, és a D.177/13/2000. számú határozatában ajánlatkérõ kérelmezõ alkalmatlanná minõsítése tárgyában hozott döntését megsemmisítette.<br>
A Döntõbizottság felhívta ajánlatkérõt, hogy kérelmezõt az ajánlati felhívás megküldésével vonja be a közbeszerzési eljárásba, és egyidejûleg intézkedjen az ajánlattételi határidõ Kbt. szerinti szabályainak megfelelõ módosításáról.<br>
Ajánlatkérõ a Döntõbizottság határozata alapján 2000. június 27-én az ajánlati felhívást megküldte a kérelmezõ részére is.<br>
Az ajánlati felhívás részei voltak: ajánlattételre felkérõ levél, útmutató ajánlattevõknek, szerzõdéses feltételek, ajánlati formanyomtatványok, kiegészítõ információk.<br>
Az útmutató az ajánlattevõknek c. fejezet 16. pontja tartalmazta az ajánlatok elbírálási szempontjait az alábbiak szerint:<br>
súlyszám<br>
– kedvezõbb pénzügyi konstrukció ajánlása, és abban való közremûködés	5<br>
– ajánlati ár	4<br>
– elõnyösebb fizetési feltételek mellett, mûszaki elõteljesítéssel való vállalkozás	3<br>
– garanciális, szavatossági idõ alatti fellelhetõség	2<br>
– megajánlott késedelmi pótlék, kötbér mértékének kiírástól való eltérése	1<br>
A módosított ajánlattételi határidõig, 2000. augusztus 9-ig ajánlatot nyújtott be: Depona Kft. 800 125 E Ft ajánlati árral, Alterra Építõipari Kft. 740 000 E Ft, KEVÍZ 21 Rt. 799 750 E Ft, KÖZ-VÍZ Kft. 624 462 500 Ft és kérelmezõ 548 000 E Ft ajánlati árral.<br>
A bontásról készített jegyzõkönyv a Depona Kft. kérésére rögzítette, hogy ugyan a "D" ajánlati lapon vállalási határidõ 2001. szeptember 30-a, de a vállalkozási szerzõdéstervezetben 2001. július 31. szerepel. Kérte ajánlata értékelésénél ez utóbbi figyelembevételét.<br>
Ajánlatkérõ az ajánlatok értékelése során a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján a KÖZ-VÍZ Kft.-tõl és kérelmezõtõl az árajánlatuk megalapozottságáról kért tájékoztatást 2000. augusztus 14-én kelt levelében. A tájékoztatáskérést ajánlatkérõ azzal indokolta, hogy az ajánlatban szereplõ árakat kirívóan alacsonynak tartja az 1998. évi tervezõi árhoz, a piaci árhoz és a többi ajánlattevõ által kalkulált ellenértékhez képest.<br>
A KÖZ-VÍZ Kft. válaszában közölte, hogy az általuk leírt ellenszolgáltatás összege megalapozott és reális. Az ár tartalmaz a megvalósításhoz szükséges mindennemû költségtényezõt, melyek szerepelnek az ajánlati kiírásban és mellékletében, illetve a konzultációs jegyzõkönyvben.<br>
Kérelmezõ válaszában úgy nyilatkozott, hogy ajánlatuk teljes egészében fedezi az ajánlati kiírásban szereplõ mûszaki tartalom teljes körû kivitelezésének költségeit, és a tervezett munkák kivitelezhetõk ezen vállalási árból I. osztályú minõségben. A fentiek alátámasztásául közölték az általuk már kivitelezett szennyvíz-csatornázási munkák fõbb adatait.<br>
Ezt követõen az ajánlatkérõ megbízásából eljáró Nyír-Hidrofil Kft. a döntéselõkészítõ javaslatát elkészítette.<br>
A kérelmezõ és a KÖZ-VÍZ Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján javasolta érvénytelenné nyilvánítani. A döntési javaslat indoka, hogy a két ajánlattevõnek a kirívóan alacsony árra vonatkozó magyarázatát elfogadni nem tudta.<br>
A három további ajánlat értékelését a megadott elbírálási szempontok alapján elvégezte, és a Depona Kft. ajánlatának nyertessé történõ kihirdetését javasolta. Az értékelése szerint második legjobb ajánlat az Alterra Kft. ajánlata.<br>
Az ajánlatkérõ szakmai bizottsága a javaslatot megvizsgálta, azt elfogadta 2000. augusztus 21-én tartott testületi ülésén. Ajánlatkérõ ennek megfelelõen a közbeszerzési eljárást lezáró döntését meghozta.<br>
A nyilvános eredményhirdetésre 2000. augusztus 24-én került sor.<br>
Az összegzést az eljárásról elkészítette ajánlatkérõ és a jelen lévõ ajánlattevõknek – így kérelmezõ képviselõjének is – átadta.<br>
A kérelmezõ 2000. augusztus 25-én nyújtott be jogorvoslati kérelmet ajánlatkérõ közbeszerzési eljárást lezáró döntése ellen, mert álláspontja szerint a Depona Kft. ajánlata érvénytelen, a vállalási határidõ vonatkozásában tett ellentétes tartalmú nyilatkozatai miatt.<br>
Ajánlatkérõ jogsértõ módon nyilvánította ajánlatukat érvénytelennek, a kirívóan alacsony ár nem alapozza meg az érvénytelenséget. Az árajánlatukra megfelelõ magyarázatot adtak.<br>
A Döntõbizottság a D.402/13/2000. számú határozatában kérelmezõ jogorvoslati kérelmének részben helyt adott, és megállapította, hogy kérelmezõ ajánlatát jogsértõ módon nyilvánította ajánlatkérõ érvénytelenné, a jogorvoslati kérelem azon részét pedig, hogy a Depona Kft. ajánlata érvénytelennek minõsül, elutasította.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított jogkörében eljárva az ajánlatok ismételt elbírálásáról döntött.<br>
Ajánlatkérõ a 90/2000. (X. 5.) Képviselõ-testületi határozat alapján nyertesként a Depona Kft.-t jelölte meg, az eredményhirdetés 2000. október 10-én megtörtént.<br>
Ajánlatkérõ a nyertessel a szerzõdést 2000. október 18-án megkötötte.<br>
Kérelmezõ 2000. október 13-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen, melyben kérte ideiglenes intézkedés alkalmazását, jogszabálysértés megállapítását, költségei megtérítését.<br>
Ez utóbbi körében kérelmezõ becsatolt 30 000 Ft ügyvédi díjat tartalmazó számlát, illetve 3124 Ft utazási költségszámlát.<br>
Indokolásként elõadta, hogy ajánlatkérõ a megadott elbírálási szempontok alapján nem az összességében legelõnyösebb ajánlatot hirdette ki nyertesnek.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Továbbra is hivatkozott arra, hogy kérelmezõ árajánlata kirívóan alacsony összeget tartalmazott. Az árak összehasonlításánál így kérelmezõ árajánlatát minimális pontszámmal értékelték.<br>
A Depona Kft. érdemi észrevételében kérte a megalapozatlan jogorvoslati kérelem elutasítását, álláspontjuk szerint ajánlatkérõ közbeszerzési eljárást lezáró döntése jogszerû volt.<br>
A Döntõbizottság a D.497/5/2000. számú határozatában ideiglenes intézkedésként a szerzõdéskötés megtiltásáról határozott.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozatlan.<br>
A Döntõbizottság az ajánlatkérõ által megadott elbírálási szempontok és az ajánlatok tartalma alapján a kérelmezõ és a nyertes ajánlatát tette vizsgálat tárgyává a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel, mely szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
<br>
1. Kedvezõbb pénzügyi konstrukció ajánlása és abban való közremûködés. Súlyszám: 5.<br>
Ajánlatkérõ értékelése:<br>
Kérelmezõ	1 pont   5 súlyozva<br>
Nyertes	10 pont  50 súlyozva<br>
Az ajánlatok vizsgálata során megállapítást nyert, hogy kérelmezõ pénzügyi konstrukcióra ajánlatot nem tett.<br>
A Döntõbizottság nem fogadta el azt a kérelmezõi észrevételt, hogy pénzügyi konstrukció alatt a kedvezõ fizetési feltételeket értette, hiszen ez utóbbi a harmadik elbírálási szempontban szerepelt.<br>
A nyertes pénzügyi konstrukcióra tett ajánlatot.<br>
A pénzügyi konstrukcióban részletes kidolgozást adott arról, hogy az ajánlatkérõnél a beruházás során a kiadások mellett milyen bevételek keletkeznek.<br>
A Döntõbizottság észlelte, hogy a nyertes bérleti díjfizetést is vállalt raktárhelyiség és munkásszállás biztosítása esetén, a Döntõbizottság azonban megállapította, hogy ezek értékelésére ajánlatkérõ részérõl e körben nem került sor.<br>
A Döntõbizottság megállapította, hogy az elsõ elbírálási szempontból ajánlatkérõ döntése helyes volt.<br>
<br>
2. Ajánlati ár. Súlyszám: 4.<br>
Nyertes ajánlati ára:	640 100 000 Ft<br>
Kérelmezõ ajánlati ára:	438 400 000 Ft<br>
Ajánlatkérõ pontozása:<br>
Kérelmezõ	1 pont  4 súlyozva<br>
Nyertes	4 pont 16 súlyozva<br>
Ajánlatkérõ a dokumentációban meghatározta, hogy mit kell tartalmaznia az árnak. (Kivitelezés, kiviteli terv készítése, földhivatali ügyintézés költségei stb.)<br>
A kérelmezõ és a nyertes is a dokumentációban meghatározott tételekre tett árajánlatot. A beadott ajánlatok a teljes mûszaki tartalmat lefedték. Ez utóbbi tényt ajánlatkérõ maga sem vitatta. Ebbõl pedig az következik, hogy az azonos mûszaki tartalommal összeállított árak közül objektíve az a legkedvezõbb, amely a legalacsonyabb ellenszolgáltatást tartalmazza. A Döntõbizottság ajánlatkérõnek azt a magyarázatát, hogy kérelmezõ árajánlata kirívóan alacsony, elfogadni nem tudta, tekintettel arra, hogy kérelmezõ ajánlata az ajánlatkérõ által megkívánt teljes mûszaki tartalmat lefedte.<br>
A Döntõbizottság az árajánlatok alapján elvégezte a pontozást oly módon, hogy a legkedvezõbb ár kapta meg a maximális pontszámot, a legkedvezõtlenebb a minimális pontszámot, figyelemmel az ajánlatkérõ többi elbírálási szempontnál alkalmazott számítására. Ennek megfelelõen:<br>
Kérelmezõ	10 pont  40 súlyozva<br>
Nyertes	1 pont   4 súlyozva<br>
A Döntõbizottság álláspontja szerint ajánlatkérõ második elbírálási szempontból végzett értékelése helytelen volt.<br>
<br>
3. Elõnyösebb fizetési feltételek mellett, mûszaki elõteljesítéssel való vállalkozás. Súlyszám: 3.<br>
Ajánlatkérõ e részszemponton belül a teljesítési határidõt, a részszámlák benyújtását és annak kiegyenlítési határidejét értékelte. Ajánlatkérõ pontozása az alábbi volt:<br>
Kérelmezõ	8 pont	24 súlyozva<br>
Nyertes	10 pont	30 súlyozva<br>
Az ajánlatok tartalma eszerint az alábbiak voltak.<br>
A kérelmezõ a teljesítési határidõt 2001. augusztus 30-ban jelölte meg, nyertes 2000. július 30-i határidõt vállalt.<br>
A kérelmezõ 40 napos fizetési határidõt vállalt, a részszámlák összegébõl 10%-os visszatartás mellett a mûszaki átadás idõtartamáig. A nyertes 42 napos fizetési határidõt vállalt.<br>
Az ajánlatkérõ tárgyaláson tett nyilatkozata szerint 80%-ban vette figyelembe a kedvezõbb teljesítési határidõ vállalását és 20%-ban a fizetési feltételek vállalását.<br>
A Döntõbizottság – tekintettel arra, hogy ajánlatkérõ az ajánlattevõk részére elõzetes tájékoztatást nem adott, hogy ezen részszemponton belül milyen arányban értékeli a vállalásokat, így semmi nem indokolja az ajánlatkérõ által utólagosan hivatkozott eltérõ arányú értékelést. A Döntõbizottság ennek megfelelõen az alszempontokat egyenlõ mértékben értékelte.<br>
A Döntõbizottság ennek megfelelõen végezte el az ajánlatok tartalma alapján a számítását, mégpedig úgy, hogy az alszempontok alapján 1–10-ig pontozott, majd azt a végén harmadolta.<br>
a) A korábbi teljesítés:<br>
Kérelmezõ	5<br>
Nyertes	10<br>
b) Számlakiegyenlítés határideje:<br>
Kérelmezõ	6,6<br>
Nyertes	8,0<br>
(Ebbõl az elbírálási szempontból ugyanis a legkedvezõbb ajánlatot az Alterra Kft. tette, így õ kapta a 10 pontot, a legkedvezõtlenebbet a KEVÍZ Rt. és a KÖZ-VÍZ Kft. 1–1 pont.)<br>
c) Számlából való visszatartás mértéke:<br>
Kérelmezõ	10<br>
Nyertes	1<br>
A pontszámok összeadása eredményeként:<br>
Kérelmezõ	21,6 pont : 3 = 7,2 kerekítve 7<br>
Nyertes	19,0 pont : 3 = 6,3 kerekítve 6<br>
Súlyszámmal:<br>
Kérelmezõ	21<br>
Nyertes	18<br>
A Döntõbizottság megállapította, hogy ebbõl az elbírálási szempontból az ajánlatkérõ értékelése helytelen volt.<br>
<br>
4. Garanciális, szavatossági idõ alatti fellelhetõség. Súlyszám: 2.<br>
Ajánlatkérõ e körben valamennyi ajánlattevõ részére a maximális 10 pontot adta, figyelembe véve, hogy a kivitelezési munkák elvégzését követõen is ellátják az esetleges feladatokat.<br>
A Döntõbizottság elfogadta ajánlatkérõ e körben végzett értékelését.<br>
<br>
5. Megajánlott késedelmi pótlék, kötbér mértékétõl való eltérés. Súlyszám: 1.<br>
Ajánlatkérõ e körben 6–6 ponttal értékelte a kérelmezõ és a nyertes ajánlatát. Az ajánlatok tartalma e részszempontból az alábbi volt:<br>
Többlet kötbérvállalás	<br>
		130 nap között	30 nap felett<br>
Kérelmezõ	+ 2‰	+ 2‰<br>
Nyertes	+ 1‰	+ 1‰	<br>
		Garanciális idõ	Garanciális<br>
		többletvállalás	biztosíték<br>
			pluszvállalás<br>
Kérelmezõ	+ 3 év	+ 3%<br>
Nyertes	+ 2 év	+ 0,5%<br>
A Döntõbizottság számítását elvégezte alszempontonként, majd azt néggyel osztva az alábbi eredményre jutott:<br>
Többlet kötbérvállalás<br>
		130 nap között	30 nap felett<br>
Kérelmezõ	5	6,66<br>
Nyertes	2,5	3,33<br>
		Garanciális idõ	Garanciális<br>
		többletvállalás	biztosíték<br>
			pluszvállalás<br>
Kérelmezõ	10	  10 = 31,66<br>
Nyertes	6,66	1,66 = 14,15<br>
Kérelmezõ pontszáma kerekítve	8<br>
Nyertes pontszáma kerekítve	4<br>
Ajánlatkérõ értékelése a részszempontból is helytelen volt.<br>
A részszempontok összesítése alapján a Döntõbizottság számítása szerint az alábbi pontozási eredmény alakul ki:<br>
Kérelmezõ 94 pont<br>
Nyertes 96 pont<br>
A fentiek alapján megállapítható, hogy a Döntõbizottság által a részszempontok értékelésénél elvégzett korrekciók sem eredményezték a kérelmezõ ajánlatának nyertességét.<br>
Ajánlatkérõ tehát az összességében legelõnyösebb ajánlatot hirdette ki nyertesnek, döntése helyes volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 12.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>