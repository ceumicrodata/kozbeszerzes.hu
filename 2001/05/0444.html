<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0444)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.517/8/2000.<br>
<br>
Tárgy: Döntõbizottság Elnöke által hivatalból kezdeményezett jogorvoslati eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85. a továbbiakban: Döntõbizottság Elnöke) által a MÁV Rt. (1062 Budapest, Andrássy út 73–75., képviseletében: a Gépészeti Szakigazgatóság Mozdonyszolgálati Divízió, 1062 Budapest, Andrássy út 73–75., továbbiakban: ajánlatkérõ) "20 db DIWA D863.2 B4S18 típusú hajtómû beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (3) bekezdés b) pontját és a 71/B. § (2) bekezdését, ezért ajánlatkérõvel szemben 1 000 000 Ft, azaz egymillió forint pénzbírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2000. szeptember 12-én hirdetmény közzététele nélküli tárgyalásos eljárást indított a Bz sorozatú motorkocsik C fõjavításához és korszerûsítéséhez beszerzendõ "20 db DIWA D863.2 B4S18 típusú hajtómû és tartozékai (MAN D2866 LUH 20 típusú dízelmotorhoz) beszerzése" tárgyában.<br>
Ajánlattételre a VOITH Magyarország Jármûtechnikai Kft.-t hívta fel.<br>
Az eljárásfajta alkalmazását ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította arra tekintettel, hogy a BZ motorkocsipark jelentõs részének a korszerûsítését a nevezett cég által gyártott hajtómûvel végezte el.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a teljesítés határidejét ajánlatkérõ 2000. december 31-ében állapította meg.<br>
Az ajánlati felhívás nem tartalmazta, hogy ajánlatkérõ az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a), illetve b) pontja alapján kívánja-e elbírálni.<br>
Ajánlatkérõ a Döntõbizottság Elnöke részére a hirdetmény közzététele nélküli tárgyalásos eljárásról szóló tájékoztatóját 2000. október 6-án kelt levelében küldte meg, mely a Döntõbizottság Elnöke részére 2000. október 11-én érkezett meg.<br>
A Döntõbizottság Elnöke 2000. október 19-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja feltételeinek fennállása egyértelmûen nem állapíthatók meg, továbbá az ajánlati felhívást a Döntõbizottság Elnöke részére ajánlatkérõ 2000. október 6-án kelt levelében küldte meg, holott az ajánlattételre történõ felhívás idõpontja 2000. szeptember 12-e volt. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján jogszerûen folytatta le a közbeszerzési eljárását. Indoklásként elõadta, hogy ajánlatkérõ 1994 óta végzi a Bz motorkocsik fõjavítással egybekötött korszerûsítését a különbözõ fõdarabok beszerelésével már a Kbt. hatálybalépése elõtt is. A motorkocsikba a VOITH DÍWA 863.2B4S18 típusú hajtómûvek kerültek beépítésre. A törvény hatálybalépését követõ elsõ beszerzés már a Kbt. 70. § (3) bekezdés b) pontja alapján történt meg. A következõ években az anyagi lehetõségektõl függõen az ajánlatkérõ ugyancsak hirdetmény közzététele nélküli tárgyalásos eljárást folytatott le a Kbt. 70. § (3) bekezdés b) pontja alapján. 1994 óta eddig összesen 214 db ilyen típusú hajtómû került beépítésre. Az ajánlattételre felkért VOITH GmbH rendelkezik jelenleg is olyan technikai felszereltséggel és szakmai ismeretekkel, amelyek az általa szállított hajtómû kiváló mûszaki tulajdonságait szavatolják. Miután a 256 db-os motorkocsi-parkból már 214 db ilyen hajtómûvel üzemel, ezért a típus megváltoztatásának, kicserélésének alapos indoka nincs. Így a beépítésben és az üzemeltetésben, valamint a karbantartásban aránytalanul nagy mûszaki-technikai nehézséget eredményezne más típus beszerzése.<br>
A Döntõbizottság Elnöke részére az ajánlati felhívás késedelmes megküldése a MÁV Rt. szervezetén belül lévõ adminisztratív hibákra vezethetõk vissza. Ajánlatkérõ elõadta, hogy a közbeszerzési eljárást lefolytatta, és a szerzõdés megkötésére 2000. szeptember 20-án került sor.<br>
A Döntõbizottság részére becsatolt szerzõdésbõl megállapítható, hogy a beszerzés tárgyának értéke 88 740 000 Ft.<br>
A VOITH Magyarország Kft. érdemi észrevételében az ajánlatkérõ által indított közbeszerzési eljárást jogszerûnek minõsítette. Elõadta, hogy a beszerzés tárgyát képezõ váltóból eddig részükrõl 232 db leszállítása történt meg. Ezen váltók mûszaki beépítési lehetõségét 10 évvel ezelõtt kezdték meg a MÁV-val együtt kidolgozni.<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárások vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította. Ezen szakasz szerint ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
A Döntõbizottságnak azt kellett vizsgálat tárgyává tennie, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjának feltételei fennállnak-e. A törvényhely alkalmazhatóságának egyik feltétele, hogy a korábban beszerzett dolog részbeni kicserélésére vagy bõvítésére kerüljön sor.<br>
A Döntõbizottság álláspontja szerint jelen esetben a korábban beszerzett dolog maga a Bz sorozatú motorkocsi. A motorkocsi egy alkatrészének, jelen esetben a hajtómûnek a kicserélésérõl van szó.<br>
Ajánlatkérõ által sem vitatottan a hajtómûvet nem ugyanattól a cégtõl kívánja beszerezni, mint aki a motorkocsik legyártását, illetõleg a szállítását végezte, tehát nem áll meg a Kbt.-nek az a feltétele, hogy a korábbi nyertes ajánlattevõ teljesítené a kicserélést.<br>
Jelen esetben bõvítésrõl sem beszélhetünk, hiszen bõvítés esetén a korábban beszerzett dolog valamivel kiegészül (pl. a meglévõ mozdonyállományhoz valamely minimális darabszámú újabb mozdony beszerzése történik meg).<br>
Ajánlatkérõ érdemi észrevételében hivatkozott arra is, hogy a Kbt. ezen rendelkezésére alapítottan szerezte be folyamatosan a hajtómûveit.<br>
A Döntõbizottság megállapítja azt is, hogy a Kbt. ezen rendelkezése egyetlen egy alkalommal alkalmazható csak a korábbi nyertes ajánlattevõvel. Továbbiakban a Kbt. nem ad arra lehetõséget, hogy további kicserélés, illetve bõvítés esetén a korábbi nyertes ajánlattevõvel kössön az ajánlatkérõ ismételten szerzõdést.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdés alapján a hirdetmény közzététele nélküli tárgyalásos eljárás megkezdésekor meg kell küldeni a Bizottság elnöke részére – telefaxon is – az ajánlati felhívást, továbbá a meghívni kívánt szervezetek nevérõl, székhelyérõl valamint a tárgyalásos eljárás alkalmazását megalapozó körülményekrõl szóló tájékoztatást.<br>
Az ajánlatkérõ ezen jogszabályhelyi rendelkezést is megsértette azáltal, hogy az ajánlati felhívását 2000. szeptember 12-én bocsátotta ki, a közbeszerzési eljárását lefolytatta és a szerzõdést a nyertes ajánlattevõvel 2000. szeptember 20-án meg is kötötte, és a Döntõbizottság részére a tájékoztatóját csak ezt követõen, 2000. október 6-án kelt levelében küldte meg.<br>
A Döntõbizottság megállapította, hogy az ajánlatkérõ eljárásfajta választásának jogalapja nem áll fenn. Ezért az ajánlati felhívás tartalmi elemeinek vizsgálata során ugyan megállapította, hogy az ajánlati felhívás nem tartalmazza azt a kötelezõ elemet, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a), illetve b) pontja alapján kívánta-e ajánlatkérõ az ajánlatot elbírálni, azonban e tekintetben már külön jogsértés megállapításáról nem határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján a szerzõdéskötés tényére tekintettel a bírság kiszabásáról határozott.<br>
A Döntõbizottság a bírság összegének megállapításánál az eset összes körülményeit értékelte, figyelemmel a beszerzés értékére is, ezt a minimális bírság összegében határozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 18.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>