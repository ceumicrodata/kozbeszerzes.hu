<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0452)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.622/9/2000.<br>
<br>
Tárgy: a Közbeszerzések Tanácsa Tagjának hivatalból kezdeményezett jogorvoslati eljárása a Csongrád Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Csongrád Megyei Önkormányzat (6741 Szeged, Rákóczi tér, a továbbiakban: ajánlatkérõ) nevében és megbízásából eljárt a Számít Szövetkezet (1025 Budapest, Törökvész út 95- 9B.38., a továbbiakban: lebonyolító) a Csongrád Megyei Önkormányzat területi kórháza, Szentes új diagnosztikai és sürgõsségi tömb létesítése címzett támogatásból tárgyú közbeszerzési eljárása ellen a Közbeszerzések Tanácsa Tagja által hivatalból kezdeményezett jogorvoslati eljárásban a kezdeményezõ iratot elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 46. számában 2000. október 15-én tette közzé részvételi felhívását nyílt elõminõsítési eljárásra, melynek tárgya a Csongrád Megyei Önkormányzat Területi Kórháza Szentes, új diagnosztikai és sürgõsségi tömb létesítése volt.<br>
Ajánlatkérõ a beszerzés tárgyát és mennyiségét címzett támogatásból kívánja megvalósítani az alábbi elvégzendõ feladatokkal összefüggésben:<br>
– építõmesteri munkák, külsõ közmû, út- és tereprendezés, térvilágítás, épületgépészet, beépített bútorok, erõsáram, gyengeáram,<br>
– külsõ, belsõ nyílászárók leszállítása, beszerelése,<br>
– klíma légtechnika leszállítása, beszerelése, beszabályozása,<br>
– lift leszállítása, beszerelése, engedélyeztetése.<br>
A teljesítés helyét a Területi Kórház székhelyén sima Ft 44-ben jelölte meg.<br>
Ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket a részvételi felhívás 9. pontjában. A felhívás 10. pontjában határozta meg a részvételre jelentkezõk alkalmasságának elbírálásának szempontjait. Továbbá annak b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjait.<br>
Közös ajánlattevõk esetében külön-külön meg kell felelni az alkalmassági szempontoknak. Ajánlatkérõ a 10. b) ponton belül a részvételi jelentkezõt alkalmatlanná minõsíti, amennyiben a jegyzett tõkéje nem éri el építõmesteri munkáknál a 100 M Ft-ot, egyéb munkáknál a 20 M Ft-ot, generál vállalkozásnál a 120 M Ft-ot.<br>
Ugyanígy, ha a saját tõkéje nem éri el építõmesteri munkáknál a 100 M Ft-ot, egyéb munkáknál a 20 M Ft-ot, generálvállalkozásnál a 120 M Ft-ot. Továbbá ha nem rendelkezik legalább egy db eredeti vagy közjegyzõvel hitelesített, beszerzés tárgyára vonatkozó referenciaigazolással, melynek nagysága legalább építõmesteri munkáknál 300 M Ft, nyílászárók szállítása esetén 100 M Ft, klíma légtechnika beszállítása esetén 100 M Ft, lift szállítása esetén 20 M Ft, generálvállalkozás esetén 520 M Ft.<br>
Ajánlatkérõ és lebonyolítója részletes dokumentációt is készített az elõminõsítési eljáráshoz szükséges részvételi felhíváshoz, melyben meghatározta, hogy a részvételi felhívás november 15-én jelent meg, a részvételi határidõ december 11. és az eredményhirdetés szintén december 11. Továbbá meghatározta a jelentkezések formai és tartalmi követelményeit, illetve a részvételi jelentkezések benyújtásának feltételeit.<br>
A részvételi jelentkezési határidõig 9 cég nyújtotta be részvételi jelentkezését, így KIPSZER Klíma Kontroll Kft., Délépítõ Rt., BÁÉV Rt., KÉSZ Kft., Ferroép Fõvállalkozó és Szerelõipari Rt., Kipszer F. T. Rt., Strabag Építõ Kft., Középületépítõ Rt., Mélyépítõ Budapest Kft.<br>
Ajánlatkérõ valamennyi részvételi jelentkezõt alkalmasnak tartott a részvételi felhívás feltételei alapján, a szerzõdés teljesítésére és egyidejûleg felkérte õket ajánlattételre.<br>
A Közbeszerzések Tanácsa Tagjának kezdeményezõ irata 2000. december 4-én érkezett a Döntõbizottsághoz, amelyben kérte ideiglenes intézkedésként a közbeszerzési eljárás felfüggesztését, valamint a részvételi felhívás tartalmának a megvizsgálását két szempontból. Kérte a Döntõbizottságot, hogy a jogsértés ténye mellett semmisítse meg az ajánlatkérõ részvételi felhívását. Álláspontja szerint az ajánlatkérõnek, illetve a lebonyolítónak az ajánlati felhívás alábbi pontjai sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott esélyegyenlõség elvét. Így, ha a jegyzett tõke nem éri el a generálvállalkozás esetén a 120 M Ft-ot, ha a saját tõke nem éri el a 120 M Ft-ot, ha a pályázó generálvállalkozás esetén a beszerzés tárgyára vonatkozó 520 M Ft-os referenciaigazolással nem rendelkezik. A kezdeményezõ a kezdeményezõ iratban aggályát fejezte ki, hogy nem egyértelmû az ajánlatkérõnek azon elõírása, hogy mire kell vonatkoznia a referenciának. Mindezen feltételek egyértelmûen csak a nagy vállalkozások részvételi lehetõségét kívánja biztosítani. Ezen a helyzeten még az a lehetõség sem enyhít, hogy közös ajánlattételre is van lehetõség, hiszen közös ajánlattétel esetén a közös ajánlattevõknek külön-külön is meg kell felelniük az alkalmassági szempontoknak. Álláspontja szerint az ajánlatkérõ a részvételi felhívásának ezen elõírásai a Kbt. 63. § (3) bekezdésére tekintettel a Kbt. 44. § (5) bekezdését sértik.<br>
Ajánlatkérõ nevében a lebonyolító tett érdemi ellenkérelmet a jogorvoslati eljárásban, kérte a kezdeményezõ irat elutasítását alaptalanság miatt. A helyi önkormányzatok 2000. évi új címzett támogatásáról szóló 2000. évi LXXXVI. törvény mellékletének 10. sorában a tárgyi beruházás címzett támogatása található 1137,6 M Ft összegben. A beruházás becsült költsége jelenleg 1264 M Ft, azonban ez az összeg önkormányzati saját erõ biztosításával még növekedhet is. A beruházási összeghez mérten az ajánlati biztosíték 0,8%-ot sem tesz ki, aminél jóval nagyobb lenne ajánlatkérõ kára a nyertes visszalépése esetén. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(4) bekezdése szerint a Kbt. 3. sz. mellékletében meghatározott forma mellett határozta meg az alkalmatlansági tényezõket. Hivatkozott a lebonyolító arra, hogy amennyiben nyertes, illetve a 2. helyezett ajánlatkérõ visszalépne az eljárástól, akkor az építõipari inflációt figyelembe véve az ajánlatkérõnek 100 M Ft feletti összegû veszteséget jelentene.<br>
Ugyancsak hivatkozott a lebonyolító arra, hogy a törvény 2003. januári ütemmel állapítja meg az utolsó 300 M Ft-os támogatás lehívási lehetõségét. A jelen közbeszerzési eljárás sikeres lefolytatása esetén is leghamarabb 2001. márciusában kezdõdne az építkezés, és ez gyakorlatilag másfél év alatt befejezõdne. Figyelembe véve a kivitelezõ havi, kéthavi számlázását, valamint a számlák legalább 30 napos kifizetési idejét, a kivitelezõnek folyamatosan 200 M Ft-ot kell meghiteleznie, ez pedig elképzelhetetlen ajánlatkérõ szerint generálvállalkozó esetén 120 M Ft-os jegyzett tõke nélkül.<br>
Fontos volt nem csak a jegyzett tõkénél, hanem a saját tõkénél is a 120 M Ft-os limit meghatározása, mert ténylegesen a saját tõke alkalmas az esetleges veszteségek fedezetére a beruházási eljárás során. Álláspontja szerint a 120 M Ft-os jegyzett és saját tõke, mint minimálisan meghatározott összeg semmiképpen sem magas, különösen, ha a folyamatosan hitelezendõ értékhez hozzáadjuk a kötelezõen nyújtandó 5%-os teljesítési garanciát, ami már önmagában is 60 M Ft. A referenciával összefüggésben elõadta, hogy az 1264 M Ft-os beruházással akár azonos nagyságrendû referenciát is megkövetelhetett volna az ajánlatkérõ, de ennek csak a felét írta elõ, hogy minél szélesebb körben jelentkezhessenek az ajánlattevõk. Hivatkozott a lebonyolító a Döntõbizottság D.234/9/2000. számú határozatában foglaltakra, mely szerint az azonos nagyságrendû referencia megkövetelése sem minõsül túlzott mértékûnek. A kért referencia a beszerzés tárgyára kell, hogy vonatkozzon, azaz a generálvállalkozás esetén magasépítésrõl kell szólnia.<br>
A fentieket összefoglalva álláspontja szerint a kezdeményezõ iratban foglaltak teljesen megalapozatlanok, ajánlatkérõ csupán a beszerzés értékével arányos követelményeket támasztott, és semmilyen módon nem sértette meg a Kbt. elõírásait, különösen nem a 24. § (2) bekezdését, amit az is bizonyít, hogy az eljárás iránt 11 cég komoly érdeklõdést mutatott.<br>
A Döntõbizottság a jogorvoslati eljárásban ideiglenes intézkedést nem alkalmazott, mivel annak törvényi követelményei nem álltak fenn.<br>
A Döntõbizottság a beszerzett iratok és a felek nyilatkozatai alapján megállapította, hogy a kezdeményezõ iratban foglaltak nem alaposak.<br>
A Döntõbizottságnak azt kellett vizsgálnia, hogy az ajánlatkérõ által elõírt a jegyzett és a saját tõkére, valamint a beszerzés tárgyára vonatkozó referenciaigazolások tekintetében elõírt alkalmatlansági okok ténylegesen szükségesek-e a szerzõdés teljesítéséhez, arányban állnak-e a beszerzés becsült értékével. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára. A Kbt. 44. § (1) és (2) bekezdése írja elõ azokat dokumentumokat, amelyeket az ajánlatkérõ kérhet az ajánlattevõtõl, illetõleg az alvállalkozótól a szerzõdés teljesítéséhez szükséges pénzügyi, gazdasági és mûszaki alkalmasság igazolása körében. A Kbt. 44. § (5) bekezdése szerint az ajánlatkérõnek a pénzügyi, gazdasági és mûszaki alkalmasság körében meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia.<br>
A (4) bekezdés szerinti követelményeket, azaz amelyek a szerzõdés teljesítésével összefüggõ körülmények megléte, illetõleg hiánya, amely az alkalmatlanság körében állhat fönn, a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját, és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ajánlatkérõ a beszerzés tárgyát és mennyiségét a részvételi felhívás 3. a) pontjában határozta meg.<br>
A részvételi felhívás 10. b) pontjának harmadik francia bekezdése szerint a részvételre jelentkezõ a szerzõdés teljesítésére alkalmatlanná minõsül (közös ajánlattevõk esetén külön-külön meg kell felelni az alkalmassági szempontoknak) ha a jegyzett tõke nem éri el építõmesteri munkáknál a 100 M Ft-ot, egyéb munkáknál a 20 M Ft-ot, generálvállalkozásnál a 120 M Ft-ot. Ugyanezen értékek vonatkoznak a saját tõke megfelelõségre is.<br>
A részvételi felhívás 10. b) pont 7. francia bekezdésében az ajánlatkérõ elõírta, hogy alkalmatlan a részvételi jelentkezõ, ha nem rendelkezik legalább egy db eredeti, vagy közjegyzõvel hitelesített, a beszerzés tárgyára vonatkozó referenciaigazolással, melynek nagysága legalább építõmesteri munkáknál 300 M Ft, nyílászárók szállítása esetén 100 M Ft, klíma légtechnika szállítása estén 100 M Ft, lift szállítása esetén 20 M Ft, generálvállalkozás esetén 500 M Ft.<br>
A helyi önkormányzatok 2000. évi új címzett támogatásáról szóló 2000. évi LXXXVI. törvény melléklete határozta meg a címzett támogatásban részesülõ beruházásokat, így a Csongrád Megyei Önkormányzat Szentesi Kórházának új diagnosztikai és sürgõsségi tömb létesítésének beruházását, mely szerint a beruházás címzett támogatási összege 1264 M Ft. Ebbõl saját forrás 126 M Ft, a támogatás 1137,6 M Ft.<br>
A beruházás 4 éves ütemtervét figyelembe véve az alábbiak szerint történik a beruházás ütemezése: 2000. évben 66 324 000 Ft, 2001-ben 319 457 000 Ft, 2002-ben 450 000 000 Ft és 2003-ban 301 819 000 Ft. A támogatás ütemezésébõl a Döntõbizottság valószínûsítette, hogy ha figyelembe vesszük, hogy a generálkivitelezõ havi vagy kéthavi számlázási ütemet fog majd az ajánlatában megajánlani, és 30 napos kifizetési határidejû számlákról van szó, akkor folyamatosan legalább 200 M Ft-ot kell mindenképpen egyes ütemezésnél meghiteleznie. Ilyen összegû hitelezés mellett a 120 M Ft-os jegyzett tõke és saját tõke minimális alkalmatlansági érték meghatározása nem tekinthetõ eltúlzottnak. Az ajánlatkérõ 120 M Ft-os saját tõkét is megkövetelt. Ennek az volt az oka, hogy a jegyzett tõke az nem tekinthetõ a veszteségek fedezetére szolgáló tõkének, ezért fontos az, hogy a saját tõkeerõ határozhatja meg; hogy az esetleges veszteségek ellensúlyozására megfelelõ forrással rendelkezik-e a késõbbiekben nyertes ajánlattevõ.<br>
A referenciánál meghatározott alkalmatlansági kritériumokról megállapította a Döntõbizottság, hogy az ajánlatkérõ az egyes részmunkákra vonatkozóan eltérõen kérte a referenciaigazolásokat. Ez természetesen összefüggésben van azzal, hogy a beruházáson belül az egyes részmunkáknak a becsült értéke eltérõ nagyságú. Természetesen a legmagasabb összegû referenciaigazolással annak a generálvállalkozónak kell rendelkeznie, aki fõvállalkozási szerzõdés keretében az összlétesítmény átadására köteles. Az 1 milliárd forint feletti becsült beruházási értékû diagnosztikai tömb beszerzési eljárásban a differenciáltan megállapított referenciaigazolások nem tekinthetõk eltúlzottnak.<br>
A Döntõbizottság azt is megállapította, hogy a referenciaigazolásokat a beszerzés tárgyára vonatkozóan kell az ajánlattevõknek igazolniuk. A részvételi felhívásban külön van meghatározva az a szakipari munkához kapcsolódó referenciaösszeg, amivel részajánlattételi lehetõséget biztosított az ajánlatkérõ már a részvételi felhívásban. Tehát a részvételi felhívásból egyértelmûen meg lehet állapítani azt, hogy milyen tárgyú referenciaigazolással kell rendelkeznie a részvételi jelentkezõnek, illetve ahhoz, hogy a szerzõdés teljesítésére e szempontból alkalmas legyen.<br>
Az ajánlatkérõ által fentebb említett alkalmassági szempontok a Döntõbizottság álláspontja szerint nem tekinthetõk eltúlzottnak. Az esélyegyenlõség alapelvi rendelkezését figyelembe véve a megfelelõ részvételi jelentkezés benyújtásához az ajánlati dokumentációt úgy ítélte meg, hogy szerzõdés teljesítéséhez szükséges pénzügyi, gazdasági és mûszaki alkalmassági körülmények, illetve az ebbõl levezethetõ alkalmatlansági kritériumok ajánlatkérõi elvárása a beszerzés tárgyának speciális jellegére és értékére figyelemmel nem voltak eltúlzottak, tehát a részvételi felhívás e körbeni elõírásai nem jogsértõek. A beruházás feszített ütemére vonatkozóan a Döntõbizottság megállapította, hogy a részvételi felhívás 4. pontjában az ajánlatkérõ a teljesítés határidejét, vagy a szerzõdés idõtartamát 2003. március 31-ben jelölte meg, azzal a feltétellel, hogy elõteljesítést elfogad. A közbeszerzési eljárás két szakaszból álló eljárás, amelynek az ajánlattételi szakaszában van jelenleg a beszerzési eljárás, tehát legkorábban 2001. márciusában kezdheti el a nyertes ajánlattevõ az érvényes fõvállalkozói szerzõdés mellett a beruházást, így gyakorlatilag egy másfél év alatt teljesítendõ beruházás megvalósítására kér garanciát az ajánlatkérõ. Erre való tekintettel a Döntõbizottság álláspontja szerint a kis- és középvállalkozások részvételi esélyének a korlátozását nem jelenti az alkalmasság, illetve alkalmatlansági tényezõk azon köre, amelyet az ajánlatkérõ a részvételi felhívásban megjelölt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az államigazgatási eljárás általános szabályairól szóló 1957. évi IV. törvény (Áe.) 14. § (2) bekezdés alapján a jogorvoslati eljárást megszüntette.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 20.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>