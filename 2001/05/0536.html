<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0536)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.481/11/2000.<br>
<br>
Tárgy: Controll Minõségfejlesztési Tanácsadó Rt. jogorvoslati kérelme a Budapest Fõváros V. kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Controll Minõségfejlesztési Tanácsadó Rt. (1124 Budapest, Fürj u. 18., képviseli: dr. Kortyán Edit ügyvéd, 1024 Budapest, Margit krt. 27. I/l., a továbbiakban: kérelmezõ) jogorvoslati kérelmének, melyet Budapest Fõváros Belváros-Lipótváros V. kerületi Önkormányzat (1051 Budapest, Erzsébet tér 4., képviseli: dr. Soós Tibor ügyvéd, 1281 Budapest, Pf. 70, a továbbiakban: ajánlatkérõ) "szabvány szerinti minõségbiztosítási rendszer kialakítása" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. június 14-én megjelent 24. számában tett közzé ajánlati felhívást nyílt eljárás megindítására. Az ajánlati felhívás a Közbeszerzési Értesítõ 26. és 33. számában még helyesbítésre, illetve pontosításra került.<br>
Az ajánlati felhívás a beszerzés tárgyát az alábbiak szerint tartalmazta:<br>
"a) a hatályos MSZ EN ISO 9001:1996 szerinti minõségbiztosítási rendszerének kialakítása és független tanúsításra való felkészítése,<br>
b) a tanúsítást követõ rendszeres konzultáció és tanácsadás a kiépített rendszer mûködõképességének és szabvány szerinti állapotának folyamatos fenntartása érdekében, figyelemmel az elõkészítés alatt álló, várhatóan hivatalos elfogadásra kerülõ EN ISO 9001:2000 szabvány várható elõírásaira."<br>
Ajánlatkérõ a rész- és többváltozatú ajánlattétel lehetõségét nem engedte. A felhívás szerint a teljesítés határideje a) pont esetén 12 hónap, b) pont esetén a tanúsítvány megszerzését követõ 3 év.<br>
Ajánlatkérõ dokumentációt is kibocsátott, amely a hivatal ügyrendjét, annak informatikai helyzetét és az iratkezelési szabályzatát tartalmazta.<br>
Az ajánlati felhívás tartalmazta az ajánlattevõk pénzügyi, gazdasági és mûszaki alkalmasságának igazolására kért adatokat, tényeket, továbbá az alkalmatlanná minõsítés szempontját.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani, ehhez megadta a részszempontokat, részszempontonként az azok súlyát meghatározó szorzószámokat és a részszempontok tartalmi elemének értékelése során adható pontszám alsó és felsõ határát, melyek a következõk voltak:<br>
Részszempontok	Alsó és felsõ	Súlyszám<br>
	ponthatárok	<br>
– ár	0–10	10<br>
– az ajánlatnak az MSZ EN ISO 9001:1996 szerinti minõségbiztosítási rendszer kialakítására és független tanúsításra való felkészítésére vonatkozó részének szakmai tartalma	0–10	5<br>
– a pályázó által biztosított képzések	0–10	5<br>
– az ajánlatnak a tanúsítást követõ utógondozásra vonatkozó részének szakmai tartalma	0–10	5<br>
– az ajánlatnak a várhatóan hivatalos elfogadásra kerülõ EN ISO 9001:2000 szabvány várható elõírásainak bevezetésére és alkalmazására vonatkozó szakmai tartalma	0–10	5<br>
Az ajánlattételi határidõig, 2000. július 25-ig ajánlatot nyújtott be: kérelmezõ, Consact Minõségfejlesztési és Vezetési Tanácsadó Iroda, Dunaferr Qualitat Minõségügyi Kft., TÜV Reiland Hungária BLF Kft., Szenzor Gazdaságmérnöki Kft. és az IMSYS Integrál Menedzsment Rendszervezetési Tanácsadó kft.<br>
A bontásról készített jegyzõkönyv szabályszerûen tartalmazta az ajánlattevõk nevét, székhelyét, a vállalási árat és a teljesítési határidõt. Az ajánlatkérõ az eljárása során hiánypótlási lehetõséget biztosított, melynek az ajánlattevõk eleget tettek. Ajánlatkérõ valamennyi ajánlatot érvényesnek minõsített és érdemben elbírált.<br>
A nyilvános eredményhirdetés 2000. szeptember 22-én megtörtént, a nyertes az IMSYS Kft. ajánlata lett – 260 ponttal, 6 150 000 Ft bruttó vállalási árral. A második legjobb ajánlat a kérelmezõé 255 ponttal és 3 600 000 Ft bruttó vállalási árral.<br>
Ajánlatkérõ az összegzést az eljárásról elkészítette, és az ajánlattevõk részére megküldte.<br>
Kérelmezõ 2000. október 5-én nyújtott be jogorvoslati kérelmet ajánlatkérõ közbeszerzési eljárást lezáró döntése ellen.<br>
Kérte a jogsértés megállapítását, az eljárást lezáró döntés megsemmisítését, ideiglenes intézkedés alkalmazását és ajánlatkérõ kötelezését az igazgatási szolgáltatási díj megtérítésére.<br>
Indokolásként elõadta, hogy az "összegzés az eljárásról" irat az árajánlat esetében az alábbiakat tartalmazta:<br>
"A második legalacsonyabb ár pontszáma 10, a többi árajánlat pontszáma fordított arányosság szerint, egész számra kerekítve került megállapításra (a legalacsonyabb és a legmagasabb ajánlati ár a Közbeszerzési Bizottság gyakorlatának megfelelõen az összehasonlító értékelésnél, önállóan nem került figyelembe vételre, a legalacsonyabb ajánlati ár pontszáma a második legalacsonyabb ajánlott ár pontszámával, a legmagasabb árajánlat pontszáma a második legmagasabb ajánlott ár pontszámával egyezik meg)."<br>
Ez pedig azt jelenti, hogy ajánlatkérõ olyan jogszabálysértõ gyakorlatot folytat, amely az ajánlati árak szerint az ajánlatok között nem tesz különbséget, s a nem azonos értékû ajánlatokat kettõt-kettõt (a legalacsonyabb és a második legalacsonyabb árat – valamint a legmagasabb és a második legmagasabb árat) ugyanazzal a pontszámmal "jutalmazza", ami tilos. A kérelmezõ számítása szerint ajánlata a nyertesénél jobb helyes számítás esetén.<br>
A Döntõbizottság a kérelmezõ kérelme alapján a D.481/3/2000. számú határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
Ajánlatkérõ érdemi észrevételében elismerte, hogy olyan pontszámítási módszert alkalmazott, amely nem felelt meg részleteiben az ajánlati felhívásban kiadott metodikának és a Kbt.-ben is rögzített szabálynak. Az árakra vonatkozó értékelési hiba a végeredményt is befolyásolhatta. Bejelentette, hogy a szerzõdés megkötésére nem került sor.<br>
A Dunaferr Qualitat Minõségügyi Kft. érdemi észrevételében elõadta, hogy valóban nem szerencsés megoldás, hogy a legalacsonyabb és a második legalacsonyabb ajánlati ár ugyanazt a pontszámot kapja. Ugyanez a helyzet a három legmagasabb ajánlati ár esetében is, melyek szintén egyezõ pontszámban részesültek. Álláspontjuk szerint a teljesen pontos és differenciált megítélés lenne indokolt.<br>
Az IMSYS Kft. ajánlatkérõ döntésével egyetért, az értékelésnél alkalmazott módszert reálisnak tartja.<br>
A Döntõbizottság a rendelkezésre álló iratok, a jogorvoslati kérelem, az ajánlatkérõ és az egyéb érdekeltek érdemi észrevétele alapján megállapította, hogy a jogorvoslati kérelem megalapozott.<br>
Az elsõ bírálati szempont a vállalási ár volt.<br>
Az ajánlattevõk vállalási árai és az ajánlatkérõnek e részszempontból adott pontozása a következõ volt:<br>
Ajánlattevõ	Vállalási ár	Pont<br>
Consact Kft.	4 125 000 Ft	10<br>
Dunaferr Kft.	7 175 000 Ft	 6<br>
TÜV Reiland Kft.	7 525 000 Ft	 6<br>
Szenzor kft.	7 375 000 Ft	 6<br>
Kérelmezõ	3 600 000 Ft	10<br>
IMSYS Kft.	6 150 000 Ft	 7<br>
A fentiekbõl kitûnik, hogy az értékelés során ajánlatkérõ nem arányosított módon hasonlította össze az ajánlati árakat, hanem olyan sajátos módszerrel élt, aminek eredményeként az általa meghatározott alsó és felsõ ponthatárok között adott pontértékek nem a valós árkülönbséget tükrözték.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottság megállapította, hogy ajánlatkérõ fenti jogszabályhelyet megsértette, az ajánlatokra adott pontszámok nem tükrözték a tartalmi elemeik közötti tényleges különbségeket.<br>
Ajánlatkérõ egyébként érdemi észrevételében elismerte, hogy számítása ellentétes a Kbt. elõírásával.<br>
A Döntõbizottság a sérelmezett elbírálási szempont értékelésének vizsgálata során megállapította, hogy ajánlatkérõ értékelése jogszerûtlen volt, így további vizsgálatot nem végzett, hiszen a Döntõbizottságnak nem feladata ajánlatkérõ döntési feladatának elvonása és ajánlatkérõ helyett a döntéshozatal.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította, a 88. § (1) bekezdésének c) pontja alapján a jogsértésre tekintettel az eljárást lezáró döntést megsemmisítette, és a h) pont alapján kötelezte ajánlatkérõt az igazgatási szolgáltatási díj megfizetésére.<br>
A Döntõbizottság a bírság kiszabásától eltekintett, tekintettel arra, hogy a jogsértés jelen eljárásban reparálható volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 20.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>