<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0538)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.571/4/2000.<br>
<br>
Tárgy: a Top Secret Információs Iroda és Személybiztosító Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Top Secret Információs Iroda és Személybiztosító Kft. (1134 Budapest, Csángó u. 5., a továbbiakban kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (1475 Budapest, Pf. 163, a továbbiakban ajánlatkérõ) "egy katonai objektum élõerõs õrzése-védelme a kapcsolódó szolgáltatásokkal a dokumentációban meghatározottak szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 32. számában 2000. augusztus 9-én tette közzé ajánlati felhívását nyílt eljárás lefolytatására, melynek tárgya egy katonai objektum élõerõs õrzés-védelme a kapcsolódó szolgáltatásokkal a dokumentációban meghatározottak szerint volt.<br>
A teljesítés helye a Magyar Honvédség Haditechnikai Intézet Lõkísérleti Vizsgáló Állomása, Táborfalva.<br>
Az ajánlati felhívás szerint csak teljes körû ajánlatot lehetett tenni, és a többváltozatú ajánlattétel lehetõsége sem volt megengedett a közbeszerzési eljárásban.<br>
Ajánlatkérõ az ajánlati felhívás 11. a) és b) pontjában jelölte meg azokat a körülményeket, igazolásokat és adatokat, tényeket, amelyeket az ajánlattevõknek a pénzügyi, gazdasági és mûszaki alkalmasság igazolására kellett az ajánlatukhoz csatolni.<br>
Az ajánlattételi határidõig ajánlatot nyújtott be a Severitas Vagyonvédelmi Kereskedõ és Szolgáltató Kft., a Point Vagyonvédelmi és Szolgáltató Kft., a Bizalom Rt., a Honvédelmi Minisztérium EI Rt., a Reálsecurity Kft. és kérelmezõ.<br>
Kérelmezõ az ajánlattételi idõszakban kérdéseket intézett az ajánlatkérõhöz az ajánlati felhívás elõírásával összefüggésben az ajánlatával kapcsolatosan, melyre az ajánlatkérõ írásban válaszát megadta.<br>
Ajánlatkérõ az ajánlatok elbírálásának határidejét egy ízben meghosszabbította, és a meghosszabbított eredményhirdetési idõpontban, azaz 2000. október 27-én kihirdette az eljárás eredményét, mely szerint a közbeszerzési eljárás nyertese a Severitas Vagyonvédõ Kereskedõ és Szolgáltató Kft.<br>
Érvénytelen ajánlatot nyújtott be a Bizalom Rt., a HM EI Rt., a Reál Security Kft. és kérelmezõ.<br>
Kérelmezõ 2000. november 8-án benyújtott jogorvoslati kérelmében sérelmezte, hogy ajánlatkérõ a közbeszerzési törvény, azaz az 1995. évi LX törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a> (1) bekezdése szerint az ajánlat nem egyértelmû kijelentésének tartalma miatt felvilágosítást kért az ajánlattevõktõl, amely felvilágosításkérés álláspontja szerint sérti a verseny tisztaságát és az esélyegyenlõséget. Elõadta, hogy az ajánlattevõkhöz intézett kérdések a pályázat elbírálását jelentõsen befolyásoló tényekre vonatkoznak, nem pedig nem érthetõ gondolatok megmagyarázására korlátozódnak. Ugyancsak sérelmezte, hogy az ajánlatkérõ a Kbt. 61. § (1) bekezdése szerint nem küldte meg számára 5 napon belül az eljárás összegezésérõl szóló dokumentumot. Kérte a Döntõbizottságtól a nyertes ajánlattevõre vonatkozó eljárást lezáró döntés megsemmisítését, ideiglenes intézkedésként a még meg nem kötött szerzõdés megkötésének a megtiltását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint a jogorvoslati kérelem egy részében elkésett, más részében pedig alaptalan. Elõadta, hogy kérelmezõ az általa kifogásolt kérdések tekintetében azokról 2000. szeptember 27-én, valamint október 17-én szerzett érdemben tudomást. Így azok tekintetében a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõ eltelt.<br>
Az ajánlatkérõ november 3-án küldte meg az eredményhirdetésrõl készült, a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet szerinti összegzést, összhangban a Kbt. 61. § (1) bekezdésében foglaltakkal, miszerint azt az eredményhirdetést követõ 5 munkanapon belül meg kell küldeni az összes ajánlattevõnek. Álláspontja szerint a közbeszerzési eljárásban nem sérült a verseny tisztasága és az esélyegyenlõség, és a törvény szellemének megfelelõen járt el az ajánlatkérõ.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem a felvilágosításkérésre vonatkozó kérelmi rész tekintetében elkésett, az eljárás összegezése dokumentum megküldése tekintetében pedig alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos, nem egyértelmû kijelentések tartalmának tisztázása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Bizottság eljárása kérelemre vagy hivatalból indul.<br>
A (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban kérelmezõ) nyújthatja be, akinek jogát, vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése körében kérelmezõt október 17-én faxon tájékoztatta arról, hogy milyen kérdéseket intézett a közbeszerzési eljárás egyik ajánlattevõjéhez az ajánlattal kapcsolatos, nem egyértelmû kijelentések tartalmának tisztázása végett. Az ajánlatkérõ szintén ebben a körben 2000. szeptember 27-én is tájékoztatta a kérelmezõt a Kbt. 57. § (1) bekezdése szerint a közbeszerzési eljárás más ajánlattevõjére vonatkozóan az ajánlattal kapcsolatos nem egyértelmû kérdések tisztázása végett. Ebbõl pedig az következik, hogy a kérelmezõ 2000. szeptember 27-én, illetve 2000. október 17-én tudomást szerzett azokról a tényekrõl, amelyeket a kérelme elsõ részében kifogásolt.<br>
A Döntõbizottság megállapította, hogy a kérelmezõ jogorvoslati kérelmét 2000. november 8-án személyesen nyújtotta be a Döntõbizottság ügykezelõ irodájához.<br>
A Döntõbizottság megállapította, hogy kérelmezõ jogorvoslati kérelme a tudomásszerzés idõpontjához viszonyítottan figyelemmel a benyújtás idõpontjára, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatára 15 napos jogvesztõ határidõn túl került benyújtásra, ezért az elkésett.<br>
A Döntõbizottság megállapította továbbá, hogy az összegzés az eljárásról készült dokumentumot az ajánlatkérõ a módosult eredményhirdetési idõpontra figyelemmel a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt 5 napon belül a kérelmezõ, illetve valamennyi ajánlattevõ rendelkezésére bocsátotta. Így a Kbt. 61. § (1) bekezdésében elõírt törvényi követelménynek az ajánlatkérõ eleget tett.<br>
A fenti tényekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja szerint a jogorvoslati kérelmet, mint alaptalant elutasította.<br>
Az elutasítás oka a jogorvoslati kérelemnek a felvilágosításkérésre vonatkozó tényállításra figyelemmel az elkésettség volt, az eljárás eredményeképpen elkészült összegzés megküldésére vonatkozóan pedig az alaptalanság.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 22.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>