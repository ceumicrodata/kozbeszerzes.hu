<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6722)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.403/7/2001.<br>
<br>
Tárgy: a LIÁN Kertészeti Kht. jogorvoslati kérelme Budapest Fõváros VII. Kerület, Erzsébetváros Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a LIÁN Kertészeti Kht.: (1119 Budapest Thán K. u. 3–5., a továbbiakban: kérelmezõ) jogorvoslati kérelmének, amelyet Budapest Fõváros VII. Kerület, Erzsébetváros Önkormányzat (1073 Budapest, Erzsébet krt. 6., a továbbiakban: ajánlatkérõ) "Az Önkormányzat tulajdonában lévõ zöldfelületek fenntartásának ellátása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdés második fordulatát és a Kbt. 33. § (1) bekezdését, ezért az ajánlatkérõnek az ajánlati felhívás 11. b) pont második és harmadik francia bekezdésére, valamint a 16. pont harmadik francia bekezdésére vonatkozó döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. június 6-án a Közbeszerzési Értesítõ 23. számában ajánlati felhívást tett közzé nyílt közbeszerzési eljárás megindítására, amelynek tárgya a Budapest VII. kerület területén található önkormányzati tulajdonú zöldfelületek fenntartása az ajánlati dokumentációban részletezett mûszaki tartalommal. A szerzõdés idõtartama 2002. május 31-ig szól.<br>
Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Többek között kérte az elmúlt három év mérlegét, az eredménykimutatás adatait.<br>
Ajánlatkérõ az ajánlati felhívás 11. b) pontjában az ajánlattevõknek a szerzõdés teljesítésére alkalmatlanná minõsítésének szempontjait a következõk szerint határozta meg:<br>
– elõzõ háromévi mérlege valamelyike negatív eredményû,<br>
– az elõzõ három évben az üzleti tevékenysége eredményei között jelentõs mértékû (25%) csökkenés van az elõzõ évihez képest,<br>
– az elõzõ három évben az értékesítés nettó árbevételei között 5%-ot meghaladó csökkenés van,<br>
– nincs felsõfokú szakirányú képesítésû parkfenntartási gyakorlattal rendelkezõ vezetõ munkatársa.<br>
Az ajánlati felhívás 16. pontja harmadik francia bekezdésében ajánlatkérõ elõírta, hogy "Agrárkamarai tagság szükséges".<br>
Kérelmezõ 2001. június 25-én jogorvoslati kérelmet terjesztett elõ a Döntõbizottsághoz, amelyben kérte a jogsértés megállapítását és az ajánlati felhívás általa sérelmezett elõírásainak megsemmisítését. Ideiglenes intézkedésként kérte az eljárás felfüggesztését.<br>
Kérelme indokául elõadta, hogy az ajánlati felhívás 11. b) pontja második és harmadik francia bekezdésében meghatározott szempontok sértik az esélyegyenlõséget és a verseny tisztaságát.<br>
Megítélése szerint ezek a szempontok nem adnak valós képet az ajánlattevõk teljesítményérõl. Kiegyensúlyozott, optimális gazdálkodást folytató cég esetében lehetnek kiugróan jó évek, például egy jelentõsebb megbízás eredményeképpen, majd azt követõen a korábbi normális üzletmenet szerint tevékenykedik a cég. A két mutató ingadozásának oka lehet egy beruházás, egy üzletág kiválása, új tevékenység beindítása.<br>
Megítélése szerint egy kertészeti vállalkozást sokkal inkább jellemez a referenciája, a gépparkja, mûszaki feltételei, mint az ajánlatkérõ által kért adatok.<br>
Az ajánlati felhívás sérelmezett rendelkezéseit diszkriminatívaknak tartja; nem adnak racionális összehasonlítási alapot, hiszen a folyamatosan stagnáló vagy kismértékben, de folyamatosan csökkenõ árbevételû cégek megfelelnek ennek az elõírásnak.<br>
Kifogásolta az agrárkamarai tagság elõírását. Ez nem alkalmatlansági kritériumként szerepel az ajánlati felhívásban, de nem egyértelmû, hogy érvényességi feltétel-e.<br>
Nem kötelezõ a kamarai tagság, ezért nem tartják elfogadhatónak az elõírást.<br>
Ajánlatkérõ az észrevételében elõadta, hogy nem állnak el az ajánlati felhívás kifogásolt elõírásaitól.<br>
Az ajánlattevõ üzleti tevékenysége, pénzügyi helyzete, anyagi teherviselõ képessége fontos az ajánlatkérõ számára, mivel elõállhatnak váratlan helyzetek a teljesítés során.<br>
Az agrárkamarai tagság hiánya azért kizáró ok, mert ez szakmai biztosítékot nyújt az ajánlatkérõ számára.<br>
Ajánlatkérõ számára mindezek azért is fontosak, mert közpénzekkel gazdálkodik. Elõadta, hogy a Közbeszerzési Értesítõ Szerkesztõsége sem kifogásolta a támadott elõírásokat.<br>
A jogorvoslati eljárás során tartott tárgyaláson ajánlatkérõ elõadta, hogy a kérelmezõ által vitatott alkalmassági kritériumok elõírásával az volt a céljuk, hogy az ajánlattevõk megfelelõ tõkével rendelkezzenek, és így az ajánlatkérõ részérõl történõ esetleges késedelmes fizetést is el tudjanak viselni. Vélelmezték, hogy az ajánlattevõk árbevétele, az anyagi biztonsága, tõkéje megalapozza azt, hogy alkalmasak lesznek a szerzõdés teljesítésére.<br>
A Döntõbizottság a D.403/5/2001. számú határozatával 2001. július 11-én a közbeszerzési eljárás felfüggesztését rendelte el.<br>
A Döntõbizottság megállapította, hogy a jogorvoslati kérelem alapos.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése szerint írhatja elõ az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kel korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság megállapította, hogy ajánlatkérõ az alkalmatlansági szempontok közül az elsõben egyértelmûen meghatározta, hogy a szerzõdés teljesítésére alkalmatlannak tartja azt az ajánlattevõt, aki az elõzõ három év bármelyikében is veszteségesen gazdálkodott. Ez a feltétel fejezi ki azt az ajánlatkérõi elvárást, hogy a szerzõdés teljesítésére egy már korábban is kiegyensúlyozott gazdasági tevékenységet folytató ajánlattevõ lehet csak alkalmas, hiszen három egymást követõ évben nem volt veszteséges, így – bár ez nem biztos, de – feltételezhetõ, hogy nem a szerzõdés teljesítésének idõszakában kényszerül a korábbi veszteséget kigazdálkodni. Ez az elvárás tehát a Döntõbizottság szerint jogszerû.<br>
Nem találta viszont megalapozottnak a Döntõbizottság a második alkalmatlansági kritériumot, mert ajánlattevõ elmúlt háromévi eredményei közötti változásnak – jelen esetben az elõzõ évihez képest 25%-os csökkenésnek – a közbeszerzés tárgyával kapcsolatos szerzõdés teljesítésére való alkalmassághoz nincs köze. Ajánlatkérõ ugyanis az elsõ alkalmatlansági szemponttal már kizárta azon ajánlattevõket, akik az elmúlt három év bármelyikében is veszteséges gazdálkodást folytattak, így ezen további megszorítás olyan kritérium, amely a közbeszerzés tárgyával, illetve az azzal kapcsolatos szerzõdés teljesítésének biztonságával nem függ össze.<br>
Ugyancsak megalapozatlan azon ajánlatkérõi elvárás, amely szerint alkalmatlan az az ajánlattevõ, akinek az elõzõ három évben az értékesítés nettó árbevételei között 5%-ot meghaladó mértékû csökkenés van. Ajánlatkérõnek lehetõsége van arra, hogy a szerzõdés teljesítésére való alkalmasság megítélésénél tekintettel legyen arra, hogy ajánlattevõ végzett-e már korábban hasonló értékû – volumenû – munkát, és a beszerzés becsült értékére tekintettel meghatározzon forgalmi (árbevételi) értéket. Jelen esetben ajánlatkérõ nem élt ezzel a lehetõséggel, helyette – az elõbbi szemponthoz hasonlóan – olyan alkalmatlansági szempontot határozott meg, amely nem áll összefüggésben a beszerzés tárgyával.<br>
A nettó árbevétel alakulása önmagában nem jellemzi egy ajánlattevõ pénzügyi, gazdasági alkalmasságát, így annak 5%-os szintû csökkenése sem bizonyítja esetleges alkalmatlanságát.<br>
A vitatott ajánlatkérõi kívánalmakra vonatkozóan a Döntõbizottság osztotta kérelmezõnek a jogorvoslati kérelmében elõadott nézetét és a fentiekben részletezettek szerint a két alkalmatlansági szempontot jogszerûtlennek ítélte.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A gazdasági kamarákról szóló 1999. évi CXXI. törvény a területi gazdasági kamarák tagsága cím alatt tartalmazza a kamarai tagságra vonatkozó szabályokat. A 8. § (1) bekezdése szerint a gazdálkodó szervezet kamarai tagága – kérelmére – a tagokról vezetett nyilvántartásba történõ bejegyzéssel jön létre. A bejegyzés kizárólag az (5) bekezdésben meghatározott okból tagadható meg.<br>
E § (5) bekezdése szerint nem lehet a gazdasági kamara tagja a kizárásról rendelkezõ határozat, illetve bírósági felülvizsgálat esetén az ítélet jogerõre emelkedésétõl számított egy évig az a gazdálkodó szervezet, amelynek tagsága a (4) bekezdés c) pontjában meghatározott okból szûnt meg.<br>
E § (4) bekezdés c) pontjában a törvény kimondja, hogy megszûnik a gazdasági kamarai tagság, ha a tagsággal együtt járó kötelezettségek ismételt vagy súlyos megsértése miatt a tagot a gazdasági kamara tagjai sorából kizárta.<br>
A bevezetõ rendelkezések szerint a gazdasági kamara tagja az a gazdálkodó szervezet, amely a tagsággal járó jogokat és kötelezettségeket önkéntesen vállalja, a gazdasági kamarába tagként felvették és a tagokról vezetett nyilvántartásba bejegyezték.<br>
Az agrárkamarai tagsággal kapcsolatos ajánlatkérõi kívánalmat nem tudta indokolni ajánlatkérõ. Megállapítást nyert, hogy a fenti jogszabály nem tartalmaz olyan elõírást, amely kötelezõvé tenné a tagságot, de még csak ajánlást sem, hogy amennyiben egy társaság tagja a kamarának, az a tagsági jogállásából következõen magasabb színvonalon tudná végezni egy közigazgatási terület – jelen esetben egy budapesti kerület – zöldfelületeinek fenntartását. Miután a tagsági viszony igazolását érvényességi feltételként határozta meg ajánlatkérõ, ezzel az esélyegyenlõség elvét sértette meg.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d) és h) pontjai szerinti jogkövetkezményeket állapította meg.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel ajánlatkérõnek az ajánlati felhívás rendelkezõ részben meghatározott elõírásaira vonatkozó döntése megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 20.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>