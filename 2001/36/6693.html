<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6693)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.280/11/2001.<br>
<br>
Tárgy: Döntõbizottság elnöke által kezdeményezett jogorvoslati eljárás a Mezõtúr Ipari Park Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által a Mezõtúri Ipari Park Kft. (5400 Mezõtúr, Kossuth tér 1. nevében és képviseletében eljáró GESZTOR '99 Bt. 2700 Cegléd, Õsz u. 15. a továbbiakban: ajánlatkérõ) "Mezõtúr város iparterületén infrastruktúra kiépítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg: <br>
Mezõtúr Város Önkormányzata 2001. február 28-án adásvételi szerzõdést kötött a Syngenta Kft.-vel Mezõtúr Ipari Park területén 120 049 m2 ingatlan adásvétele tárgyában. A szerzõdés 5.2. pontja tartalmazta, hogy az eladó saját költségén végleges formában kiépíti vagy kiépítteti a közmû-csatlakozási pontokat az ingatlan határáig 2001. április 30-ig, vagy azt megelõzõen.<br>
Ezenfelül az önkormányzat vállalta, hogy az elektromos vezeték és az ivóvízszükséglet 2001. április 1-jén rendelkezésre áll, a szennyvízcsatorna, gázvezeték, közút és bekötõút megvalósítását 2001. április 30-ig, a tûzivízvezeték csatlakozási pontjának megvalósítását pedig 2001. május 31-ig vállalta.<br>
Az önkormányzat az Ipari Park üzemeltetésére már korábban létrehozta a 90%-os tulajdonában álló Mezõtúr Ipari Park Kft.-t, azaz ajánlatkérõt. Ajánlatkérõnek az eladásra kerülõ ingatlan egy részén használati joga is volt, így az adásvételi szerzõdés realizálásához szükséges volt az is, hogy ajánlatkérõ a használati jogáról lemondjon. Az önkormányzat és az ajánlatkérõ között együttmûködési megállapodás van érvényben, mely rendezi a felek jogait és kötelezettségeit, így többek között azt is, hogy a Kft. által kötendõ megállapodásokhoz az önkormányzat ellenjegyzése szükséges. E megállapodásra tekintettel az önkormányzat és a Syngenta Kft. között létrejött szerzõdésbõl eredõ önkormányzatot terhelõ kötelezettségek teljesítése az ajánlatkérõ feladata lett. Ennek alapján ajánlatkérõ a szükséges hatósági engedélyezési eljárásokat megindította, használati jogáról lemondott. A trafóállomás építési engedélye 2001. április 26-án kelt, a vízjogi létesítési engedély kelte 2001. április 28-a, a bányakapitányság engedélye 2001. április 13-án kelt. A Közlekedési Felügyelet 2001. május 9-én tájékoztatta ajánlatkérõt arról, hogy az útépítési engedélyeztetési eljárás még jelenleg folyamatban van.<br>
Ajánlatkérõ a már meglévõ hatósági engedélyek birtokában 2001. április 20-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását azzal indokolta, hogy elõre nem látható elõállt rendkívüli helyzetbe került azáltal, hogy 2001. február 28-án adásvételi szerzõdés kötésére került sor a Mezõtúri Ipari Park területére. A vevõ a vételárat azzal a feltétellel fizette ki, hogy az eladó saját költségén kiépíti a közmû-csatlakozási pontokat 2001. május 31-ig. A Mezõtúri Ipari Parkba a vevõ az elsõ betelepülõ és az ajánlatkérõ 90%-os önkormányzati tulajdonú kft., a szerzõdés a város vezetõsége egyetértésével létrejött, ennek alapján pedig a közbeszerzési törvényben elõírt határidõk nem tarthatók be csak a választott eljárási forma alkalmazásával. Ajánlatkérõ a szerzõdés megkötése után azonnal megrendelte az engedélyezési terveket, amelyek alapján csak 2001. április végére a hatósági engedélyek kerültek kiadásra.<br>
Ajánlatkérõ ajánlattételre három céget kért fel: MEZÕMOBIL Szolgáltató és Építõipari Kft.-t, a Mezõtúr és Környéke Vízmû Kft.-t, valamint a VAKOND Kft.-t.<br>
Ajánlatkérõ az ajánlattevõk részére dokumentációt is biztosított, amely a teljes beruházási tervdokumentációt tartalmazta. Ajánlatkérõ a közbeszerzési eljárás tárgyaként az infrastruktúra kiépítését jelölte meg az alábbiak szerint:<br>
– belsõút-hálózat kiépítése, <br>
– ivóvízellátás kiépítése,<br>
– szennyvízelvezetés kiépítése meglévõ rendszerhez, <br>
– tûzivíz- és iparivíz-ellátás kiépítése,<br>
– belsõ gázellátás kiépítése,<br>
– nyitott csapadékvíz-szikkasztó árok építése, <br>
– belsõ elektromos ellátás kiépítése.<br>
A teljesítés határidejeként ajánlatkérõ 2001. május 31-ét határozta meg. Ajánlatkérõ a részajánlat, illetve többváltozatú ajánlat benyújtásának lehetõségét kizárta.<br>
Az ajánlatok benyújtásának határidejeként 2001. április 26-át jelölte meg, amely egyben a tárgyalás idõpontja is volt.<br>
Ajánlatkérõ az ajánlati felhívásában meghatározta az ajánlatok elbírálásának szempontjait, az összességében legelõnyösebb ajánlatot kívánta kiválasztani, ehhez megadta a részszempontokat, azok súlyszámát, illetõleg a részszempontokra adható pontszám alsó és felsõ határát. Az ajánlati felhívás tartalmazta azt is, hogy az eredményhirdetés és a szerzõdéskötés idõpontja 2001. április 27-e.<br>
Az ajánlattételi határidõig mindhárom felkért ajánlattevõ az ajánlatát benyújtotta.<br>
Ajánlatkérõ a benyújtott ajánlatokat értékelte, és javaslatát az önkormányzat képviselõ-testülete elé terjesztette. A képviselõ-testület döntése értelmében a nyertes ajánlattevõ a Vakond Kft. lett, amellyel a szerzõdést 178 169 500 Ft + áfa összegben ajánlatkérõ 2001. április 27-én megkötötte, a szerzõdést az önkormányzat nevében a polgármester ellenjegyezte.<br>
A Döntõbizottság elnöke 2001. május 4-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését, álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételek jelen esetben fennállnak. Indokolásként hivatkozott a Syngenta Kft. és az önkormányzat között létrejött szerzõdésre, amely alapján a vállalt kötelezettségeket határidõig teljesíteni kell. A teljesítési határidõig rendelkezésre álló idõtartam más eljárásfajta választását nem tette lehetõvé.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26 § (</a>1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos, vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásban a hirdetmény közzététele nélküli tárgyalásos eljárási forma alkalmazásának jogalapjaként a 70. § (1) bekezdésének c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak.<br>
Bármilyen feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése c) pontjának jogszerû alkalmazását nem teszi lehetõvé.<br>
A Döntõbizottság vizsgálta, hogy elõre nem látható okból állt-e elõ a rendkívüli sürgõsség bekövetkezése.<br>
Az ajánlatkérõ ezt azzal indokolta, hogy az önkormányzat adásvételi szerzõdést kötött a Syngenta Kft.-vel és a szerzõdésbõl folyó kötelezettségvállalásokat az abban foglalt határidõre teljesíteni kell. Az adásvételi szerzõdés a felek szabad megállapodása alapján jön létre, a szerzõdõ fél nincs kényszerítve olyan kötelezettségvállalásra, amelynek teljesítésére nem képes, illetve amelynek teljesítésére csak más jogszabályba ütközõ módon képes.<br>
Jelen esetben tehát elõre nem látható okból elõállt rendkívüli sürgõsség bekövetkezésrõl nincs szó.<br>
Az önkormányzat érdekkörében merült fel a rendkívüli sürgõsség bekövetkezése, amely eredményeként ajánlatkérõ más eljárásfajta alkalmazása esetén az önkormányzat által vállalt határidõk teljesítésére nem lett volna képes.<br>
Ajánlatkérõ a Kft. 70. § (1) bekezdésének c) pontjára alapított eljárása tehát nem volt jogszerû.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította, és az f) pont alapján határozott a bírság kiszabásáról.<br>
A bírság összegét a Döntõbizottság az eset összes körülményeinek mérlegelése alapján állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 11.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>