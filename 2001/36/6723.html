<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6723)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.339/16/2001.<br>
<br>
Tárgy: a Zöldkõ Könyvvizsgáló és Gazdasági Tanácsadó Kft. jogorvoslati kérelme a Pénzügyi Szervezetek Állami Felügyelete közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a Zöldkõ Könyvvizsgáló és Gazdasági Tanácsadó Kft. (1027 Budapest, Bem rkp. 33–34. továbbiakban: kérelmezõ) jogorvoslati kérelmét, melyet a Pénzügyi Szervezetek Állami Felügyelete (1027 Budapest, Csalogány u. 9–11., a továbbiakban: ajánlatkérõ) "Szakértõ cégek kiválasztása, amelyek a Pénzügyi Szervezetek Állami Felügyelete 2001. évi ellenõrzési munkatervében szereplõ, mintegy 111 pénzügyi szervezet átfogó helyszíni vizsgálatát elvégzik" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 31-én a Közbeszerzési Értesítõ 5. számában részvételi felhívást tett közzé a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti tárgyalásos közbeszerzési eljárás lefolytatására. A részvételi felhívás módosítása 2001. március 7-én, Közbeszerzési Értesítõ 10. számában történt meg.<br>
Ajánlatkérõ a beszerzést tárgyát a következõk szerint határozta meg: szakértõ cégek kiválasztása, amelyek a Pénzügyi Szervezetek Állami Felügyelete 2001. évi ellenõrzési munkatervében szereplõ, mintegy 111 pénzügyi szervezet átfogó helyszíni vizsgálatát elvégzik. Ajánlatkérõ a szerzõdés teljesítése során &plusmn;30%-kal eltérhet a vizsgálandó pénzügyi szervezetek számától.<br>
A részvételi felhívás 3 c) és d) pont alapján részajánlatot lehetett tenni az ajánlatkérõ által készített Segédletben szereplõ intézménycsoportokra. Intézménycsoporton belül további részajánlat nem volt tehetõ. Az 1. intézménycsoport: bankcsoport, melynek van pénzügyi vállalkozás és befektetési vállalkozás tagja (hitelintézet vizsgálata nem tárgya a közbeszerzésnek), a 10., 11., 12. intézménycsoport befektetési vállalkozás, a 21. és 24. intézménycsoport szövetkezeti hitelintézetek.<br>
Ajánlatkérõ a mûszaki alkalmasság igazolására vonatkozóan elõírta többek között a részvételre jelentkezõnek és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozóknak az elõzõ három év legjelentõsebb, a Pénzügyi Szervezetek Állami Felügyeletérõl szóló 1999. évi CXXIV. törvény 3. §-ában foglalt törvények hatálya alá tartozó szervezeteknél végzett vizsgálatok (átvilágítás, audit) bemutatását, megadva a vizsgált szervezet nevét, a vizsgálat évét, az ellenszolgáltatás összegét, az elvégzett vizsgálat rövid bemutatását. Fel kellett továbbá sorolni a fenti hivatkozott törvény 3. §-ában meghatározott törvények hatálya alá tartozó azon intézménytípusokat, amelyeknél a jelentkezõ az elmúlt három évben vizsgálatot (audit, átvilágítás stb.) folytatott.<br>
A részvételi felhívás 9 b) pontja alkalmatlansági szempontként határozta meg, ha a részvételre jelentkezõ nem rendelkezik az elmúlt három évre vonatkozóan legalább három, az 1999. évi CXXIV. törvény 3. §-ában meghatározott törvények hatálya alá tartozó szervezet vizsgálatára (átvilágítás, audit) vonatkozó referenciával.<br>
Az ajánlatkérõ által meghívni kívánt ajánlattevõk keretszáma harminc volt.<br>
Ajánlatkérõ a részvételi felhívás 13.3. pontjában elõírta, hogy a közbeszerzési eljárásban csak az vehet részt, aki szerepel a Pénzügyi Szervezetek Állami Felügyelete által vezetett szakértõi névjegyzékben. Érvénytelen a jelentkezés, ha a jelentkezõ nem szerepel ebben a szakértõi jegyzékben.<br>
A részvételi jelentkezéseket ajánlatkérõ elbírálta, és 2001. április 9-én ajánlattételre hívta fel a szerzõdés teljesítésére alkalmasnak minõsített részvételre jelentkezõket, köztük kérelmezõt is.<br>
Ajánlatkérõ az ajánlati felhívásban meghatározta az ajánlat érvényességi feltételeit, többek között elõírta, hogy ajánlattevõnek a megpályázott intézmény típusának megfelelõ referenciával kell rendelkeznie. Azt is meghatározta, hogy az adott intézménytípusnál milyen referenciát tekint megfelelõnek, szükségesnek. Amennyiben az ajánlattevõ szövetkezeti hitelintézet vizsgálatára tesz ajánlatot, a szükséges referencia szövetkezeti, hitelintézeti vagy banki.<br>
Ajánlatkérõ kiemelte, hogy az ajánlattevõ csak olyan intézmény vizsgálatára tehet ajánlatot, melynek típusa az ajánlattevõ által a részvételi szakaszban benyújtott jelentkezésben a mûszaki alkalmasság igazolásánál megjelölésre; illetõleg a referenciák között ismertetésre került.<br>
A részvételi felhívás 9 c) pontja tartalmazta, hogy ajánlatkérõ az összességében legelõnyösebb ajánlatot kívánja kiválasztani. Az értékelési részszempontokat és azok súlyszámait az ajánlati felhívásban határozta meg a következõk szerint:<br>
Ár: 	0,3 <br>
Vállalt határidõk: 	0,2 <br>
Mûszaki tartalom: 	0,5<br>
Adható pontszámok: 0–100.<br>
A mûszaki tartalom részszemponton belül további alszempontokat határozott meg:<br>
<br>
1. Az ajánlatban leírt módszerek és az átfogó vizsgálati munkaprogram megfelelõsége: 	0–30 pontig<br>
<br>
2. Az ajánlatban leírt módszerek értékelése: 	0–50 pontig<br>
a) A leírt módszer(ek) kockázatfeltáró jellege: 	0–10 pontig <br>
b) Mintavételi eljárások: 	0–10 pontig<br>
c) A megpályázott pénzügyi szervezet típusának megfelelõ specialitások vizsgálatára vonatkozó ajánlat: 	0–5 pontig<br>
d) Informatikai rendszer vizsgálatának módszerei 	0–5 pontig <br>
e) A folyamatvizsgálatok módszerei: 	0–5 pontig<br>
f) A dokumentálásra vonatkozó elképzelések: 	0–10 pontig.<br>
<br>
3. A Felügyelettel történõ kapcsolattartásra <br>
vonatkozó ajánlat értékelése: 	0–20 pontig.<br>
Az ajánlati felhívásban ajánlatkérõ elõírta, hogy a mûszaki ajánlatnak tartalmaznia kell a teljesítési határidõvel kapcsolatban egy ütemtervet, amin keresztül be kell mutatnia az ajánlattevõnek az egyes feladatok elvégzésének kezdési idõpontját, valamint azt, hogy az egyes feladatok végrehajtása mennyi idõt vesz igénybe, meghatározta továbbá, hogy tartalmaznia kell a mûszaki ajánlatnak az ajánlattevõ elképzelését a Felügyelettel történõ kapcsolattartásra vonatkozóan.<br>
Az ajánlati felhívás nem tartalmazott további tájékoztatást az ajánlatok értékelésére vonatkozóan.<br>
Az ajánlattételi határidõben, 2001. április 23-ig a kérelmezõn kívül a következõ ajánlattevõk nyújtottak be ajánlatot: Felkai Consulting Pénzügyi Tanácsadó Kft., Fujkó Anna Bejegyzett Könyvvizsgáló Kft., Report and Audit Kft., VOFA CONTO Könyvvizsgáló és Adószakértõ Kft., AUDITÁL Kft., Számsys Könyvvizsgáló és Adótanácsadó Kft., Tóth Kálmánné Okleveles Könyvvizsgáló Kft., Valeur Adó- és Könyvszakértõ Kft., Deloitte & Touche Kft., KPMG Hungária Kft., KNOW-HOW AUDIT Kft., Nemzetközi Bankárképzõ Központ Rt., TANSZÉK Pénzügyi és Tanácsadó Kft., BDO Kontroll Könyvvizsgáló és Adótanácsadó Kft., Gyimesi és Tsa Könyvvizsgáló Kft., Dialog Plusz Audit Könyvvizsgáló Kft., Arthur Andersen Audit Kft., BMK Audit-Consulting Kft., PriceWaterhouseCoopers Kft.<br>
Kérelmezõ az 1., 10., 11., 12., 21. és 24. intézménycsoportokra tett ajánlatot.<br>
Ajánlatkérõ lefolytatta a tárgyalásokat az ajánlattevõkkel 2001. május 2-tõl kezdõdõen, egy fordulóban. Kérelmezõvel 2001. május 4-én tárgyalt. Ennek során az írásban benyújtott ajánlat bármely része módosítható volt.<br>
Ajánlatkérõ az ajánlati felhívását az eljárás során nem módosította. A tárgyalásokról készült emlékeztetõ szerint a tárgyalásokon ismertette az ajánlattevõkkel az ajánlatkérõ új eljárásrendjét.<br>
Ezt követõen az ajánlattevõk írásban módosíthatták ajánlatukat. Kérelmezõ is kiegészítette az ajánlatát.<br>
Az eredményhirdetésre 2001. május 16-án került sor, amelyen kérelmezõ képviselõje is részt vett.<br>
Az eljárásról készült összegezést 2001. május 22-én küldte meg ajánlatkérõ kérelmezõ részére.<br>
Az összegezés szerint kérelmezõ a 21. és 24. intézménycsoportra érvénytelen részajánlatot tett. Az 1. csoport nyertese a PriceWaterhouseCoopers Kft. lett. Itt kérelmezõ a nyertest követõ legkedvezõbb ajánlatot tevõként került kihirdetésre. A 10. intézménycsoport esetében ajánlatkérõ eredménytelennek nyilvánította az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján. A 11. és 12. intézménycsoport nyertese: Számsys Könyvvizsgáló és Adótanácsadó Kft., a 21. intézménycsoport nyertese a KNOW-HOW AUDIT Kft., a 24. intézménycsoport nyertese pedig a PriceWaterhouseCoopers Kft. lett.<br>
Az összegezés részletes indokolást tartalmazott az értékelésre vonatkozóan intézménycsoportonként és rész illetve alszempontonként.<br>
A 21. és 24. intézménycsoportban kérelmezõ ajánlata érvénytelenségét ajánlatkérõ az összegezésben azzal indokolta, hogy a szövetkezeti hitelintézetek intézménytípus megpályázásához kérelmezõnek szövetkezeti hitelintézeti vagy banki, átfogó vizsgálat lefolytatására vonatkozó referenciával kellett volna rendelkeznie.<br>
Ajánlatkérõ 2001. május 29–31. között megkötötte a nyertes ajánlattevõkkel a szerzõdéseket azokra az intézménycsoportokra vonatkozóan, amelyekre kérelmezõ is ajánlatot tett.<br>
Kérelmezõ 2001. május 29-én nyújtott be jogorvoslati kérelmet a Döntõbizottsághoz, amelyben kérte az eljárást lezáró döntés megsemmisítését, ideiglenes intézkedésként a szerzõdések megkötésének megtiltását.<br>
A jogorvoslati eljárás során tartott tárgyaláson pontosított kérelmében vitatta a 21. és 24. intézménycsoportokra vonatkozóan benyújtott részajánlata érvénytelenségét, mivel a munkatársai rendelkeznek szövetkezeti hitelintézeti referenciákkal.<br>
Az 1., 11. és 12. intézménycsoport esetében vitatta a vállalt határidõk értékelését, a részszempontra kapott pontszámok indokolását. Ajánlatkérõ indokolása szerint kérelmezõ vállalási határideje is jó, de kevésbé történt részletezése miatt az ütemezés nehezebben kezelhetõ. Kérelmezõ szerint ajánlatkérõ ezzel olyan tényeket állít, amelyek nem felelnek meg a valóságnak.<br>
Ugyanezen intézménycsoportoknál vitatta a mûszaki tartalom részszemponton belül "a Felügyelettel történõ kapcsolattartásra vonatkozó ajánlat értékelése" alszempont értékelését, mivel nem ért egyet annak indokolásával, amely szerint a Felügyelettel történõ kapcsolattartással összefüggésben az ajánlata nem tartalmazott részleteket annak rendszerességére és formájára vonatkozóan.<br>
Ajánlatkérõ észrevételében kérte az alaptalan kérelem elutasítását. Elõadta, hogy az 1999. évi CXXIV. törvény 3. §-ában meghatározott törvények hatálya alá tartozó szervezetek vonatkozásában végez, illetve végeztet vizsgálatokat. Ajánlatkérõ létrehozott egy szakértõi névjegyzéket, amelyben szereplõk és csak azok jogosultak pénzügyi szervezeteknek az ajánlatkérõ megbízásából történõ ellenõrzésére. A részvételi felhívás alapján csak azt kellett vizsgálni, hogy a részvételre jelentkezõ szerepel-e névjegyzéken. Kérelmezõ szerepelt, így felhívták ajánlattételre. A referenciái alapján azonban nem jogosult szövetkezeti hitelintézet vizsgálatára, mivel ilyen referenciája nincsen, ezért lett érvénytelen az ajánlata e részteljesítések vonatkozásában.<br>
Az ajánlatok elbírálásával kapcsolatban elõadta, hogy a határidõ értékelésekor az intézménycsoportokra tett ajánlatokat hasonlították össze. Ennek során a következõket mérlegelték:<br>
Az ajánlott idõpontok megfeleltek-e az ajánlati felhívásban szereplõ tervezett vizsgálati idõpontoknak, megfelelõen részletezte-e az ajánlattevõ a vizsgálat lebonyolításának szakaszait, a vizsgálat lebonyolítására ajánlott idõtartam szakaszonként – optimális-e, illetve mennyire felel meg az ajánlatkérõ gyakorlatának.<br>
Kérelmezõ nem jelölte meg pontosan a vizsgálat lebonyolításának szakaszait, így a helyszíni szakasz kezdetének és befejezésének idõpontjait sem. A nyertes ajánlat ezzel szemben részletes, dátumokkal ellátott ütemezést tartalmazott.<br>
"A Felügyelettel való kapcsolattartásra vonatkozó ajánlat értékelése" alszempont értékelése esetében is az adott intézménycsoportra benyújtott ajánlatokat hasonlították össze.<br>
A kapcsolattartás tartalmát, formáját és rendszerességét mérlegelte ajánlatkérõ. Kérelmezõ ajánlata nem tartalmazott sztenderd rendszerességû konzultációt a felügyeleti koordinátor és a vizsgálatvezetõ között, a nyertes ajánlatok ilyet tartalmaztak.<br>
Megjegyezte, hogy az l., 11. és a 12. intézménycsoport esetében az sem változtatna az eredményen, ha kérelmezõ a maximális pontszámot kapná a vitatott rész-, illetve alszempontokra.<br>
A Döntõbizottság megállapította, hogy a kérelem alaptalan.<br>
A Döntõbizottságnak abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és a Kbt. 55. § (6) bekezdésére tekintettel a Kbt. 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy kérelmezõ részvételi jelentkezése és az ajánlata szövetkezeti hitelintézeti referenciaként két szakértõ egyéni referenciáját tartalmazta. A referenciaként megjelölt munkákat végzõ személyek a munkát nem a kérelmezõ nevében végezték. A két, munkatársként megjelölt személy nem kérelmezõ alkalmazottja. Az egyik személy kérelmezõ tulajdonosa, de egy másik cég alkalmazottja, a másik munkatárs pedig szintén egy másik cég alkalmazottja. Kérelmezõ alvállalkozókat nem jelölt meg a részvételi jelentkezésében, illetve az ajánlatában.<br>
Kérelmezõ szerint az ajánlati felhívás alapján az általa megjelölt referenciák is megfelelõek, hiszen részvételi jelentkezésében és az ajánlatában ismertetésre kerültek a szövetkezeti hitelintézeti intézménytípushoz megkövetelt referenciák. Nem volt feltétel az, hogy azt az ajánlattevõnek kellett végeznie.<br>
A Döntõbizottság nem fogadta el kérelmezõ hivatkozását, mivel az ajánlati felhívás az érvényesség feltételei címû részében egyértelmûen tartalmazta, hogy az ajánlattevõnek kell olyan referenciával rendelkeznie, amelyet ajánlatkérõ az adott intézménycsoport esetében elõírt. Kérelmezõ sem a részvételi jelentkezésében, sem az ajánlatában nem mutatott be olyan, a Zöldkõ Könyvvizsgáló és Gazdasági Tanácsadó Kft. által végzett munkát, amelyet ajánlatkérõ referenciaként elõírt a szövetkezeti hitelintézeti vizsgálatokra ajánlatot tevõk számára.<br>
A fentiek alapján a Döntõbizottság megállapította, hogy kérelmezõnek a 21. és a 24. intézménycsoportra tett ajánlata nem felelt meg az ajánlati felhívásban foglaltaknak, ezért ajánlatkérõ nem követtett el jogsértést akkor, amikor kérelmezõnek a 21. és 24. intézménycsoportra tett részajánlatát érvénytelennek nyilvánította, így e részében a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatok értékelésével kapcsolatban a Döntõbizottság a következõket állapította meg:<br>
Ajánlatkérõ az ajánlatokat intézménycsoportonként értékelte.<br>
Kérelmezõ az l ., 11. és 12. intézménycsoportok vonatkozásában vitatta a vállalt határidõ részszempont és a mûszaki tartalom részszemponton belül "a Felügyelettel történõ kapcsolattartásra vonatkozó ajánlat értékelése" alszempont az értékelését.<br>
Az 1. intézménycsoport esetében a vállalt határidõk részszempont eredménye a következõ volt:<br>
<br>
Értékelési részszempont	Súlyszáma vállalt határidõk	0,2<br>
<br>
Zöldkõ Könyvvizsgáló és Gazdasági Kft.<br>
Értékelési pontszáma:	90<br>
Értékelési pontszám és a súlyszám szorzata:	18<br>
<br>
PriceWaterhouseCoopers Kft.<br>
Értékelési pontszáma:	100<br>
Értékelési pontszám és a súlyszám szorzata:	20<br>
<br>
Kérelmezõ a dokumentációban foglaltaknak megfelelõen ütemterv formájában mutatta be helyszíni vizsgálat idõtartamát. Ebben az idõtartam részletezése hónapokra és ezen belül I, II, III. szakaszokra oszlott. Kérelmezõ közölte, hogy a helyszíni munkák idõigénye az összes vizsgálati idõ 80%-a. A vállalt határidõvel kapcsolatban tartalmazta még az ajánlata azt, hogy a helyszíni vizsgálat befejezését követõen 15 napon belül jelentéstervezetet, a szerzõdéstervezetben meghatározott idõpontban pedig a végleges jelentést adja át.<br>
Az összegezés indokolása szerint a kérelmezõ által benyújtott ajánlat a végrehajtandó vizsgálatok részletes ütemezését nem kellõ mértékben mutatta be, a helyszíni szakaszra szánt idõszak nem derült ki egyértelmûen.<br>
Kérelmezõ vitatta ezt az indokolást, megítélése szerint az ajánlatában lévõ ütemtervbõl egyértelmûen megállapítható a helyszíni szakaszra szánt idõszak, a helyszíni vizsgálat kezdetének, befejezésének, a jelentéstervezet és a végleges jelentés átadásának idõpontja.<br>
A Döntõbizottság a kérelmezõ és a nyertes ajánlattevõ ajánlatának összehasonlítása alapján megállapította, hogy a nyertes ajánlattevõ ajánlatában lévõ ütemterv pontos, dátum szerinti meghatározást tartalmaz a teljes vizsgálat ütemezésére vonatkozóan, megjelölve abban nemcsak a helyszíni vizsgálat kezdõ és befejezõ idõpontját, hanem a helyszíni vizsgálatot megelõzõ és azt követõ feladatok ellátásának pontos határidejét, idõpontját is. Kérelmezõ ajánlatában lévõ ütemterv csak a helyszíni vizsgálatra vonatkozik, ebben nem szerepel a vizsgálatot megelõzõ és azt követõ feladatok elvégzésének ideje.<br>
A Felügyelettel történõ kapcsolattartásra vonatkozó ajánlat értékelése alszempontra kérelmezõ 15, a nyertes ajánlattevõ 20 pontot kapott. Kérelmezõ pontszámának indokolása a következõ volt: az ajánlat nem tartalmazott részleteket annak rendszerességére és formájára vonatkozóan.<br>
Kérelmezõ vitatta ezt, mivel az ajánlata 7. és 8. oldalán részletesen ismertette a kapcsolattartás módját a következõk szerint:<br>
– a helyszíni vizsgálat megkezdése idõpontjának bejelentése a vizsgálat megkezdését megelõzõ hét nappal,<br>
– a tervezett vizsgálati program átadása a helyszíni vizsgálat megkezdését követõ tíz napon belül,<br>
– rendkívüli eseményekrõl tájékoztatás annak megállapítását követõ huszonnégy órán belül,<br>
– a vizsgálati programban elõre nem látható ok miatti változás bekövetkezése esetén annak bejelentése, az esemény bekövetkezését követõ negyvennyolc órán belül,<br>
– a helyszíni vizsgálat befejezésérõl tájékoztatás,<br>
– konzultációbiztosítás, illetve -kérés a jelentéstervezet elkészítése elõtt,<br>
– jelentéstervezet átadása a helyszíni vizsgálat befejezését követõ tizenöt napon belül,<br>
– konzultáció biztosítása a jelentéstervezetrõl,<br>
– végleges jelentésátadás a helyszíni vizsgálat befejezését követõ negyvenöt napon belül,<br>
– a jelentéstervezetet és jelentést elektronikus úton is a Felügyelet rendelkezésére bocsátjuk.<br>
A Döntõbizottság megállapította, hogy a nyertes ajánlattevõ ajánlatában meghatározta a Felügyelettel történõ kapcsolattartás formáit, rendszerességét, a folyamatos elérhetõség módját, a tájékoztatás és az egész vizsgálat alatt történõ együttmûködés lehetséges formáit, gyakoriságát.<br>
Kérelmezõ ajánlatával összehasonlítva megállapítható, hogy a nyertes ajánlattevõ ajánlatában egy folyamatosabb, szorosabb munkakapcsolatot vállalt, ajánlott.<br>
A fentiek alapján a Döntõbizottság megállapította, hogy az 1. intézménycsoport esetében a vitatott rész-, illetve alszempont vonatkozásában a nyertes ajánlattevõ ajánlata jobb volt, így ajánlatkérõ nem követett el jogsértést azzal, hogy a nyertes ajánlatot magasabb pontszámokkal értékelte, a pontszámok tükrözik az ajánlatok közötti különbséget.<br>
A 11. intézménycsoport esetében a vállalt határidõk részszempont-eredménye a következõ volt:<br>
<br>
Értékelési részszempont	Súlyszáma<br>
Vállalt határidõk	0,2<br>
<br>
Zöldkõ Könyvvizsgáló és Gazdasági Kft.<br>
Értékelési pontszám:	80<br>
Értékelési pontszám és a súlyszám szorzata:	16<br>
<br>
KPMG Hungária Kft.<br>
Értékelési pontszám:	40<br>
Értékelési pontszám és a súlyszám szorzata:	8<br>
<br>
PriceWaterhouseCoopers Kft.<br>
Értékelési pontszáma:	90<br>
Értékelési pontszám és a súlyszám szorzata:	18<br>
<br>
Számsys Kft.<br>
Értékelési pontszáma:	100<br>
Értékelési pontszám és a súlyszám szorzata:	20<br>
<br>
A nyertes ajánlattevõ a Számsys Kft. lett.<br>
Kérelmezõ ugyanolyan ütemtervben mutatta be a helyszíni vizsgálat idõtartamát, mint az 1. intézménycsoport esetében.<br>
Az összegezés indokolása szerint a kérelmezõ vállalási határideje jó, de kevésbé történt részletezése miatt az ütemezés nehezebben követhetõ.<br>
A Döntõbizottság megállapította, hogy a nyertes ajánlattevõ, a Számsys Kft. és a PriceWaterhouseCoopers Kft. ajánlata pontos, dátum szerinti meghatározást tartalmaz a teljes vizsgálat ütemezésére vonatkozóan, megjelölve abban nemcsak a helyszíni vizsgálat kezdõ és befejezõ idõpontját, hanem a vizsgálatot megelõzõ és azt követõ feladatok ellátásának pontos határidejét is.<br>
A Felügyelettel történõ kapcsolattartásra vonatkozó ajánlat értékelése alszempontra kérelmezõ, a nyertes ajánlattevõ és a KPMG Hungária Kft. is 15 pontot kapott, a PriceWaterhouseCoopers Kft. ajánlatát értékelte ajánlatkérõ 20 ponttal. A kiosztott pontszámok indokolása a következõ volt: egyenletes volt az ajánlattevõk programja, legjobb azonban a PriceWaterhouseCoopers Kft.-é volt részletezettsége és jól eltalált súlypontjai miatt. A többi ajánlattevõ ezen programját inkább csak az általánosság szintjén, röviden fogalmazta meg.<br>
A Döntõbizottság megállapította az ajánlatok összehasonlítását követõen, hogy a nyertes ajánlattevõ, a Számsys Kft. és a kérelmezõ ajánlata (amely megegyezik az 1. intézménycsoportnál tett ajánlatával) a Felügyelettel történõ kapcsolattartás vonatkozásában hasonló elemeket tartalmaz. Ezen alszempontnál legtöbb pontot elért ajánlattevõ, a PriceWaterhouseCoopers Kft. ajánlata szintén megegyezik az 1. intézménycsoportnál tett ajánlatával. Erre tekintettel az ajánlatokra vonatkozó megállapítások azonosak az 1. intézménycsoportnál tett megállapításokkal.<br>
A fentiek alapján a Döntõbizottság megállapította, hogy a 11. intézménycsoport esetében a vitatott részszempont vonatkozásában a nyertes ajánlattevõ ajánlata, a vitatott alszempont esetében pedig a PriceWaterhouseCoopers Kft. ajánlata volt jobb a kérelmezõ ajánlatánál. Ajánlatkérõ nem követett el jogsértést az értékelés során azzal, hogy a nyertes ajánlatát a vállalt határidõk részszempontnál a kérelmezõ pontszámánál magasabb pontszámmal, a Felügyelettel történõ kapcsolattartásra vonatkozó ajánlat értékelése alszempontnál pedig kérelmezõével azonos pontszámmal értékelte, mivel a pontszámok összhangban vannak az ajánlatok tartalmával.<br>
A 12. intézménycsoport esetében a vállalt határidõk részszempont-eredménye a következõ:<br>
<br>
Értékelési részszempont	Súlyszáma<br>
Vállalt határidõk	0,2<br>
<br>
Zöldkõ Könyvvizsgáló és Gazdasági Kft.<br>
Értékelési pontszám:	80<br>
Értékelési pontszám és a súlyszám szorzata:	16<br>
<br>
Gyimesi és Társa Kft.<br>
Értékelési pontszám:	40<br>
Értékelési pontszám és a súlyszám szorzata:	8<br>
<br>
KPMG Hungária Kft.<br>
Értékelési pontszám:	40<br>
Értékelési pontszám és a súlyszám szorzata:	8<br>
<br>
Nemzetközi Bankárképzõ Központ Rt.<br>
Értékelési pontszáma:	100<br>
Értékelési pontszám és a súlyszám szorzata:	20<br>
<br>
Számsys Kft.<br>
Értékelési pontszáma:	80<br>
Értékelési pontszám és a súlyszám szorzata:	16<br>
<br>
Kérelmezõ ugyanolyan ütemtervben mutatta be a helyszíni vizsgálat idõtartamát, mint az 1. intézménycsoport esetében.<br>
Az összegezés indokolása szerint a kérelmezõ vállalási határideje jó, de kevésbé történt részletezése miatt az ütemezés nehezebben követhetõ.<br>
Ennél a részszempontnál a Nemzetközi Bankárképzõ Központ Rt. kapta a legmagasabb pontszámot, az indokolás szerint azért, mert az ütemezése tömörítettebb, így az ajánlatkérõi igényeknek jobban megfelel. A Számsys Kft. esetén kissé szétnyúlnak a határidõk.<br>
A Döntõbizottság megállapította, hogy a nyertes ajánlattevõ, a Számsys Kft. ajánlatában az ütemezés ugyanolyan részletes, mint a 11. intézménycsoportnál, a vállalt határidõ azonban kevésbé kedvezõ ajánlatkérõ számára, míg a kérelmezõ határideje kedvezõbb, de az ütemezés formája az 1. intézménycsoportnál tett megállapítások szerint kevésbé kedvezõ, így az azonos pontszámmal történõ értékelés megfelelõ.<br>
A Felügyelettel történõ kapcsolattartásra vonatkozó ajánlat értékelése alszempontra kérelmezõ és a nyertes ajánlattevõ Számsys Kft. is 15 pontot kapott, a Nemzetközi Bankárképzõ Rt. ajánlatát értékelte ajánlatkérõ 20 ponttal. A kiosztott pontszámok indokolása az összegezés szerint a következõ volt: egyenletes volt az ajánlattevõk programja, legjobb azonban a Nemzetközi Bankárképzõ Rt.-é volt, mivel nagyon részletesen, a vizsgálat minden fázisára kiterjedõen ismerteti a kapcsolattartás módját és módszerét. A többi ajánlattevõ ezen programját inkább csak az általánosság szintjén, röviden fogalmazta meg. A Számsys Kft. és kérelmezõ ajánlata megegyezett a 11. intézménycsoportnál tett ajánlattal ezen alszempont vonatkozásában. A két, azonos pontszámmal értékelt ajánlat a 11. intézménycsoportnál kifejtettek szerint hasonló elemeket tartalmaz, azonos pontszámokkal történt értékelésük nem jogsértõ.<br>
A Döntõbizottság megállapította, hogy a Nemzetközi Bankárképzõ Rt. ajánlatára vonatkozóan helytállóak az ajánlatkérõ indokolásában foglaltak, ezért a kérelmezõ ajánlata pontszámánál magasabb pontszámmal történõ értékelése jogszerû.<br>
A 12. intézménycsoport esetében a vitatott rész-, illetve alszempont értékelése során ajánlatkérõ nem követett el jogsértést, a kiosztott pontszámok tükrözik az ajánlatok közötti különbségeket.<br>
A fentiek alapján tehát ajánlatkérõ az 1., 1 l., 12. intézménycsoportok esetében a kérelmezõ által vitatott értékelési rész-, illetve alszempont értékelése során nem sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
Mindezekre tekintettel a Döntõbizottság megállapította, hogy kérelmezõ jogorvoslati kérelme alaptalan, ezért a rendelkezõ részben foglalt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 16.<br>
<br>
Dr. Bankó Ágnes  s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>