<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6694)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.442/7/2001.<br>
<br>
Tárgy: A Hídépítõ Rt. jogorvoslati kérelme a Budai Várgondnokság Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a Hídépítõ Rt. (1138 Budapest, Karikás Frigyes u. 20., képviseli: Dr. Horváth László Lajos jogtanácsos, a továbbiakban: kérelmezõ) jogorvoslati kérelmének, melyet a Budai Várgondnokság Kht. (1014 Budapest, Színház u. 5–9., képviseli: Dr. Molnár Judit ügyvéd 1124 Budapest, Gébics u. 7. fsz. 1. a továbbiakban: ajánlatkérõ) "a Budapest Erzsébet Téri Kulturális Központ és Millenniumi park teljes körû kivitelezése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, egyebekben a jogorvoslati kérelmet elutasítja.<br>
A, Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. március 28-án megjelent 13. számában részvételi felhívást tett közzé elõminõsítési eljárás megindítására a rendelkezõ részben megjelölt beszerzés tárgyában.<br>
A részvételi felhívás szerint a teljesítés határideje 2002. március 1. plusz 1 év az utó-felülvizsgálati eljárás befejezéséig. A részvételi felhívásban részajánlattétel, illetõleg többváltozatú ajánlattétel adását ajánlatkérõ kizárta.<br>
Ajánlatkérõ a részvételi jelentkezések elkészítéséhez elõminõsítési dokumentációt is készített.<br>
A részvételi jelentkezés határidejéig, 2001. április 23-ig kilenc részvételi jelentkezõ nyújtotta be jelentkezését, amelyek közül ajánlatkérõ 2001. május 2-án kihirdetett döntése szerint hat részvételre jelentkezõt minõsített alkalmasnak: Középületépítõ Rt., Magyar Építõ Rt., KÉSZ Kft., Architekton Rt., Strabag Kft. és kérelmezõ.<br>
Ajánlatkérõ az alkalmasnak minõsített ajánlattevõket 2001. május 7-én ajánlattételre felhívta az ajánlati felhívás megküldésével.<br>
Az ajánlati felhívás tartalmazta az ajánlatok elbírálási szempontját az alábbiak szerint:<br>
	pontszám:<br>
– megajánlott vállalkozási ár és jelen érték összefüggése alapján képzett abszolút ár 	7<br>
–  vállalt teljesítési határidõ (részhatáridõk, elõteljesítés) 	5 <br>
– megajánlott számlafizetési ütemezés 	4<br>
– megajánlott szerzõdéses feltételek (kötbér-teljesítési, jóteljesítési garancia mértéke) 	3<br>
– organizáció biztonsága, szakszerûsége	2<br>
 Az elbírálás ponthatára 1–10 pont.<br>
A részletes ajánlati és szerzõdési feltételeket a dokumentáció tartalmazta.<br>
Az ajánlattevõk rendelkezésére bocsátott dokumentáció útmutatót, szerzõdéstervezetet, mûszaki és egyéb (árképzésekrõl szóló) elõírásokat, valamint a kiviteli tervdokumentációt tartalmazta. A dokumentáció 10. oldalán 1.5 pont alatti elõírás már megengedte ajánlattevõk részére az alternatív ajánlat benyújtását is. Az alternatív ajánlat készítésével kapcsolatban ajánlatkérõ azt a kikötést tette, hogy az ajánlattevõknek lehetõségük van alternatív ajánlatok kidolgozására az alapajánlatban meghatározott ajánlat benyújtása mellett. Az alternatív ajánlatadás feltétele, hogy az eljárással elért teljesítmény meg kell hogy feleljen az ajánlatkérési mûszaki tervdokumentációban megkövetelt specifikációnak. Továbbá az eljárás mind mûszaki, mind gazdasági szempontból versenyképes legyen az alapajánlat tervével, és a kivitelezés határideje és a szerzõdés feltételei betarthatóak legyenek építési engedély módosítása nélkül.<br>
Alternatív megoldás esetén a kiviteli terv elkészítésének költsége az ajánlattevõt terheli. Az ajánlati árat a tételes költségvetési kiírás alapján kellett meghatározni, külön esetleg észrevételekkel kiegészítve. A szerzõdést változatlan feltételekkel – esetleg kedvezõbb kondíciókkal – kellett elfogadni. Számlázási, egyben kivitelezési ütemtervet is kért ajánlatkérõ.<br>
Ajánlatkérõ 2001. május 30-án konzultációt is tartott, számos ajánlattevõi kérdésre írásban választ adtak, a konzultációt követõ 2. napon postázták ezeket a válaszokat.<br>
A konzultáción ajánlattevõi kérdésre elhangzott, hogy az ajánlati árak elbírálása valamennyi ajánlati ár azonos idõpontra hozott értéke – figyelembe véve a vállalkozók részszámlázási igényét – alapján történik. A pontozásban a legjobb ajánlat a maximális, a legrosszabb ajánlat minimális pontot kap.<br>
Az ajánlattételi határidõig, 2001. június 18-ig valamennyi ajánlattételre felkért ajánlattevõ benyújtotta az ajánlatát. A kérelmezõ és a KÉSZ Kft. csak egyváltozatú ajánlatot nyújtottak be, a többi ajánlattevõ több alternatív ajánlatot is benyújtott.<br>
Ajánlatkérõ értékelõ bizottsága 2001. június 28-án értékelte az ajánlatokat, és javasolta az ajánlatkérõnek, hogy valamennyi ajánlat érvényességének megállapítása mellett az Architekton Rt. 3. számú alternatív ajánlatát, õt követõen a kérelmezõ ajánlatát hirdessék ki nyertesnek.<br>
A nyilvános eredményhirdetésre 2001. június 29-én került sor az összegzés ismertetésével.<br>
Ajánlatkérõ az ajánlati felhívásban közölteknek megfelelõen a szerzõdést a nyertes ajánlattevõvel 2001. július 9-én megkötötte.<br>
Kérelmezõ 2001. július 4-én nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérelmében kérte az ajánlatkérõ közbeszerzési eljárást lezáró döntésének megsemmisítését, a jogsértés megállapítását, ajánlatkérõ kötelezését költségeinek viselésére, ideiglenes intézkedésként kérte a szerzõdéskötés megtiltását.<br>
Jogorvoslati kérelme indoklásában kérelmezõ elõadta, hogy álláspontja szerint a részvételi felhívás az alternatív ajánlat benyújtásának lehetõségét kizárta, ezzel szemben az ajánlati dokumentációban ajánlatkérõ már az alternatív ajánlatadás lehetõségét megengedte, és ennek alapján alternatív ajánlatot is hirdetett ki nyertesnek. Ajánlatkérõ ezen döntése jogsértõ volt. Kérelmezõ hivatkozott továbbá arra, hogy álláspontja szerint a nyertes alternatív ajánlata érvénytelen, annak mûszaki tartalma feltehetõen nem felelt meg az ajánlati felhívás és a dokumentáció elõírásának.<br>
Kifogásolta, hogy ajánlatkérõ az ajánlatok elbírálása során az általa meghatározottakkal ellentétben nem osztotta ki a legkedvezõbb ajánlattevõnek az 1 pontot. Álláspontja szerint a legkedvezõbb ajánlatot ezen közbeszerzési eljárásban õ tette. Hivatkozott arra is kérelmezõ, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének 5. számú melléklete szerinti összegzést nem készítette el, az ajánlatok értékelésének indokát nem adta meg.<br>
Ajánlatkérõ érdemi észrevételében kérte a jogorvoslati kérelmet egyrészt mint elkésettet, másrészt mint megalapozatlant elutasítani. Indoklásként elõadta, hogy a jogorvoslati kérelem azon része, melyben kérelmezõ kifogásolja, hogy a részvételi felhívással szemben a dokumentáció az alternatív ajánlatadás lehetõségét biztosította, elkésett, hiszen az ajánlatok bontására 2001. június 18-án került sor. Ez volt az a legvégsõ határidõ, amelytõl kezdõdõen 15 napon belül az ajánlati felhívás és a dokumentáció sérelmes elõírásai jogorvoslati kérelemmel megtámadhatók voltak. A jogorvoslati kérelem benyújtásának idõpontjában a 15 napos határidõ már eltelt.<br>
Ajánlatkérõ álláspontja szerint a nyertes ajánlat érvényesnek minõsül. Ajánlatkérõ a dokumentációban az alternatív ajánlatadás feltételeit, kritériumait megállapította. Ezeknek a feltételeknek a nyertes alternatív ajánlata megfelelt. Ajánlatkérõ az építéstechnológia vonatkozásában kért, illetve adott lehetõséget többváltozatú ajánlattétel benyújtására. Ennek az elõírásnak pedig a nyertesi ajánlat megfelelt.<br>
Az ajánlatok összehasonlítása és értékelése a megadott szempontok alapján történt. Az értékelést úgy végezték, hogy a legkedvezõbb ajánlati elem megkapta a maximális pontszámot, és ennek arányában történt meg a többi pontszám kiosztása.<br>
Ajánlatkérõ hivatkozott arra, hogy az értékelése megfelelõ volt, az összességében legkedvezõbb ajánlatot hirdették ki nyertesnek.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve a határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A közbeszerzési eljárásban az ajánlattétel határideje 2001. június 18-án volt. Az ajánlati felhívás és a dokumentáció ellentétes elõírásaival kapcsolatos jogorvoslati kérelem benyújtására 2001. július 4-én került sor, a jogorvoslati eljárás benyújtására rendelkezésre álló 15 napos határidõn túl. A jogorvoslati kérelem ezen része elkésett. Kérelmezõ tárgyaláson ezt a tényt maga sem vitatta.<br>
A Döntõbizottság ezt követõen vizsgálta, hogy a nyertes alternatív ajánlata érvényesnek minõsül-e. A Döntõbizottság tényként fogadta el jogorvoslati kérelem határidõben történõ benyújtásának hiányában, hogy a dokumentációban az ajánlatkérõ az alternatív ajánlatadás lehetõségét biztosította. Ennek alapján a Döntõbizottság azt vizsgálta, hogy a benyújtott ajánlat a dokumentáció e körben tett elõírásainak megfelelt-e.<br>
A nyertes alternatív ajánlatában elhagyja a meglévõ bélésfal bontását, ehhez a megoldáshoz dolgozták ki a munkafázisokat. Továbbá a térburkolatoknál budakalászi kõ helyett minõségben megfelelõ török mészkövet, osztrák gránit helyett pedig NERO IMPALA követ építenek be, a Hess típusú kerti bútor helyett hazai típust alkalmaznak. Az anyag minõségi változás érvénytelenséget nem eredményez. A technológiai új megoldás pedig nem okoz építési engedély módosítását, a létrehozott mûszaki létesítmény ugyanaz lesz, gazdaságosabb és gyorsabb megoldást nyújt. A kiviteli terv módosítása ehhez a megoldáshoz szükséges, de ezt az ajánlatkérõ elõzetesen nem zárta ki, csupán ennek költségét az ajánlattevõnek kell viselnie.<br>
A. <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb; amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottság ez alapján vizsgálta, hogy ajánlatkérõ fenti törvényi rendelkezés alapján végezte-e el az ajánlatok érdemi összehasonlítását. Az ajánlatkérõ az ajánlatok elbírálásával kapcsolatosan egyetlenegy elõírást tett a konzultáción, amely szerint a legjobb ajánlat a maximális, a legrosszabb a minimális pontot kapja. Az ajánlatkérõ elbírálása során a legjobb ajánlatnak a maximális 10 pontot kiosztotta, és ehhez viszonyítottan arányosan állapította meg a többi pontszámot. A minimális pontszám az 1 pont kiosztása csak az elsõ elbírálási szempontnál történt meg. A pontszámok határait illetõen a törvényi elõírások nem teszik kötelezõvé a megadott szélsõ értékek alkalmazását. Ajánlatkérõ saját elõírásának csak egyik értelmezése az, hogy a legrosszabb ajánlatra az alsó ponthatárt fogja alkalmazni, ez úgy is értelmezhetõ, hogy a legrosszabb ajánlati elem a kiosztott pontszámok minimumát kapja, ami egyébként jelen közbeszerzési eljárásban megvalósul. Ily módon a pontozásos értékelés sem a törvény elõírásait, sem ajánlatkérõ saját feltételeit nem sérti.<br>
Döntõbizottság ezt követõen vizsgálta, hogy ajánlatkérõ elbírálása a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szabályainak betartása alapján történt-e meg, illetve a Kbt. 59. § (1) bekezdése alapján hozta-e meg az eljárást lezáró döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ értékelése az alábbi volt:<br>
Kérelmezõ<br>
részszempontok	pontszám	súlyozva <br>
– megajánlott vállalkozási ár és jelen érték összefüggése alapján képzett abszolút ár	10	70<br>
– vállalt teljesítési határidõ (részhatáridõk, elõteljesítés)	8	40<br>
– megajánlott számlafizetési ütemezés	8	32<br>
– megajánlott szerzõdéses feltételek (kötbér-teljesítési, jóteljesítési garancia mértéke)	8	24<br>
– organizáció biztonsága, szakszerûsége	10	20<br>
összesen:		186<br>
<br>
Nyertes részszempontok	pontszám	súlyozva <br>
– megajánlott vállalkozási ár és jelen érték összefüggése alapján képzett abszolút ár	8,73	61<br>
– vállalt teljesítési határidõ (részhatáridõk, elõteljesítés)	10	50<br>
– megajánlott számlafizetési ütemezés	10	40<br>
– megajánlott szerzõdéses feltételek (kötbér-teljesítési, jóteljesítési garancia mértéke)	7	21<br>
– organizáció biztonsága, szakszerûsége	8	16<br>
összesen:		188<br>
<br>
<br>
1. megajánlott vállalkozási ár és a jelen érték összefüggése alapján képzett abszolút ár.<br>
Az értékelési szakvélemény elvonatkozásban az alábbiakat tartalmazza:<br>
A jelen érték számítás lényege, hogy a felmerülõ pénzfolyamatokat (kiadás-bevétel) egy jól megválasztott kamatláb alkalmazásával azonos idõpontra hozzuk. Ehhez ki kell jelölni azt az idõpontot (jelen esetben D nap 2001. 06. 30.), amelyre a felmerülõ pénzfolyamatokat át akarjuk számolni (jelen esetben, mivel a pénzfolyamatok egy késõbbi idõpontban merülnek fel visszadiszkontálni.)<br>
A diszkontálás képlete: C × 1/1+in, ahol: <br>
C = a visszadiszkontálandó összeg,<br>
i = kamatláb,<br>
n = az eltelt idõszak.<br>
A "C" alatt, tehát az egyes társaságok által különbözõ idõpontban felmerülõ vállalkozási árak szerepelnek.<br>
Az. "i" alatt a figyelembe vett éves kamatláb (9,8%) 365-öd részét értjük, azaz egynapi kamatot.<br>
Az "n" az eltelt idõszak napokban számolva.<br>
A fenti képlet alkalmazásával a számítások végrehajtása során kaptuk meg a nettó jelen értéket. Megjegyezzük, hogy az éves 9,8%-os éves infláció szakértõi becslés.<br>
A kérelmezõ 1 185 008 E Ft-os árajánlatából számított jelen érték 1 118 317 E Ft, míg a nyertes ajánlat 1 239 825 E Ft-os vállalási árából számított jelen érték 1 180 070 E Ft volt. Az árajánlatokhoz tartozó pontszámokat ajánlatkérõ az alábbi – arányosságon alapuló – képlettel határozta meg:<br>
<br>
P = Pmax – (Pmax – Pmin) ×    Ár – Ármin   <br>
                                         Ármax – Ármin<br>
<br>
A kiosztott pontszámok (kérelmezõ 10, nyertes 8,73) tehát a felhívásban jelzett – és nem kifogásolt – jelen értékre tekintettel történt a megadott ponthatárok között, jogszerûen.<br>
<br>
<br>
2. Vállalt teljesítési határidõ (részhatáridõk, elõteljesítés)<br>
Kérelmezõ 2002. 02. 28.	pontszám 8<br>
Nyertes 2001. 12. 31.	pontszám 10<br>
A nyertes véghatáridõ vállalása a legkedvezõbb volt. Az ajánlatban körülírt technológiai megoldás nagymértékben valószínûsítette a vállalt határidõ tarthatóságát, ennek megfelelõ a megkötött szerzõdés is. A szerzõdés módosítására vonatkozó kérelmezõi állítás a becsatolt szerzõdés alapján nem bizonyosodott be.<br>
<br>
<br>
3. Megajánlott számlafizetési ütemezés.<br>
Kérelmezõ: két számla 30–70% és 30 banki napos átutalás, elõleg nincs. Nyertes: egyetlen végszámla és 30 banki napos átutalás, elõleg nincs.<br>
Kérelmezõ: 	8 pont <br>
Nyertes: 	10 pont<br>
E részszempont értékelése a benyújtani kívánt számlák számán alapult. Kétségkívül a nyertes ajánlata volt a legkedvezõbb, a fizetési határidõben pedig nem volt különbség. Az ajánlatkérõ értékelése elfogadható.<br>
<br>
<br>
4. Megajánlott szerzõdéses feltételek (kötbér, teljesítési, jóteljesítési garancia mértéke).<br>
Ajánlatkérõ e részszempontban a kötbérvállaláson belül a késedelmi és a meghiúsulási kötbért, teljesítési garancia összegét és a jóteljesítési garancia idejét és összegét értékelte. Mindezen szerzõdéses feltételekre ajánlatkérõ minimális elvárásait közölte a felhívásában, az ajánlatok általában meghaladták ezeket az értékeket.<br>
Kérelmezõ:<br>
Kötbér: 	kiszámítva<br>
 1–10 napra 2‰	2,96 M Ft/nap<br>
11–15 napra 4‰ 	5,92 M Ft/nap<br>
15–20 napra 5‰ 	7,4 M Ft/nap<br>
utána 15‰ 	22,2 M Ft/nap<br>
meghiúsulásra 15%<br>
Nyertes: <br>
Kötbér: 	valójában<br>
 1–10 napra 1,5‰	2,5 M Ft/nap<br>
11–15 napra 3,0‰ 	5 M Ft/nap<br>
15–20 napra 7,5‰	 12,5 M Ft/nap <br>
utána 22,5‰ 	37 M Ft/nap<br>
meghiúsulásra 20%<br>
(A nyertes a tényleges összegek szerint tett ajánlatot.)<br>
Jólteljesítési garancia: <br>
Kérelmezõ: 3 évre 5%<br>
Nyertes: 1,5 évre, 1 évben 10%, késõbb 5%. <br>
Teljesítési garancia: azonosan 10%<br>
A Döntõbizottság álláspontja szerint a garanciavállalások körében figyelembe kell venni a kérelmezõ által vállalt – 1 évvel több – növénytelepítésre vonatkozó garanciát (fenntartást) is. Összességében a kötbérvállalásban a nyertes ajánlata a magasabb összegû 15 napon túli és meghiúsulási kötbér miatt, a kérelmezõé a hosszabb idõtartamú garanciavállalás miatt kedvezõbb. Az egyéb ajánlatokra is tekintettel ajánlatkérõ pontszámokban kifejezett értékelése helyes volt.<br>
<br>
<br>
5. Organizáció biztonsága, szakszerûsége.<br>
E részszempont körében a nyertes ajánlatát az alternatív mûszaki megoldás tette kedvezõbbé. Ez a megoldás biztosítja, hogy a munkákat nagyobbrészt fedett, zárt térben végezzék, ami a környezetterhelés szempontjából (por, zaj) a legkedvezõbb, illetve az idõjárástól nagymértékben független munkafolyamatot tesz lehetõvé. Az organizációs elképzeléseit egyebekben az ajánlattevõk nagy részletességgel kidolgozták, ebben lényeges különbség nem állapítható meg.<br>
Az ajánlatkérõ pontozása kifejezi az ajánlatok értékelését.<br>
Összességében a részszempontok szerinti értékelés és a nyertes kiválasztására vonatkozó döntés jogszerû.<br>
Ajánlatkérõ ennek alapján a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a Kbt. 59. § (1) bekezdését nem sértette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az 5. számú melléklet szerinti összegzés elkészítését és megküldését mint a nyilvánosság alapelvi rendelkezés egyik legfontosabb konkrét megvalósulását teszi kötelezõ ajánlatkérõi feladattá. Ezt megsértette ajánlatkérõ, mert "összegzése" sem az elbírálás során összehasonlított ajánlati tartalmi elemeket, sem a pontszámok és a döntés tényszerû indokolását nem tartalmazta.<br>
Ajánlatkérõ tehát fenti rendelkezést megsértette, amikor a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés 5. számú mellékletének megfelelõen nem készítette el az összegzését.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei nem álltak fenn. <br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a h) pont alapján kötelezte ajánlatkérõt az igazgatási szolgáltatási díj viselésére. A Döntõbizottság a bírság kiszabásától eltekintett a jogsértés súlyára és a Kbt. 88 § (5) bekezdésre tekintettel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001.  július 24.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>