<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6689)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.447/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Szolnok Megyei Jogú Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85. a továbbiakban: Bizottság elnöke) a Szolnok Megyei Jogú Város Önkormányzata (5000 Szolnok, Kossuth tér 9. a továbbiakban: ajánlatkérõ) "vízbázis kialakítása, víztisztítás kiépítése, tervezési és építési munkák" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Szolnok város és számos hozzá csatlakozó település ivóvizét a tiszai Felszíni Vízmû biztosítja, a Tiszából kivett vizet technológiai rendszerében megtisztítja és azt a városi és a regionális hálózatba továbbítja. Nem zárhatók ki a Tisza folyó esetében az olyan vízminõségi események, amikor a nyersvíz-szükségletet tartalék vízbázisból kell átmenetileg biztosítani. Tartalék vízbázis a jelen esetben az Alcsi-Holt-Tisza, amelynek felhasználásához a Holt-Tisza partján vízkivételi mû, mobil elõtisztító egység, a vizet a Holt Tiszától a Felszíni Vízmûbe eljuttató (a Tisza bal partjától a meder alatt átvezetett, majd a jobb parton futó) nyersvíz vezeték, a meglévõ vízmûvön belüli kezelõrendszer fejlesztése vált szükségessé. A Víz X Víz Kft. által készített tervdokumentációt az engedélyezõ hatóság elbírálta, majd 1999-ben a vízjogi létesítési engedélyt (késõbb annak módosítását) megadta. A határozat szerint a Holt-Tiszáról történõ nyersvízellátás megoldása során a vízszállító rendszer kiépítése mellett a Felszíni Vízmû technológiájának és berendezéseinek fejlesztése, fõleg gépészeti és automatika elemek beépítésével történik az alábbiak szerint:<br>
– folyami vízkivételi mûnél szabályozható teljesítményû szivattyúzás kialakítása<br>
– 2 db dobszûrõ cseréje automata mûködésûre<br>
– a levegõztetés ellenáramúvá történõ átalakítása<br>
– homokfogó intenzifikálás, vegyszer bekeverés fejlesztése<br>
– derítõk hatásfokának növelése ülepítõ elemek beépítésével <br>
– II. technológiai fõvonal átalakítása<br>
– Vegyszeres kezelések átalakítása, Flash eljárás alkalmazása (klórozás, derítés, aktívszénpor, kálium-permanganát, segéd derítõszerek, mésztej, kaolin)<br>
A munkálatok idején a folyamatos zavartalan ivóvíz-szolgáltatást biztosítani kell, a vízellátásért az üzemeltetõ Víz- és Csatornamûvek Koncessziós Rt. felel. A beruházás megvalósítására ajánlatkérõ 2001. évben címzett állami támogatásban részesült.<br>
Ajánlatkérõ 2001. június 28-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti hirdetmény közzététele nélküli tárgyalásos eljárást indított, ajánlattételre a Víz és Csatornamûvek Koncessziós Rt.-t hívta fel.<br>
A Döntõbizottság elnökét egyidejûleg tájékoztatta az eljárás indításáról. Az eljárásfajta alkalmazása indokaként hivatkozott arra, hogy a Vízmû egész területén – közegészségügyi okokból – csak az ajánlattevõ tevékenykedhet, csak az õ alkalmazottai végezhetnek munkákat, ennek igazolásaképpen csatolta az ÁNTSZ 1425/2001. számú szakhatósági állásfoglalását. Hivatkozott ajánlatkérõ arra is, hogy a kivitelezési munkák a jelenlegi víztisztítómû átalakításával járnak, ezalatt az ivóvíztermelés és szolgáltatás is folyik, a mûködõ rendszer mellett a beruházást csak a jelenlegi kezelõ és mûködtetõ tudná biztonságosan megvalósítani. Az üzemeltetõ által alkalmazott technológiák között vannak védendõ ("titkos eljárási fázisok") tartományok, amelyek kiszolgáltatása sértené az érvényes koncessziós szerzõdés elõírásait és az üzletpolitikai elveket is. Elõbbiek igazolására csatolta Prof. Dr. Öllõs Géza akadémikus szakvéleményét is. <br>
Az ÁNTSZ 1425/2001. számú szakvéleménye szerint a vízmûvek közegészségügyi, járványügyi szempontból különös jelentõségû "védendõ" létesítmények és a vonatkozó jogszabályok szerint területére a külsõ személyek belépése korlátozott, illetve feltételekhez kötött. Így a vízmû területén rendszeresen, vagy eseti jelleggel a 33/1998. (VI. 24.) NM rendelet l. számú melléklete 7. pontjában meghatározott vizsgálatokkal rendelkezõ személyek tartózkodhatnak, végezhetnek munkát.<br>
Prof. Dr. Öltõs Géza szakvéleménye szerint a Felszíni Vízmû "intenzifikálása" során mûködõ rendszerekben kell a feladatokat elvégezni, eközben a folyamatos vízszolgáltatás is követelmény. Ez utóbbi igény mellett a kivitelezési munkákat magas minõségi szinten kell teljesíteni, egy-egy egység üzembe helyezését annak komplex próbaüzemeltetése elõzi meg. A feladatot még bonyolultabbá teszi az a körülmény, hogy folyamatosan alkalmazkodni kell a Tisza nyersvíz minõségéhez, szükség esetén a próbaüzemet meg kell szakítani, illetve megfelelõ üzemi tartalékokat kell biztosítani. Az üzemeltetõ aktív részvétele fentiek miatt nélkülözhetetlen, a vízszolgáltatási felelõsség pedig mással nem osztható meg, tehát ajánlattevõként kizárólag az üzemeltetõ vehetõ számításba.<br>
Az ajánlati felhívásban ajánlatkérõ meghatározta a törvény szerint szükséges elõírásait (pénzügyi, gazdasági és mûszaki alkalmasság vizsgálata, elbírálási szempontja, az eljárás menete stb.). Szándéka szerint 2001. július 27-én hirdeti ki az eljárás eredményét és a 10. napon köt szerzõdést. Dokumentációt is rendelkezésre bocsátott, amelyben részletes ajánlati-, szerzõdési- és mûszaki feltételeit közölte.<br>
Ajánlatkérõ a jogorvoslati eljárásban tett észrevételében elsõsorban a beszerzés tárgyának mûszaki-technikai sajátosságaira utalt, ezzel indokolva az eljárásfajta alkalmazását. Álláspontja szerint csak az ajánlattételre felkért társaság képes teljesíteni azokat a szigorú követelményeket, amelyeket a folyamatos ivóvízszolgáltatás mellett végzett kivitelezési munkák igényelnek. A beruházás értékének kb. 83%-át a meglévõ (mûködõ) berendezések átalakítása teszi ki. A Vízmû szolgáltatóként kizárólagosan felel a lakosság ivóvízellátásáért és a területén tevékenykedõ személyekért is. Ajánlatkérõ által az üzemeltetõ az egyedüli ismert, a beruházást megvalósítani képes személy, emiatt szükséges a versenykorlátozó helyzet elfogadása, a választott eljárástípus alkalmazása.<br>
A Döntõbizottság a rendelkezésre álló iratok alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ. <br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A kizárólagos jogokat jogszabályi rendelkezések teremthetik meg. Tekintettel kell lenni e vonatkozásban a szerzõi jogokra, szabadalmi védettségre stb. A szerzõi jogról szóló 1999. évi LXXVI. törvény alapján a szerzõi jogi védelem a mûszaki létesítmény tervére – nem pedig magára a mûszaki létesítményre terjed ki. A speciális vízkezelési technológiákkal összefüggésben szabadalmi védettség is felmerülhet, konkrétan ilyenre azonban ajánlatkérõ nem hivatkozott. Emiatt a kizárólagos jogok védelmére történõ hivatkozást a Döntõbizottság nem fogadta el.<br>
A beszerzés tárgyára tekintettel a mûszaki-technikai sajátosságok alapozhatják meg még fentieken túl a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont szerinti eljárást. Ezek körében vizsgálva ajánlatkérõ indokait a Döntõbizottság elfogadta a beruházás megvalósításának speciális körülményeire vonatkozó tényeket. A folyamatos és biztonságos ivóvíz-szolgáltatás követelménye – a mûszaki tervdokumentációban és vízjogi létesítési engedélyben meghatározott feltételek szerint – olyan sajátos mûszaki-technikai feltételeket teremt, amely a kivitelezési munkák elvégzését a Vízmû üzemeltetõje részérõl teszi egyedül teljesíthetõvé. Ezen körben a Döntõbizottság kizárólag a mûszaki-technikai sajátosságokra való hivatkozást találta megalapozottnak, míg az ÁNTSZ elõírásait nem találta megfelelõ bizonyítéknak. Az ÁNTSZ által hivatkozott jogszabályi rendelkezések ugyanis nem teremtenek kizárólagosságot a vízmûvek területén tevékenykedõk számára, az egészségügyi ellenõrzéseket külsõ kivitelezõ esetében is el lehet végezni. A vízmû területén belépési engedéllyel jelenlevõ személyek köre tehát – a szükséges mértékben – bõvíthetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 23.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>