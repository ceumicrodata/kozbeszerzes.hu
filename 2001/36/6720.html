<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6720)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.336/11/2001.<br>
<br>
Tárgy: a MOL Magyar Olaj- és Gázipari Rt. jogorvoslati kérelme a Pálhalmai Országos Büntetés-végrehajtási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a MOL Magyar Olaj- és Gázipari Rt. (1117 Budapest, Október Huszonharmadika u. 18., képviseli Dr. Barcza Klára ügyvéd, 1093 Budapest, Közraktár u. 32., a továbbiakban: kérelmezõ) jogorvoslati kérelmét, melyet a Pálhalmai Országos Büntetés-végrehajtási Intézet (2407 Dunaújváros–Pálhalma, Pf. 7., a továbbiakban: ajánlatkérõ) "ajánlatkérõ középfûtõolajjal, fûtõolajjal és tüzelõolajjal történõ ellátása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 17-én a Közbeszerzési Értesítõ 3. számában ajánlati felhívást tett közzé nyílt közbeszerzési eljárás lefolytatására, amelynek tárgya ajánlatkérõnek középfûtõolajjal, fûtõolajjal és tüzelõolajjal történõ ellátása volt. Az ajánlati felhívás 3 a) pontjában ajánlatkérõ meghatározta, hogy középfûtõolajat 110 tonna/év, fûtõolajat (FA 60/130) 761 tonna/év, a tüzelõolajat (TÜ 5/20) 60 tonna/év mennyiségben igényel.<br>
Az ajánlati felhívás 4. pontja szerint a teljesítés határideje vagy a szerzõdés idõtartama: a szerzõdéskötést követõ elsõ munkanaptól folyamatosan a fûtéskorszerûsítés befejezéséig az ajánlatkérõ által meghatározott idõpontokban, mennyiségben és alegységben.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani. Az értékelési részszempontok és azok súlyszámai a következõk voltak:<br>
– ajánlati ár	4<br>
– az ajánlati ár megtartásának idõtartama	3 <br>
– megrendeléstõl számított teljesítési határidõ	2 <br>
– kedvezõ fizetési feltételek	1<br>
Az egyes részszempontokra adható pontszámok 1–10-ig terjedtek.<br>
Ajánlatkérõ a részajánlat és a többváltozatú ajánlat tételének lehetõségét kizárta.<br>
Ajánlatkérõ dokumentációt nem készített.<br>
Az ajánlatok benyújtási határidejére, 2001. február 27-re az INHIBITOR Kft. és kérelmezõ nyújtott be ajánlatot. A bontási jegyzõkönyv szerint a bontás során ismertették az ajánlatoknak az értékelési részszempontok szerinti tartalmi elemeit.<br>
Az ajánlati ár megtartásának idõtartama részszempont vonatkozásában az ajánlatok a következõket tartalmazták:<br>
Az INHIBITOR Kft. vállalta, hogy a szerzõdés fennállásig fenntartja a következõ árképzést: fûtõolaj (FA 60/80): mindenkori belföldi beszerzési ár, fûtõolaj (FA 60/130): mindenkori belföldi beszerzési ár – 5%, tüzelõolaj (TÜ 5/20): mindenkori belföldi beszerzési árhoz igazodóan –1,80 Ft/liter engedmény.<br>
A kérelmezõ ajánlata szerint az ajánlatban szereplõ termékeknek az ajánlattétel idõpontjában érvényes ajánlati árát (termékenkénti mindenkor érvényes MOL Rt. nagykereskedelmi ár mínusz a termékenkénti engedmény) 2001. május 31-ig tartja, 2001. június 1-jétõl a fûtéskorszerûsítés befejezéséig az eladási ár a mindenkor érvényes hivatalos árjegyzék szerinti nagykereskedelmi ár mínusz az ajánlatban szereplõ termékenkénti engedmény.<br>
A megrendeléstõl számított szállítási határidõ tekintetében a bontási jegyzõkönyv a következõket tartalmazta:<br>
Az INHIBITOR Kft. által vállalt szállítási határidõ: a fûtõolajok esetén a megrendeléstõl számított 24 órán belül, sürgõsség esetén azonnal megkezdi és egyeztetett idõponton belül befejezi a tüzelõolaj szállítását, amennyiben a megrendelés a szállítóhoz a megrendelés napján 10 óráig megérkezik, a következõ munkanapon, amennyiben 10 óra után érkezik a megrendelés, a megrendelés napját követõ második munkanapon kezdi meg.<br>
Kérelmezõ mindhárom termékre azonosan vállalta a szállítást: az ajánlatkérõ ütemezése szerint meghatározott idõpontokra és mennyiségekre – a kiszállítást megelõzõ munkanap 11 óráig – leadott megrendelés esetén 24 órán belüli teljesítés, sürgõs esetben promt szállítás.<br>
Ajánlatkérõ az ajánlatokat termékenként értékelte.<br>
Az eredmény kihirdetésére 2001. március 6-án került sor, ahol ajánlatkérõ az INHIBITOR Kft.-t hirdette ki nyertesnek, 100 ponttal, míg kérelmezõ 71 pontot kapott. Az egyes részszempontokra az ajánlattevõk a következõ értékelési pontszámokat kapták:<br>
Ajánlati ár: kérelmezõ 10 pont, INHIBITOR Kft. 10 pont.<br>
Ajánlati ár megtartásának idõtartama: kérelmezõ 2 pont, INHIBITOR Kft. 10 pont.<br>
Megrendeléstõl számított teljesítési határidõ: kérelmezõ 10 pont, INHIBITOR Kft. 10 pont.<br>
Kedvezõ fizetési feltételek: kérelmezõ 5 pont, INHIBITOR Kft. 10 pont.<br>
Kérelmezõ 2001. március 8-án jogorvoslati kérelmet nyújtott be a Döntõbizottsághoz, amelynek a Döntõbizottság a D.144/8/2001. számú határozatával részben helyt adott, és megállapította, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, ezért az ajánlatkérõnek az eljárást lezáró döntését megsemmisítette, ezt meghaladóan a jogorvoslati kérelmet elutasította.<br>
Ajánlatkérõ élve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított lehetõséggel úgy döntött, hogy ismételten mérlegeli a döntést megalapozó tényezõket, és új döntést hoz, errõl 2001. május 9-én kelt, és telefaxon aznap, valamint levélben megküldött tájékoztatással értesítette az ajánlattevõket, megjelölve az eredményhirdetés idõpontját.<br>
Az eredmény kihirdetésére 2001. május 16-án került sor, amelyen kérelmezõ nem vett részt. A nyertes ajánlattevõ az INHIBITOR Kft. lett, ajánlatkérõ kérelmezõt a nyertest követõ legkedvezõbb ajánlatot tevõnek hirdette ki.<br>
Az eredményhirdetésrõl készült jegyzõkönyvet és az eljárásról szóló összegezést kérelmezõ 2001. május 18-án kapta meg.<br>
Az összegezés szerint ajánlatkérõ az értékelést termékenként végezte el. A pontszám megállapítása a termékenkénti pontszámok átlagolásával történt.<br>
Ajánlatkérõ a tények újramérlegelése után hozott döntésében azonosan 10 pontra értékelte mindkét ajánlatot az ajánlati ár megtartásának idõtartama részszempont esetében. Ezt az összegezésben nem indokolta meg.<br>
A megrendeléstõl számított teljesítési határidõ vonatkozásában kérelmezõ ajánlatát 10 pontra, az INHIBITOR Kft. ajánlatát 8,3333 pontra értékelte ajánlatkérõ. A fûtõolaj és a középfûtõolaj tekintetében mindkét ajánlat azonosan 10-10 pontot kapott. Kérelmezõ a tüzelõolaj vonatkozásában is a fûtõolaj szállítási határidejével azonos határidõt vállalt, ezért ennél a terméknél is 10 pontot kapott, így e részszempont esetében a pontszáma 10 lett.<br>
Az INHIBITOR Kft. a tüzelõolaj tekintetében 5 pontot kapott. A pontszámot ajánlatkérõ az összegezésben azzal indokolta, hogy a 48/24 óra = 2 viszonyszám alapján 10/2 = 5 pontot lehetett adni erre az ajánlatra.<br>
A súlyszámmal szorzott értékelési pontszámok összege:<br>
Kérelmezõ: 94,884, INHIBITOR Kft.: 96,537<br>
Ajánlatkérõ a nyertes ajánlattevõvel nem kötötte meg a szerzõdést.<br>
Kérelmezõ 2001. május 28-án jogorvoslati kérelmet nyújtott be a Döntõbizottsághoz, amelyben kérte a jogsértés megállapítását, ajánlatkérõ eljárást lezáró döntésének megsemmisítését, bírság kiszabását, ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére, ideiglenes intézkedésként a szerzõdés megkötésének megtiltását. Kérelme indokául elõadta, hogy ajánlatkérõ nem értékelhette volna újra az ajánlatokat a Döntõbizottság 144/8/2001. számú határozata alapján, mivel az ajánlati felhívás 4. pontja jogszerûtlen volt. Ez a hiba kizárólag új ajánlati felhívás közzétételével orvosolható. Kifogásolta továbbá, hogy ajánlatkérõ nem kérte az ajánlattevõktõl az ajánlati kötöttség meghosszabbítását, és ennek ellenére értékelte újra az ajánlatokat.<br>
Vitatta az ajánlatok értékelését az ajánlati ár megtartásának idõtartama részszempont esetében, mivel megítélése szerint az ajánlati felhívás hiányosságai miatt az ajánlatok e részszempont alapján nem értékelhetõk, ez a hiba csak új ajánlati felhívással küszöbölhetõ ki, azzal nem, hogy ajánlatkérõ mindkét ajánlatra 10-10 pontot adott. A megrendeléstõl számított szállítási határidõ részszempont tekintetében kérelmezõ szerint a nyertes ajánlattevõ ajánlata nem felel meg az ajánlati felhívásban foglaltaknak – bár az ajánlat érvényességét nem vitatja –, illetve a két ajánlat nem összehasonlítható, így nem értékelhetõ.<br>
Megítélése szerint ajánlatkérõ nem az összességében legelõnyösebb ajánlatot hirdette ki nyertesnek.<br>
Elõadta továbbá, hogy az összegezés nem a bontási jegyzõkönyv szerint rögzíti az ajánlatok tartalmát, ha ajánlatkérõ nem a felbontáskor rögzített ajánlatokat értékelte, akkor megváltoztatta a nyertes javára az ajánlatot, ezzel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglaltakat sértette meg.<br>
Ajánlatkérõ az észrevételében elõadta, hogy azért választotta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján a döntést megalapozó tényezõk ismételt mérlegelését, és ennek alapján új döntés hozatalát, mert a lehetõ legrövidebb idõn belül szerették volna lezárni az eljárást, azon esetleges hátrány elkerülésével, hogy az ajánlattevõk már megismerték egymás ajánlatát. Elõadta, hogy azért értékelték 10-10 pontra az ajánlatokat az ajánlati ár megtartása részszempont alapján, hogy egyik ajánlattevõt se érje sérelem. A megrendeléstõl számított teljesítési határidõ részszempontot természetesen az eredeti ajánlatok tartalma alapján értékelték, csak nem szó szerint rögzítették az összegezésben azok tartalmát egyik ajánlattevõ esetében sem. Az összességében a legelõnyösebb ajánlatot a nyertes ajánlattevõ tette, ezért kérte a jogorvoslati kérelem elutasítását.<br>
A jogorvoslati eljárás során tartott tárgyaláson kifejezett nyilatkozatot tett arra vonatkozóan, hogy a jogorvoslati eljárás befejezéséig nem kötik meg a nyertes ajánlattevõvel a szerzõdést.<br>
Egyéb érdekeltként az INHIBITOR Kft. tett észrevételt, amely szerint a szállítási határidõ vállalásánál a szállítás megkezdése kifejezés a tartálykocsinak a megrendelt mennyiséggel a megrendelõ telepére történõ érkezését jelenti. A befejezés egyeztetett idõpontját azért ajánlotta meg, mivel a megrendelõ nem minden esetben tudja a megkezdés idõpontjában biztosítani a lefejtés feltételeit.<br>
A Döntõbizottság megállapította, hogy a kérelem alaptalan.<br>
A Döntõbizottságnak azt kellett vizsgálnia, hogy ajánlatkérõ jogosult volt-e újraértékelni az ajánlatokat, megsértette-e az ajánlatok értékelése során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakra tekintettel a Kbt. 59. § (1) bekezdését, illetve a Kbt. 24. § (1) és (2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A Döntõbizottság a D.144/8/2001. számú határozata ajánlatkérõnek az eljárást lezáró döntésével kapcsolatban állapított meg jogsértést és azt semmisítette meg, a határozat nem tartalmazott rendelkezést az ajánlati felhívásra vonatkozóan.<br>
Ajánlatkérõ ezt követõen jogosult volt azt eldönteni, hogy új közbeszerzési eljárást indít vagy eláll a beszerzéstõl, illetve újraértékeli az ajánlatokat. Ajánlatkérõ ez utóbbi lehetõséget választotta.<br>
Ajánlatkérõ valóban nem kérte az ajánlattevõktõl az ajánlati kötöttség meghosszabbítását az újraértékelésre tekintettel. A Döntõbizottság szerint azonban ez ajánlatkérõ kockázata, de nem befolyásolja azt a tényt, hogy ajánlatkérõ jogosult volt az ajánlatokat újraértékelni, ezért a kérelem e részében alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatok értékelésére vonatkozóan a Döntõbizottság a következõket állapította meg:<br>
Az ajánlati ár részszempont értékelését kérelmezõ nem vitatta.<br>
Az ajánlati ár megtartásának idõtartama részszempont értékelésével kapcsolatban a Döntõbizottság D.144/8/2001. számú határozata indokolása utal ugyan az ajánlati felhívás hiányosságaira, de e határozat szerint a jogsértést ajánlatkérõ azzal követte el, hogy a nyertes ártartásra vonatkozó ajánlatát annak valós tartalmától eltérõen értelmezte, és ennek megfelelõen értékelte.<br>
A két ajánlatnak e részszempontból történõ összehasonlíthatóságát nehezíti, hogy a beszerzés tárgya olyan speciális termék, amelynek az ártartása nem mindig elõnyös az ajánlatkérõ számára, mivel az nemcsak felfelé, hanem lefelé is változhat. Miután ajánlatkérõ nem határozta meg azt, hogy ezen értékelési részszempont keretében mit és hogyan fog értékelni, a Döntõbizottság szerint azzal, hogy mindkét ajánlatra a maximális 10-10 pontot adta, nem követett el jogsértést. Ajánlatkérõ a két ajánlat ezen elemei között nem tudott különbséget tenni, mivel mindkét ajánlat szerinti ártartás hordoz magában olyan közgazdasági tényezõket, amelyek ajánlatkérõ számára elõnyösek, ezért ajánlatkérõ nem követett el jogsértést e részszempont értékeléskor, így a kérelem e részében alaptalan.<br>
A megrendeléstõl számított teljesítési határidõ vonatkozásában a Döntõbizottság megállapította, hogy az ajánlati felhívás 4. pontján és a 13. pontban lévõ értékelési részszemponton kívül más elõírás nem vonatkozik a teljesítésre, ezeknek az elõírásoknak pedig mindkét ajánlat megfelelt. Az ajánlati felhívás e pontjaival összevetve, azok figyelembevételével összehasonlítható és értékelhetõ volt mindkét ajánlat.<br>
A Döntõbizottság szerint ennél a részszempontnál ajánlatkérõ jogszerûen értékelte az ajánlatokat, és a pontszámok tükrözik az azok közötti különbségeket. A Döntõbizottság megállapította, hogy ajánlatkérõ a benyújtott ajánlatokat a tényleges tartalmuk alapján értékelte, nem változtatta meg a nyertes ajánlattevõ ajánlatának tartalmát, az összegezés rövidített megfogalmazása összhangban van az ajánlatok tartalmával, ezért nem sértette meg a Kbt. alapelveit sem ajánlatkérõ e vonatkozásban a kérelem alaptalan.<br>
A kedvezõ fizetési feltételek részszempont-értékelését kérelmezõ nem vitatta.<br>
A fentiek alapján a Döntõbizottság megállapította, hogy kérelmezõ jogorvoslati kérelme alaptalan, ezért a rendelkezõ részben foglalt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 4.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>