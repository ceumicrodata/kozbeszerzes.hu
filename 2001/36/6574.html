<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6574)
</b></h2><FONT size=3><i><u></i></u><br>
<br>
3.K.35.246/2000/5.<br>
<br>
A Fõvárosi Bíróság a dr. Takács Éva jogtanácsos által képviselt Siófok Város Önkormányzata (8600 Siófok, Fõ tér 1.) felperesnek a Hámori András közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság az alperes 2000. augusztus 21. napján kelt D.330/7/1999. számú határozatát részben megváltoztatja, és a felperes terhére kiszabott bírság összegét 3 M Ft-ra, azaz hárommillió Ft-ra mérsékeli.<br>
Ezt meghaladóan elutasítja a keresetet a bíróság.<br>
A feljegyzett 10 000 Ft illetéket az állam viseli.<br>
Kötelezi a bíróság a felperest, hogy 15 napon belül fizessen meg az alperesnek 5000 Ft részperköltséget.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes a Közbeszerzési Értesítõ 2000. május 24-i, 21. számában tette közzé felhívását nyílt eljárás megindítására, Siófok város két intézménye három részlegének (egy óvoda, egy iskola alsó- és felsõtagozatos gyerekeinek) napi háromszori étkezésének fõzések beszállítással történõ biztosítása kb. 400 adagban; beleértve az étel melegítését és kiosztását, tálalását tárgyában. Csak a beszerzés tárgyának egészére volt tehetõ ajánlat 2000. szeptember 1. és 2003. július 1. idõtartamra. Az elbírálás szempontja az összességében legelõnyösebb ajánlat volt az alábbi részszempontok és súlyszámok szerint:<br>
– az ajánlattételi dokumentáció kidolgozottsága alapján a teljesítés várható színvonala	(5)<br>
– ajánlati ár	(4)<br>
– a teljesítés biztonsága	(3)<br>
– az adott körülményekhez való alkalmazkodási készség	(3)<br>
Az egyes részszempontokra adható pontszám 1–10-ig volt. Többváltozatú ajánlat megengedett volt. A felperes útmutatót is bocsátott az ajánlattevõk rendelkezésére, amely 8. pontja rögzítette, hogy a vállalkozó kizárólag az önkormányzat képviselõ-testülete által, rendeletben meghatározott idõponttól hajthat vége normaemelést az önkormányzat rendeletében meghatározott mértékig. A 10. pont azt rögzítette, hogy az ajánlattevõ az általa vállalt szolgáltatás díjára vonatkozóan adja meg ajánlatát, nyersanyagnorma és rezsi bontásban. Az ajánlatot átalányáron, áfa megjelölésével kell megtenni, adag/nap számítással. Az V. része az útmutatónak többek között rögzítette, hogy az ajánlatoknak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, a kért ellenszolgáltatás összegére.<br>
Az ajánlati felhívás és a hozzá kapcsolódó dokumentáció konkrét utalást a felperes 5/2000. (II. 25.) sz. rendeletével módosított 14/1993. (V. 27.) rendeletére nem tartalmazott, amely a Siófok Város Önkormányzata által biztosított szociális ellátásokról és szociális igazgatásáról szól. E rendelet 2000. március 1. napján hatályba lépett 1. számú melléklete tartalmazza a felperes által biztosított személyes gondoskodást nyújtó ellátások intézményi térítési díjainak változását 2000. évben áfa nélkül Ft/nap bontásban.<br>
Az ajánlati felhívás 11. a) pontjának negyedik francia bekezdése szerint az ajánlattevõk pénzügyi, gazdasági alkalmasságára vonatkozóan a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3), (4), (5) és (6) bekezdéseiben meghatározott nyilatkozatok és hatósági igazolások csatolását követelte meg az ajánlatkérõ.<br>
Az ajánlati felhívás 11. a) pontjának második francia bekezdése szerint a pénzügyi, gazdasági alkalmasságra vonatkozó igazolások körében 30 napnál nem régebbi, eredeti vagy hitelesített cégkivonat és aláírási címpéldány eredeti vagy másolati példánya csatolására volt szükség. A nyertes ajánlattevõ az Igazságügyi Minisztérium Cégnyilvántartási és Céginformációs Szolgálatának kivonatát csatolta.<br>
A felperes az ajánlati felhívás 16. Egyéb információk pontjának ötödik francia bekezdésében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésére figyelemmel hétnapos határidõt biztosított a 44. § és 46. § szerinti igazolások, nyilatkozatok és dokumentumok utólagos csatolására az ajánlattal kapcsolatos formai hiányosságok pótlására.<br>
Az ajánlatok bontására 2000. július 5-én került sor. Ajánlatot Herdlicska Márton egyéni vállalkozó és a Rucz Bt. tett.<br>
A Rucz Bt. pályázata a szolgáltatás árára vonatkozóan 2000. szeptember 1-tõl évenkénti bontásban a teljes teljesítés idõtartamára az alábbiakat tartalmazta:<br>
– óvodások részére:<br>
nyersanyagnorma + áfa + 95% + áfa;<br>
– iskolások részére:<br>
nyersanyagnorma + áfa + 95% + áfa;<br>
– napközi részére:<br>
nyersanyagnorma + áfa + 95% + áfa.<br>
A 95%-os mérték 2000. szeptember 1-jétõl 110%-ra, 2002. szeptember 1-jétõl 125%-ra változott. Ez utóbbi indokát a pályázat oly módon adta, hogy – mivel az ellátás teljes körû – indokoltnak tartotta a 95%-os rezsiköltséget évi 15% ponttal növelni. A pályázat része volt egy szolgáltatási szerzõdéstervezet is, mely a vállalkozó részérõl cégszerûen aláírásra nem került. A tervezet a szolgáltatás árára konkrét, számszerû adatot nem tartalmazott. A 7. pontjában azt rögzíti, hogy az 1. pontban meghatározott intézmények (akik felé a szolgáltatást teljesíteni kell) szedik be a felperes képviselõ-testülete által meghatározott térítési díjakat elismervény ellenében. A vállalkozó a teljesített szolgáltatás ellenértékét havonta leszámlázza az intézménynek, az intézmény pedig a számla kézhezvételétõl számított 8 napon belül átutalással Ft-ban egyenlíti ki szolgáltatás ellenértékét. A 9. pontban az ajánlattevõ rögzítette, hogy a vállalkozó kizárólag az önkormányzat képviselõ-testülete által rendeletben meghatározott idõponttól hajt végre normaemelést az önkormányzat határozatában meghatározott mértékig.<br>
A nyertes ajánlattevõ nyilatkozatot tett a tekintetben, hogy semmilyen állami pénzalappal szemben fizetési kötelezettsége nem áll fenn.<br>
A felperes a 2000. július 20-i eredményhirdetésen a Rucz Bt.-t hirdette ki nyertesnek, míg Herdlicska Márton egyéni vállalkozó ajánlatát érvénytelenné nyilvánította.<br>
Herdlicska Márton nyújtott be a felperes döntésével szemben jogorvoslati kérelmet, kérve a jogsértés megállapítását, a döntés megsemmisítését és a felperes költségek viselésére való kötelezését. Álláspontja szerint az ajánlati felhívásban és dokumentációban írt követelményeknek eleget tett, a nyertes ajánlata viszont nem a megfelelõ bontásban tartalmazta az árajánlatot.<br>
Az alperes a lefolytatott jogorvoslati eljárás eredményeként hozott 2000. augusztus 21. napján kelt D.330/7/1999. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 59. § (1) bekezdését, ezért az ajánlatkérõt 4 M Ft bírság megfizetésére kötelezte. Az alperes megvizsgálta a jogorvoslatot elõterjesztõ ajánlattevõ ajánlatát. Az érvénytelenség kimondását megalapozó és a jogorvoslatot elõterjesztõ által sérelmezett okokból többek között nem találta alaposnak azt a felperesi megállapítást, hogy Herdlicska Márton ajánlata azért érvénytelen lenne, mert a nyersanyagnormája eltér az önkormányzati rendeletben foglaltaktól. E tekintetben tényként állapította meg, hogy a felperes elismerte: sem az ajánlati felhívás, sem a dokumentáció nem tartalmazza, hogy az önkormányzat rendeletben határozta meg a nyersanyagnormát és hogy ennek alkalmazása kötelezõ. Errõl a tényrõl a jogorvoslatot elõterjesztõt egyéb módon sem értesítették, így e szempontból az ajánlata nem nyilvánítható érvénytelenné. A jogorvoslatot elõterjesztõ ajánlatának érvénytelenségét egyéb okból azonban az alperes határozatában megállapította, mégpedig azzal az indokkal, hogy az árajánlat nem a dokumentációban elõírt módon készült el. Erre figyelemmel helyesnek találta azt a felperesi döntést, hogy a jogorvoslatot elõterjesztõ ajánlatát érvénytelenné nyilvánította, indokait azonban nem fogadta el. A továbbiakban vizsgálta a nyertes ajánlattevõ ajánlatát is alperes, és megállapította, hogy a felperesnek ezt az ajánlatot is érvénytelenné kellett volna nyilvánítania. Az érvénytelenség okát abban határozta meg, hogy a 95%, 110%, 125% feltüntetése az árajánlatban a rezsiköltségre vonatkozik, az azonban sehol sem szerepel, hogy mekkora a viszonyítási alap, azaz a nyersanyagnorma Ft-értéke. A nyertes ajánlattevõ ezzel kapcsolatban nem nyilatkozott. Ebbõl következõen az alperes megállapította, hogy a felperes megsértette a Kbt<br>
. 52. § (2) bekezdés d) pontjára tekintettel az 59. § (1) bekezdését, megsértette továbbá az 59. § (1) bekezdését is, hiszen nemcsak megengedte, hogy érvénytelen ajánlat részt vegyen az eljárás további szakaszában, de azt nyertessé is minõsítette. Mindezekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), d), f) pontjában írt jogkövetkezményeket alkalmazta. A bírság mértékének megállapításakor a beszerzés értékére volt figyelemmel, amely az éves normaemelés figyelembevétele nélkül is 98 658 525 Ft, valamint figyelemmel volt a jogsértés súlyára.<br>
Az alperes határozatának 7. oldalán tényállási elemként rögzítette, hogy a nyertes ajánlattevõ nem csatolta a Munkaerõ-piaci Alap igazolását, valamint cégkivonatát.<br>
A felperes keresetében az alperes határozatának felülvizsgálatát, elsõdlegesen annak hatályon kívül helyezését kérte arra figyelemmel, hogy az abban megállapított jogsértést nem követte el, így vele szemben a bírság kiszabásának sem lehet helye. Másodsorban pedig kérte a határozat megváltoztatását és a bírság összegének mérséklését. Hivatkozott arra, hogy a nyertes ajánlattevõ ajánlata az ajánlatkérõi elõírásoknak megfelelõen tartalmazta az árajánlatot, vagyis ajánlati ár, nyersanyagnorma, rezsi bontásban, áfamegjelöléssel, átalányáron adag/nap számítással. E körben arra utalt, hogy a nyersanyagnorma mértékeként az ajánlattevõ egyértelmûen a felperes képviselõ-testületének rendeletét vette figyelembe, amely következik a szolgáltatási szerzõdés tervezetének 9. pontjában rögzítettekbõl is, ahol ajánlattevõ vállalja, hogy kizárólag az önkormányzati rendeletben meghatározott mértékig hajt végre az ott meghatározott idõponttól kezdõdõen normaemelést. Mivel a rendeleti bontást – óvodások, iskolások, napközi – követi az ajánlat, ez is azt igazolja, hogy a rendeletet vette az ajánlattevõ alapul. A nyersanyagnorma forintértékét a hivatkozott rendelet 1. számú melléklete tartalmazza. Nem vitatta a felperes, hogy az ajánlati felhívás, illetõleg a dokumentáció utalást az önkormányzati rendeletre nem tartalmaz, mivel azonban a szociális törvény rendelkezéseibõl következõen e tárgyban az önkormányzatnak rendeletalkotási kötelezettsége van, erre külön az ajánlattevõk figyelmét felhívni szükségtelen volt. Téves az alperes számítása a közbeszerzés tárgyának 3 éves idõtartamára, mivel a határozatban rögzített összeg a normaemelést is magában foglalja. Az alperesi felhívásra a felperes intézménye által készített számításokból megállapítható, hogy a beszerzés értéke az éves normaemelés figyelembevétele nélkül a 2000. évi nyersanyagnormával számítva 80 088 351 Ft. Sérelmezte a felperes az alperesi utalást a Munkaerõ-piaci Alap igazolásának hiányára, illetve a cégiratok nem megfelelõ csatolására. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése értelmében<br>
 az elkülönített állami pénzalapok tekintetében csak azon alap kezelõjétõl kell igazolást csatolni ajánlattevõnek, amellyel szemben neki vagy alvállalkozójának jogszabály alapján fizetési kötelezettsége áll fenn. A nyertes ajánlattevõ az APEH Somogy Megyei Igazgatóságától becsatolta a szükséges igazolást a Munkaerõ-piaci Alap irányában fennálló fizetési kötelezettsége tekintetében. A nyertes ajánlattevõnek a szakképzési hozzájárulásáról és a szakképzés fejlesztésének támogatásáról szóló 1996. évi LXXVII. törvény 2. § (1) bekezdés a) pontja alapján szakképzési hozzájárulást nem kell fizetnie, mivel a bt. tagi jogviszony keretében foglalkoztatja a bt. beltagját, és magánszemélyt munkaviszony keretében nem foglalkoztat. A bt.-nek egyéb fizetési kötelezettsége sem áll fenn a Munkaerõ-piaci Alappal szemben. A felperes elfogadta a nyertes ajánlattevõnek az Igazságügyi Minisztérium Cégnyilvántartási és Céginformációs Szolgálat által kibocsátott cégkivonat csatolását, mivel a cégnyilvántartásról, a cégnyilvánosságról és a bíróság cégeljárásról szóló 1997. évi CXLV. törvény 4. § (1) bekezdése és 3. § (3) bekezdése alapján a szolgálat is jogosult cégkivonat, mint közokirat kiadására, amely a cégbíróságok által kiállított okiratokkal egyezõen közhitelesen tanúsítja a benne feltüntetett adatokat.<br>
Az alperes ellenkérelmében a kereset elutasítását és perköltségének megállapítását kérte. Hivatkozott arra, hogy a nyertes ajánlattevõ nem a dokumentációban elõírt módon tette meg árajánlatát. Téves a felperesi hivatkozás, hogy a nyertes a Kbt.-nek megfelelõ módon igazolta a Munkaerõ-piaci Alappal szemben fennálló fizetési kötelezettségét, amikor a nyertes ajánlatának 2. oldalán maga nyilatkozik úgy, hogy "... Rucz Bt. vezetõi és alkalmazottai...", tehát nyilvánvaló, hogy foglalkoztat alkalmazottat és fizetési kötelezettsége fennáll. Az ajánlati felhívás 11. a) pontjában a felperes maga írta elõ, hogy eredetileg hitelesített cégkivonatot kér, így iratellenes azon hivatkozása, hogy elfogadható a Szolgálat kivonata. Az alperes elfogadva a felperes által a beszerzés értékére vonatkozó számításait a bírságösszegek kiszámításának alapjaként, e tekintetben a kereseti kérelem teljesítését nem ellenezte.<br>
A bíróság értesítette a jogorvoslati kérelmet elõterjesztõt a beavatkozás lehetõségérõl, aki azzal élni nem kívánt.<br>
A kereset az alábbiak szerint részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítéseire és a kért ellenszolgáltatás összegére.<br>
A bíróság megállapította, hogy az ajánlati felhívás, illetõleg a dokumentáció az ajánlattevõk normaemelésének megengedhetõségét kivéve utalást sem tartalmaz az önkormányzat képviselõ-testületének rendeletére, amely a térítési díjak vonatkozásában az ajánlattevõket kötné. Ehhez képest elvárta, hogy az ajánlattevõk tegyenek határozott ajánlatot a szolgáltatás díjára az útmutató 10. pontjában foglalt bontás szerint, adag/nap számítással. Ezen igényét erõsítette meg, a felperes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak szerinti elõírásával az útmutató V. fejezetében. Ezért helytállóan jutott az alperes arra a következtetésre, hogy a nyertes ajánlattevõ ajánlata a szolgáltatás díja tekintetében nem értékelhetõ. A nyersanyagnorma forintösszegét nem határozza meg, továbbá semminemû adat, információ nem utal arra, hogy az általa meghatározott "ár" adag/nap számítást rejtene. Nem fogadta el a bíróság a felperes hivatkozását arra, hogy az önkormányzati rendelet léte e tárgyban mindenki számára ismert, és ily módon az ajánlattevõk ajánlata is annak alapulvételével értékelhetõ, mivel a nyertes ajánlattevõ ajánlata az ellenszolgáltatás tekintetében erre semminemû utalást, nyilatkozatot ugyancsak nem tartalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára. Az esélyegyenlõség biztosítása azt is jelenti többek között, hogy az ajánlatkérõnek az ajánlati felhívást és dokumentációt úgy kell elkészítenie, hogy az ajánlattevõk ajánlataikat egyenlõ eséllyel készíthessék el. Ebbõl az alapelvbõl kiindulva sem fogadható a felperesi érvelés. Az ajánlati felhívás és dokumentáció az önkormányzati rendeletre nem utalt sem oly módon, hogy az abban foglalt normák kötelezõen alkalmazandók, sem oly módon, hogy az attól eltérés pozitív vagy negatív irányban megengedhetõ, így az ajánlatok értékelésénél sem vehetõ figyelembe olyan formán az önkormányzati rendelet, hogy azt adott ajánlatba, ahol erre kifejezett nyilatkozat nincs, az ajánlatkérõ behelyettesítse.<br>
Helytállóan hivatkozott tehát az alperes a nyertes ajánlattevõ ajánlatának érvénytelenségére és ekként a határozatában megállapított Kbt. rendelkezések sérelmére.<br>
Az alperes a felperes terhére megállapított jogsértés súlyához képest alkalmazta a bírság szankcióját, mely összeg kiszámításának alapjául elfogadta a felperes által hivatkozottakat. Erre figyelemmel a bíróság az alperes határozatát megváltoztatta, és a felperesi számításokat alapul véve a beszerzés tárgyához igazítottan, a bírság összegét mérsékelte.<br>
Az alperes határozatában a Munkaerõ-piaci Alap igazolása, valamint a cégkivonat nem megfelelõ csatolása tényét rögzítette, ehhez képest szankciót a felperes terhére nem állapított meg, így az határozata rendelkezõ részében nem jelent meg. A felek e tekintetben tett nyilatkozataihoz képest a bíróság elfogadta a felperes azon hivatkozását, hogy az ajánlattevõ ajánlatában nyilatkozott, mely szerint semmilyen állami pénzalappal szemben fizetési kötelezettsége nem áll fenn. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõitõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A felperes az ajánlattevõi nyilatkozatot a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdésében foglaltakra figyelemmel elfogadta, a pályázat alapján olyan adat nem merült fel, ami hiánypótlást vagy ismételt nyilatkozattételt igényelt volna. Az alperes határozatában további konkrét indokát nem adta a Munkaerõ-piaci Alap igazolása hiányát miért kifogásolta. Önmagában pedig a jogszabályi rendelkezésekbõl egy nemleges igazolás szükségessége nem következik, helytállóan fogadta el a felperes az ajánlattevõi nyilatkozatot a fizetési kötelezettség hiányára. Nem fogadta el ugyanakkor a bíróság a felperes hivatkozását a felhívásnak megfelelõen csatolt cégkivonat létére. A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 3. § (3) bekezdése szerint a cégbíróságon cégmásolat, cégkivonat vagy cégbizonyítvány kiadása kérhetõ. A cégjegyzék valamennyi fennálló és törölt adatát a cégkivonat, a cégjegyzék fennálló adatait tanúsítja hitelesen. A 4. § (1) bekezdése szerint az Igazságügy Minisztérium a szervezeti egységeként mûködõ Cégnyilvántartási és Céginformációs Szolgálat által a cégjegyzékben szereplõ fennálló vagy törölt adatokról, valamint a bejegyzési (változásbejegyzési) kérelem számítógépen rögzített, még be nem jegyzett adatairól ad kérelemre tájékoztatást. E közszolgáltatást bárki igénybe veheti. A szolgálatnál rendelkezésre álló adatok azonosak a cégbíróságokon számítógépen rögzített adatokkal. A 3. § (3) bekezdésében meghatározott közokiratok kiadására a szolgálat is jogosult.<br>
A felperes eredeti vagy hitelesített cégkivonatot követelt meg az ajánlattevõktõl. Helytállóan hivatkozott arra a felperes, hogy ezen kívánalom az Igazságügyi Minisztérium szolgálatának igénybevételével kiadott cégkivonat csatolásával is teljesíthetõ volt, azonban a nyertes ajánlattevõ által becsatolt okirat nem felelt meg a hivatkozott jogszabály 3. § (3) bekezdésében foglalt feltételeknek, amelyeknek abban az esetben is teljesülnie kell, ha az okiratot az Igazságügyi Minisztérium szolgálata adja. Azt a Szolgálattól beszerzett tájékoztató nem válthatja ki.<br>
Mindezekre figyelemmel a bíróság a felperes keresetét a bírság mérséklése tekintetében annyiban látja megalapozottnak, amennyiben azt az alperes sem vitatta. Egyebekben a felperes keresetét, mint megalapozatlant elutasította a bíróság.<br>
A bíróság a perköltség viselését a pernyertesség, pervesztesség arányára figyelemmel a Pp. 81. § (1) bekezdése alapján határozta meg, a bíróság által megállapítható ügyvédi költségekrõl szóló 12/1991. (IX. 29.) IM r. 1. § (1) bekezdés d) pontja rendelkezései alapulvételével. Az illeték viselésére vonatkozó rendelkezés az illetékekrõl szóló 1990. évi CVIII. törvény 5. § (1) bekezdés b) és c) pontja, 43. § (3) bekezdése, 62. § (1) bekezdés h) pontja és 65. § (1) bekezdése alapján határozta meg a bíróság.<br>
<br>
Budapest, 2001. május 8.<br>
<br>
Dr. Sára Katalin s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>