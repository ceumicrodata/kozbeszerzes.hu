<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6691)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.349/11/2001.<br>
<br>
Tárgy: az Alterra Építõipari Kft. jogorvoslati kérelme Budapest XVIII. ker. Pestszentlõrinc-Pestszentimre Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság az Alterra Építõipari Kft. (1103 Budapest, Sibrik Miklós út 30., képviseli: dr. Németh László jogtanácsos, 1103 Budapest, Sibrik Miklós út 30., a továbbiakban: kérelmezõ) jogorvoslati kérelmének, amelyet a Budapest XVIII. kerület Pestszentlõrinc-Pestszentimre Önkormányzata (1184 Budapest, Üllõi út 400., képviseli: Melegné dr. Dudás Dóra jogtanácsos, 1184 Budapest, Üllõi út 400., a továbbiakban: ajánlatkérõ) "a Gergely út Dany utcai gyûjtõcsatornára vonatkozó szennyvízcsatorna-hálózat megépítése I. és II. ütem" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: Kbt) 55. § <br>
(6) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõnek 30 000 Ft igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ elõminõsítéses nyílt eljárásra vonatkozó részvételi felhívása a Közbeszerzési Értesítõ 2001. február 14-i számában jelent meg. A részvételi felhívásban meghatározta a beszerzés tárgyának mennyiségét és mûszaki tartalmát, mely szerint az ajánlattevõknek gravitációs szennyvízcsatorna megépítésére, a hozzá csatlakozó átemelõ és nyomócsõ kivitelezése mellett, kellett ajánlatukat benyújtani az ajánlati felhívás, illetve az ajánlati dokumentáció mûszaki tartalma alapján. Az ajánlatkérõ közölte az ajánlati felhívás 3. a) pontjában, hogy az építendõ átemelõ az Alterra-Bau cég szabadalma, így esetlegesen más kivitelezõvel történõ építés esetén a licenc rendezése szükséges. Az átemelõ megnevezése csak a tárgy jellegének egyértelmû meghatározása miatt történt. A teljesítés lehetséges bármely más, ezzel egyenértékû átemelõ megépítésével. Az ajánlatkérõ már a részvételi felhívásban közölte az ajánlattevõkkel, hogy részajánlatot is elfogad a közbeszerzési eljárásban, mégpedig az alábbi részekre tekintettel:<br>
Külön lehet ajánlatot tenni a gravitációs szennyvízcsatorna megépítésére, külön az átemelõre és külön a nyomócsõ megépítésére.<br>
A felhívás 4. pontjában két építési ütemet határozott meg ajánlatkérõ: a I. ütemre 2001. december 30-át, a II. ütemre 2002. november 30-i határidõt. A többváltozatú ajánlattételt kizárta a közbeszerzési eljárásból. Az ajánlatkérõ a részvételi felhívásban meghatározott alkalmassági követelmények alapján a részvételi jelentkezõk jelentkezését elbírálta 2001. április 5-én, majd ezt követõen küldte meg a 16 alkalmasnak minõsített ajánlattevõnek az ajánlati felhívását. Az ajánlati felhívásban határozta meg ajánlatkérõ az ajánlatok elbírálásának részszempontjait, súlyszámait az alábbiak szerint:<br>
részszempontok 	súlyszámok <br>
– ajánlati ár 	7<br>
– vállalt határidõ 	7 <br>
– vállalt garancia 	2 <br>
– helyi foglalkoztatás-politika (<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja 	1.1<br>
– vállalt napi kötbér 	6 <br>
– teljesítési garancia 	4<br>
Az egyes részszempontokra adható ponthatár 1–10 pontig terjedt.<br>
Az ajánlatok tartalmi és formai követelményeit az ajánlati dokumentáció tartalmazta, pl: az ajánlatkérõ nem kért tételes, árazott költségvetést. A teljesítési határidõket illetõen nem tett további elõírásokat, az viszont, hogy a második elbírálási részszempont a vállalt határidõ volt utalt arra, hogy az ajánlattevõk eltérhetnek a részvételi felhívásban megadott teljesítési határidõktõl. A dokumentációhoz ajánlatkérõ ajánlati blankettákat is csatolt, amelyeket minden részajánlatra külön-külön (a gravitációs csatornára vonatkozóan ütemenként kettébontva) készített el. Az ajánlati blankettán minden ajánlati résznél feltüntette, hogy melyik évben kéri annak megvalósítását. E szerint a gravitációs csatorna elsõ ütemét 2001-ben, míg az összes többi ajánlati részeket 2002-ben kérte megvalósítani.<br>
A 2001. május 21-i ajánlattételi határidõig az alábbi cégek tettek ajánlatot: kérelmezõ, Alterra-Bau Kft., Deponátor Kft., Köt-Zúz Kft., Közmûszolg Kft., Köz-Víz Kft., Penta Kft., PVCS Kft., Relid-Bau Kft., Rok-La Kft., SadeMagyarország Kft., Strabag Kft., Tápiómenti Kft.<br>
Az ajánlatokat ajánlatkérõ bizottsága 2001. május 25-én értékelte, majd 4 részajánlatra hirdetett eredményt a 2001. május 28-án megtartott eredményhirdetésen az alábbiak szerint:<br>
Az átemelõ építésre az összességében legelõnyösebb ajánlatot a Közvíz Kft. tette, második helyezett az Alterra-Bau Kft., a nyomócsõ építésre az összességében legelõnyösebb ajánlatot a Közmûszolg Kft. tette, második helyezett a PVCS Kft. A gravitációs csatorna I. ütemre az összességében legelõnyösebb ajánlatot a Közmûszolg Kft. tette, második helyezett a PVCS Kft., és a gravitációs csatorna II. ütemre az összességében a legelõnyösebb ajánlatot a Közmûszolg Kft. tette, második helyezett a PVCS Kft.<br>
Ajánlatkérõ és a nyertes ajánlattevõ az építési szerzõdést 2001. június 14-én megkötötte a közbeszerzési eljárás lezárásaképpen.<br>
Kérelmezõ jogorvoslati kérelmében az alábbi intézkedések megtételét kérte a Döntõbizottságtól:<br>
Állapítsa meg, hogy az ajánlatkérõ jogsértõen értékelt a vállalási határidõ és a helyi foglalkoztatás részszemponton belül a gravitációs csatorna II. ütem, az átemelõ és a nyomócsõ részajánlatok esetében.<br>
Semmisítse meg az ajánlatkérõnek az eljárást lezáró döntését. Hívja fel az ajánlatkérõt a törvény szabályainak megfelelõ értékelés lefolytatására és kötelezze az ajánlatkérõt az eljárási díj és a költségek megfizetésére. Hivatkozott még arra, hogy az átemelõ esetében álláspontjuk szerint üzemeltetõi engedéllyel kellett volna benyújtani az ajánlatokat mind a TÁT rendszerû átemelõ esetében, mind a hasonló jellegû, de más mûszaki megvalósítási módra vonatkozó ajánlattétel során. Kifogásolta, hogy az ajánlatkérõ a vállalási határidõ és a helyi foglalkoztatás részszempontjait is nulla ponttal értékelte ajánlata esetében, holott egy pont volt a minimális adható pontszám az ajánlati felhívás szerint.<br>
Az ajánlatkérõ érdemi ellenkérelmében a jogorvoslati kérelem elutasítását indítványozta. Észrevételében hivatkozott arra, hogy nem kért be üzemeltetõi engedélyt azon ajánlattevõktõl, akik nem a zártrendszerû átemelõ megvalósítására, hanem más hasonló mûszaki megoldás mellett nyújtották be az ajánlatukat, ezért fel sem merülhetett az ajánlatok érvénytelenségének megállapítása azon ajánlattevõknél, akik üzemeltetõi engedélyt nem csatoltak az ajánlatukhoz. Az értékelésükkel kapcsolatban elmondták, hogy a vállalási határidõre vonatkozóan a részvételi felhívás 4. pontja tartalmazott elõírást. Az értékelésnél a 2001. május 25-i jegyzõkönyv szerint ún. középarányt állított fel, amely az ajánlatok tartalmi elemein alapult, ezek átlagát értékelte öt ponttal. Ennek az volt az oka, hogy a gravitációs szennyvízcsatorna I. ütemnek korábban kell megvalósulnia, mert ez a mûszaki feltétele a II. ütem megvalósulásának is. Nem tudták értelmezni a kérelmezõnek a 2001. évre vonatkozó korábbi teljesítési határidõ vállalását. A gravitációs csatorna I. ütemnél a mûszaki megvalósítás teljesítésére 2001. szeptember 30-at, míg a II. ütemnél 2002. július 15-i határidõt vettek középarányosnak és az ettõl való eltérést 15 naponként &plusmn;1 ponttal értékelték, a korábbi ajánlatok így magasabb pontszámot kaptak. Ugyanez a "középarány" az átemelõ és a nyomócsõ esetében 2002. május 7-e volt. A helyi foglalkoztatásnál, mint részszempontnál abból indultak ki, hogy az ajánlattevõ rendelkezik-e a XVIII. kerületben telephellyel, vagy székhellyel. Amely ajánlattevõk rendelkeztek fentiek valamelyikével, ezt tíz ponttal értékelték, egyébként nulla pontot kaptak az ajánlattevõk. A kérelmezõ esetében nem tudták azt értékelni, amikor arra hivatkozott az ajánlatában, hogy XVIII. kerületi munkaerõt kíván a szerzõdés teljesítésekor foglalkoztatni. A gravitációs szennyvízcsatorna II. üteméhez mûszaki szempontból hozzá tartozik a nyomócsõ és az átemelõ megvalósítása, ennek figyelembevételével kerültek a határidõk a részvételi felhívásban olyképpen meghatározásra, h<br>
ogy két befejezési határidõt jelölt meg az ajánlatkérõ.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok és a felek képviselõinek a tárgyaláson elhangzott nyilatkozatai alapján megállapította, hogy a jogorvoslati kérelem részben alapos. Alapos a kérelem abban a részében, amelyben vitatja az ajánlatkérõ pontozásos értékelését, azaz a nulla pontok kiosztását, mely szerint az ajánlatkérõnek az általa felállított ponttartományon belül kellett volna a teljesítési határidõre, illetõleg a helyi foglalkoztatáspolitikára vonatkozóan az ajánlatok tartalmi elemeire is figyelemmel a pontszámokat kiosztani. Alaptalan a kérelem viszont a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának és a Kbt. 59. §-ának megsértésére vonatkozó részében.<br>
A Döntõbizottság az ajánlati dokumentáció, illetve az ajánlati felhívás és a részvételi felhívás elõírásaiból megállapította, hogy az ajánlatleérõ a teljes beszerzési tárgyra három részajánlatot kért. Azonban az idõbeli ütemezésre tekintettel végül is négy részre bontotta az ajánlatok értékelését és 4 részre hirdetett nyertest is. Bár a három helyett négy részre való bontás nem felel meg a részvételi felhívásnak, ezt az ajánlattevõk közül senki nem kifogásolta, így a Döntõbizottság is tényként fogadta el. A kérelemnek megfelelõen a vizsgálatot a gravitációs csatorna II. ütemre, a nyomócsõ és az átemelõ részekre vonatkozóan végezte el az alábbiak szerint.<br>
Az ajánlatkérõ kétféle szempont közül választhat az ajánlatok elbírálását illetõen. Amennyiben az összességében legelõnyösebb ajánlat szempontját alkalmazza, felhívásában meghatározza az ajánlatok elbírálására vonatkozó részszempontokat, az azokhoz tartozó súlyszámokat, és az értékelésben alkalmazott pontszámok alsó és felsõ határát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Értékelési tevékenysége során nem térhet el az általa korábban (a részvételi, illetve ajánlati felhívásban, dokumentációban) meghatározott egyéb elõírásaitól sem, illetõleg az értékelését nem alapíthatja olyan tényezõkre, amelyekkel kapcsolatosan semmiféle igényét nem közölte elõzetesen az ajánlattevõkkel.<br>
A Döntõbizottság megállapította, hogy a teljesítési határidõt illetõen ajánlatkérõ nem korlátozta az ajánlattevõket abban, hogy az általa megjelölteknél mennyiben vállalhatnak korábbit, emiatt az ajánlattevõk – a második részszempontra tekintettel – szabadon tehették meg vállalásaikat. Ajánlatkérõ csak a jogorvoslati eljárásban hivatkozott arra, hogy számára a gravitációs csatorna <br>
II. üteme, a nyomócsõ és az átemelõ tekintetében a 2001. évi megvalósulás elfogadhatatlan. Ennek okát abban jelölte meg, hogy ezen II. ütemû munkákra csak 2002. évben van pénzügyi fedezete. Ugyanakkor a Döntõbizottság megállapította, hogy az ajánlati dokumentációhoz csatolt ajánlati blankettákon megjelent az ajánlatkérõ által igényelt, azaz legkedvezõbbnek tartott naptári év a megvalósítást illetõen, ily módon elfogadta azt az érvelést, hogy határidõ szempontjából a II. ütemû munkáknál a 2002. évben való vállalást tartotta kedvezõnek. Elõbbiekbõl következik, hogy kérelmezõ által 2001. november 15-ében megjelölt teljesítési határidõ a II. ütemû munkákra az ajánlatkérõ számára valóban nem volt kedvezõ, azonban – erre vonatkozó kifejezett elõírás hiányában – ezt is érvényes ajánlatnak kellett elfogadni.<br>
Ajánlatkérõ a második részszempont tekintetében kérelmezõ gravitációs csatorna II. ütem, és nyomócsõ építése részajánlataira nulla pontot adott, amely a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel jogsértõ. Azt, hogy az ajánlati elem ajánlatkérõ számára ezekben a részajánlatokban a legkedvezõtlenebb, egy-egy pont fejezi ki. Az átemelõ vonatkozásában a kérelmezõ ugyan szintén 2001. november 15-i teljesítést vállalt, azonban a próbaüzem befejezését 2002. február 15-ben határozta meg. Miután a teljes mûszaki átadás és a számlázás ajánlata szerint a próbaüzem végeztével történik, ebben a részajánlatban részérõl végleges teljesítési határidõnek ez utóbbi 2002. február 15-i határidõt kell tekinteni. Összehasonlítva az átemelõt illetõen a többi ajánlattal is, ajánlatkérõ elõírásainak leginkább kérelmezõ ajánlata felelt meg ebben az ajánlati részben, helyesen tíz pontot kellett kapnia az ajánlatkérõ pontozási rendszerében.<br>
A fent megállapított pontszám korrekciókkal a három részajánlat tekintetében a nyertes és a kérelmezõ összehasonlítása a következõképpen alakul.<br>
Gravitációs csatorna II. ütem: a nyertes összpontszáma 227 pont volt, a kérelmezõ eredeti 151 összpontszáma 7 × 1 = 7 súlyozott ponttal növekedik, így 158 pontot ér el. Az összpontszám alapján a pontszám növekedés a nyertes kiválasztását nem érinti.<br>
Nyomócsõ részajánlat tekintetében: a nyertes összpontszáma 192 pont volt, a kérelmezõ eredeti 107 összpontszáma 7 × 1 = 7 súlyozott ponttal növekszik, így 114 pontot ér el. Az összpontszám alapján a pontszám növekedés a nyertes kiválasztását ez esetben sem érinti.<br>
Átemelõre tett részajánlat: a nyertes összpontszáma 187 volt, a kérelmezõ eredeti 113 pontszáma 7 × 10 = 70 súlyozott ponttal növekszik, így összesen 183 pontot ér el. Az összpontszám alapján a nyertes megállapítására a pontszám növekedés ebben a részszempontban sincs kihatással.<br>
A felhívás és a dokumentáció nem tartalmazott arra vonatkozó elõírást sem, hogy a helyi foglalkoztatáspolitika szempontjából milyen ajánlatot vár el az ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35 . §</a> (1) bekezdés a) pontja szerint az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményére is tekintettel az 59. § (2), (5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti az országos, a regionális, illetve – a helyi önkormányzatokról szóló 1990. évi LXV. törvény 8. §-ának (1) bekezdésével összhangban – a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését. <br>
Ezen részszempontnál az ajánlatkérõ értékelése kizárólag azon alapult, hogy az ajánlatkérõnek bejegyzett székhelye, vagy telephelye van-e az ajánlatkérõ székhelyén, azaz Budapest XVIII. kerületében. A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésének a)–d) pontja szerinti közérdekû célok figyelembevételét ahhoz a feltételhez köti egyebek mellett, hogy az ajánlati felhívásban meg kell határozni azt a módot, amelyet a közérdekû cél megvalósítása érdekében ajánlatkérõ kívánatosnak tart, mindeközben az esélyegyenlõséget is szem elõtt kell tartani. Miután jelen közbeszerzési eljárásban az elõnyben részesítés módját ajánlatkérõ elõzetesen nem határozta meg, másrészt pusztán az ajánlatkérõ bejegyzett székhelyére tekintettel az esélyegyenlõséget sem biztosította az ajánlattevõk számára, a követelmény nem valósult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés elsõ fordulata alapján az elõnyben részesítés ezen módja nem érvényesíthetõ, a részszempontot figyelmen kívül kell hagyni az értékelésben. A kérelemben érintett ajánlati részekben a kérelmezõ és a nyertes is nulla pontot kaptak, tehát a részszempont figyelmen kívül hagyása az értékelést esetükben nem befolyásolja.<br>
A fenti indokolásra tekintettel a Döntõbizottság megállapította, hogy az ajánlatkérõ értékelésével összefüggésben a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése sérült mindhárom kérelmezett ajánlati rész vonatkozásában. A fent kifejtett pontszám korrekciók alapján azonban ajánlatkérõnek a nyertes kiválasztására vonatkozó döntése nem volt jogsértõ, ily módon a Döntõbizottság a Kbt. 59. § (1) bekezdésének megsértését nem állapította meg.<br>
A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében a Kbt. 88. § (1) bekezdés a) pontja alapján a kérelem egy részét elutasította alaptalanság miatt, míg a pontszámok meghatározására vonatkozóan a Kbt. 88. § (1) bekezdés d) pontja alapján megállapította a jogsértést, valamint a h) pont szerinti jogkövetkezményt alkalmazta. A Döntõbizottság a bírság, mint szankció alkalmazásától eltekintett, miután az ajánlatkérõ jogsértése nem volt kihatással a közbeszerzési eljárást lezáró döntésre, tehát annak súlya nem indokolja további jogkövetkezmények alkalmazását a Kbt. 88. § (5) bekezdésére is figyelemmel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 16.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>