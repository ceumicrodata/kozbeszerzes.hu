<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6575)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.480/6/2001.<br>
<br>
Tárgy: a Neptun-Bau Rt. jogorvoslati kérelme a Borsod-Abaúj-Zemplén Megyei Bíróság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Neptun-Bau Rt. (3780 Edelény, József A. út 3., a továbbiakban: kérelmezõ) jogorvoslati kérelmét, amelyet a Borsod-Abaúj-Zemplén Megyei Bíróság (3525 Miskolc, Dózsa Gy. u. 4., a továbbiakban: ajánlatkérõ) "Mezõkövesdi Városi Bíróság épület felújítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az eljárás során rendelkezésére bocsátott dokumentumok, nyilatkozatok alapján az alábbi tényállást állapította meg:<br>
Ajánlatkérõ 2001. június 6-án a Közbeszerzési Értesítõben tette közzé nyílt eljárásra szóló ajánlati felhívását a rendelkezõ részben megjelölt tárgyban. A beszerzés mennyiségeként földszint + egy emeletes nettó 768 m2 alapterületû épület kiviteli tervdokumentáció szerinti felújítására kért ajánlatokat.<br>
A felhívás 8. a) pontjában elõírta, hogy 1 M Ft ajánlati biztosíték nyújtását kéri. A b) pont alatt meghatározta a biztosíték nyújtásának feltételeit az alábbiak szerint:<br>
– Az ajánlatkérõ az ajánlattevõk részvételét a 8. a) pont szerinti összegû ajánlati biztosíték adásához köti, mely összeget az ajánlattevõ az ajánlatkérõ MÁK 10027006-01483116-00000000 számú – 310 KTK megjelöléssel – egyszámlájára, az ajánlat beadásáig kell hogy befizesse.<br>
– Az ajánlati biztosíték teljesíthetõ az ajánlatkérõ nevére szóló bankgarancia formájában is. Az átutalás másolatát vagy a bankgarancia-nyilatkozatot az ajánlat benyújtásával egyidejûleg kell rendelkezésre bocsátani. A befizetett ajánlati biztosíték vagy az eredeti bankgarancia-nyilatkozat az eredményhirdetéstõl számított 10 napon belül visszautalásra, illetve visszaadásra kerül. A befizetett ajánlati biztosíték (kamatmentes) visszautalásához kérjük az ajánlattevõ számlaszámának megjelölését.<br>
– Érvénytelen az az ajánlat, amely az ajánlati biztosítékot nem tartalmazza.<br>
Ajánlatkérõ dokumentációt is készített az ajánlattevõk részére, ennek 11–12. oldalán az ajánlati biztosítékkal kapcsolatos fenti elõírásait megismételte. A 2001. június 27-i helyszíni bejárást követõen ajánlatkérõ írásban számos kérdésre válaszolt. A kérdések nem érintették az ajánlati biztosíték nyújtását.<br>
A 2001. július 17-i ajánlattételi határidõre a következõ öt ajánlattevõ nyújtotta be ajánlatát: kérelmezõ, Középület és Lakásépítõ Rt., ADEPTUS Rt., Jánosik és Társa Kft., HÉSZ Gépszolgáltató Kft.<br>
Ajánlatkérõ már a bontáskor ellenõrizte az ajánlati biztosíték nyújtását. Kérelmezõ ajánlatának felbontását követõen megállapította a következõket:<br>
"A pályázat tartalomjegyzékének 10. sorszáma alatt szereplõ, az ajánlatkérõ nevére szóló ajánlati biztosíték igazolása nem felel meg a kiírásnak. A csatolt másolat csak az átutalási megbízás pénzintézethez történõ érkezését igazolja a pénzintézet által és nem az átutalás teljesítését.<br>
Alaki hiányosság miatt a pályázat a további értékelésben nem vesz részt."<br>
Ajánlatkérõ a bontást követõen megkezdte az érvényes ajánlatok értékelését, szándéka szerint az eredményhirdetésre 2001. július 27-én kerül sor.<br>
Kérelmezõ 2001. július 19-én nyújtott be jogorvoslati kérelmet ajánlatkérõ döntése ellen. Kérelmében kifogásolja, hogy ajánlatát az ajánlati biztosíték nem megfelelõ formában való nyújtása miatt érvénytelenek nyilvánították, és õt az eljárás további menetébõl kizárták. Álláspontja szerint ajánlata mindenben megfelelt a közzétett ajánlati felhívás 8. b) pontjában foglaltaknak. Kérte, hogy a Döntõbizottság semmisítse meg ajánlatkérõnek az ajánlat érvénytelenségére vonatkozó döntését, állapítsa meg a jogsértést és kötelezze a jogsértõt az eljárás költségeinek viselésére. Kérte továbbá ideiglenes intézkedés alkalmazását is.<br>
Ajánlatkérõ a jogorvoslati kérelem elutasítását kérte. Észrevételében elõadta, hogy a kérelmezõ az ajánlatában azt a 2001. július 16-án kelt átutalási megbízást csatolta, mely szerint 1 M Ft átutalására ad megbízást az OTP Bank részére. A megbízás teljesítésérõl igazolást nem csatolt. Álláspontja szerint az ajánlati felhívás 8. b) pontja alapján kért "az átutalás másolata" nem szerepel kérelmezõ ajánlatában, ugyanis az abban csatolt átutalásra történõ megbízás nem igazolja, hogy az átutalás teljesítése ajánlatkérõ számlájára megtörtént.<br>
A Döntõbizottság ideiglenes intézkedést nem alkalmazott, mert annak törvényi feltételei az iratokból nem voltak megállapíthatóak.<br>
A Döntõbizottság a rendelkezésre álló közbeszerzési eljárásban keletkezett iratok, valamint a felek nyilatkozatai alapján megállapította, hogy a jogorvoslati kérelem nem megalapozott.<br>
(1) Az ajánlati biztosítékról, a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#41">Kbt.) 41. §</a> (1) bekezdése az alábbiak szerint rendelkezik.<br>
Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése az ajánlati biztosíték teljesítésének módjáról rendelkezik, mely szerint a biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni.<br>
A Döntõbizottság a rendelkezésre álló ajánlatból megállapította, hogy kérelmezõ az ajánlatához csatolta azt az átutalási megbízást, amelyet 2001. július 16-án az OTP Bank részére adott 1 M Ft összegnek az ajánlatkérõ számlaszámára történõ átutalására. Ugyanakkor az ajánlat nem tartalmaz további igazolást arról, hogy az átutalási megbízásnak megfelelõen az OTP Bank az ajánlati biztosíték összegét a kérelmezõ számlájáról átvezette volna ajánlatkérõ megadott számlaszámára.<br>
Áttekintve a többi ajánlatokat is a Döntõbizottság megállapította, hogy hárman bankgaranciával nyújtották az ajánlati biztosítékot, míg a HÉSZ Gépszolgáltató Kft. átutalással. Az õ ajánlatának 3. oldalán becsatolta azt az igazolást, amely az Eger és Környéke Takarékszövetkezet által kiállítva igazolja, hogy 2001. július 16-án az indítószámláról az ajánlatkérõ számlájára az összeget átutalta, azaz az ajánlati biztosíték megfizetését teljesítette.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdés hivatkozott rendelkezése szerint az ajánlattevõnek az ajánlati felhívásban meghatározott idõpontig igazolnia kell, hogy a biztosítékot az ajánlatkérõ rendelkezésére bocsátotta. Átutalás esetén a rendelkezésre állás és a befizetés megtörténte bankszámlakivonattal igazolható a pénzforgalomról szóló 6/1997. (MK 61.) MNB rendelkezés elõírása alapján. Köztudomású tény, hogy az átutalási megbízás megadása önmagában sem befizetésnek, sem teljesítésnek nem minõsül. Az átutalási megbízással a kötelezett ugyanis megbízza az intézetet, hogy bankszámlája terhére meghatározott összeget utaljon át a jogosult bankszámlája javára. Ez az átutalási megbízás azonban bármikor visszavonható, sõt fedezethiány miatt teljesíthetõsége bizonytalan is lehet.<br>
A pénzforgalomról szóló fentebb hivatkozott MNB rendelkezés 6. § (6) bekezdése tartalmazza, hogy a hitelintézet köteles üzletszabályzatában meghatározni munkanapokon belül azt a kezdõ és záró idõpontot, amelyek között a befizetési megbízásokat befogadja. Ezen belül meg kell határozni azt az idõpontot, ameddig a befogadott, illetve beérkezett megbízások teljesítésébõl reá háruló feladatokat a tárgynapon teljesíti. A záróidõpontig befogadott további megbízások teljesítésébõl reá háruló feladatokat legkésõbb a következõ munkanapon kell teljesíteni a hitelintézetnek. A (3) bekezdés szerint a hitelintézet köteles a megbízás összegét a jogosult bankszámla számláján, a saját bankszámláján történt jóváírásról való tudomásszerzés napján jóváírni oly módon, hogy a számlatulajdonos – legkésõbb az azt követõ munkanap reggelén a hitelintézet nyitva tartásától kezdõdõen – a jóváírt összeg felett rendelkezhessen.<br>
A fentiekbõl következõen a kérelmezõnek, mint számlatulajdonosnak tisztában kellett lenni azzal, hogy az átutalási megbízás alapján a jogosult bankszámlájára történõ érkeztetés minimum 2 munkanapot vesz igénybe. Az MNB rendelkezéseibõl következõen az is köztudott, hogy a rendelkezésre bocsátás megtörténtét számlakivonattal lehet igazolni. Ugyanis a hivatkozott MNB rendelkezés 5. § (1) bekezdése alapján a hitelintézet a számlatulajdonosokat a bankszámlán történt terhelésrõl, illetõleg jóváírásról írásban bankszámlakivonattal értesíti. A bankszámlakivonat a bankszámlán végrehajtott bankmûvelet azonosításához szükséges valamennyi adatot tartalmazza. A bankszámlakivonattal lehet tehát egyértelmûen bizonyítani azt, hogy a rendelkezésre bocsátás megtörtént. Kérelmezõ pedig ilyet nem csatolt az ajánlatához, azaz nem felelt meg ajánlata az ajánlati felhívásban – az ajánlati biztosíték nyújtásával kapcsolatosan – meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A fentiek alapján a Döntõbizottság megállapította, hogy ajánlatkérõ döntése jogszerû volt.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 25.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>