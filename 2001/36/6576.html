<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6576)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.285/16/2001.<br>
<br>
Tárgy: a KEVITERV PLUSZ Kft. jogorvoslati kérelme Nyíregyháza Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KEVITERV PLUSZ Kft. (3527 Miskolc, Katalin u. l., képv.: dr. Boholy György ügyvéd, Miskolc, Szemere út 26., a továbbiakban: kérelmezõ) jogorvoslati kérelmét, amelyet Nyíregyháza Megyei Jogú Város Önkormányzata (4401 Nyíregyháza, Kossuth tér 1., képv.: dr. Andrejkovics János jogtanácsos, továbbiakban: ajánlatkérõ) "Nyíregyháza csatornahálózat-fejlesztése és a környezõ települések csatornázása ISPA támogatási projekt tartalmi és formai követelményeinek megfelelõ pályázati dokumentáció elkészítése a már elkészült tervek, információs anyagok felhasználásával, alkalmazásával" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 14. napján közzétett és 2001. március 28. napján helyesbített részvételi felhívással tárgyalásos eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 9. a) pontjában meghatározta a részvételre jelentkezõk alkalmassága elbírálásának szempontjait, majd a 9. b) pontban a részvételre jelentkezõknek a szerzõdés teljesítésére alkalmatlanná minõsítésének feltételeit az alábbiak szerint határozta meg:<br>
A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
– a szakértõi, a közbeszerzés értékének 10%-át meghaladó mértékben igénybe venni kívánt alvállalkozói nem rendelkeznek a közbeszerzés tárgyában kellõ jártassággal.<br>
A szakértõi, a közbeszerzés értékének 10%-át meghaladó mértékben igénybe venni kívánt alvállalkozói nem készítettek az elmúlt 3 évben a közbeszerzés tárgyában összesen legalább 3 pályázatot, tervet (ISPA vagy EU– PHARE-pályázatok, eljárások, projektvezetés).<br>
Ajánlatkérõ a részvételi felhívásban 3 céget nevezett meg, a "FÁTUM Consulting" Kft.-t, a Sugallatt '96 Bt.-t, valamint a TECHNOPLUS Kft.-t.<br>
A részvételi jelentkezések benyújtásának határidejére, 2001. április 9. napjára az ajánlatkérõ által kiválasztott, fent megjelölt cégeken túl még kérelmezõ és a FÕMTERV Rt. nyújtott be részvételi jelentkezést.<br>
Ajánlatkérõ 2001. április 13. napján hirdette ki a részvételi szakasz eredményét. Valamennyi részvételre jelentkezõt alkalmasnak minõsítette a szerzõdés teljesítésére, s egyidejûleg részükre megküldte az ajánlati felhívást. A részvételi szakasz eredményhirdetésén a részvételre jelentkezõk, s köztük kérelmezõ sem jelent meg. Ajánlatkérõ a részvételi szakasz eredményhirdetésérõl készült jegyzõkönyvet valamennyi részvételre jelentkezõnek faxon megküldte.<br>
Az ajánlattételi határidõ 2001. április 19. napja volt melyre a FÕMTERV Rt. kivételével a többi részvételre jelentkezõ nyújtott be ajánlatot. Az ajánlatok elbírálását követõen 2001. április 23. napján ajánlatkérõ kihirdette a közbeszerzési eljárás eredményét, és nyertesként a "FÁTUM Consulting" Kft.-t hirdette ki, kérelmezõt a 3. helyre sorolta. Ajánlatkérõ a nyertessel a szerzõdést 2001. május 2. napján megkötötte.<br>
Kérelmezõ 2001. május 3. napján postán megküldve jogorvoslati kérelmet nyújtott be a Döntõbizottsághoz. Jogorvoslati kérelmében sérelmezte egyrészrõl, hogy a teljesítési határidõ súlyozása indokolatlan volt, hiszen az ISPA-pályázat esetén nincs benyújtási határidõ. Álláspontja szerint a nyertes által vállalt teljesítési határidõ csak akkor tartható, ha már a többi pályázónál korábban megismerhette a közbeszerzési pályázat anyagát, illetve azon már dolgozott, s ezáltal összeférhetetlenség áll fenn vele szemben. Sérelmezte másodsorban, hogy a nyertes ajánlattevõ alkalmatlan a szerzõdés teljesítésére, mert a megfelelõ tevékenységi kör nem szerepel a társaság cégjegyzésében, valamint nem rendelkezhet a nyertes a megelõzõ 3 évre vonatkozó referenciával, hiszen a társaság csak 2000. évben került bejegyzésre.<br>
Kérte a Döntõbizottságot, hogy semmisítse meg ajánlatkérõ döntését, ha arra nincs mód, úgy állapítsa meg a jogsértés tényét, alkalmazzon ajánlatkérõvel szemben bírságot, illetve kötelezze az eljárási díj megfizetésére.<br>
Ajánlatkérõ észrevételében a megalapozatlan kérelem elutasítását kérte. Álláspontja szerint jogszerûen folytatta le a közbeszerzési eljárást és ennek eredményeként jogszerûen eljárva választotta ki az eljárás nyertesét. Álláspontja szerint megalapozatlanok a kérelmezõ által a teljesítési határidõ indokolatlansága tekintetében kifejtettek. A teljesítési határidõ a Környezetvédelmi Minisztériummal folytatott egyeztetés alapján lett megállapítva, hiszen az ISPA-pályázatok benyújtása folyamatos, de a program egyeztetése a minisztériummal folyik a beadást megelõzõen. Ezen folyamatos egyeztetés hosszabb idõt vesz igénybe, és ismert, hogy az EU által meghatározott keret korlátozott, így a pályázat mielõbbi felterjesztéséhez fontos érdeke fûzõdik ajánlatkérõnek.<br>
Megalapozatlan továbbá azon kérelmezõi állítás is, hogy a nyertes által vállalt teljesítési határidõ tarthatatlan. Az alkalmatlansággal kapcsolatos kérelmezõi állítások sem felelnek meg a valóságnak, hiszen alkalmatlansági szempontok nem magára a részvételre jelentkezõ cégre voltak megállapítva, hanem a munkatársaikra, illetve az alvállalkozói, igénybe vett szakértõk vonatkozásában.<br>
Egyéb érdekelt "FÁTUM Consulting" Kft. érdemi észrevételében elõadta, hogy ajánlatkérõ eljárását teljes mértékben jogszerûnek tartja, a szerzõdés teljesítésére alkalmas, azt a felhívásban elõírtak szerint megfelelõ referenciákkal igazolta. Az ajánlatkérõ által megjelölt értékelési szempontokat és azok súlyszámait egyik ajánlattevõ sem kifogásolta a közbeszerzési eljárás során. Álláspontja szerint a társaság tevékenységi körében szerepel olyan tevékenység, amely alapján a szerzõdést teljesíteni képes, hiszen a feladat ellátása nem mûszaki mérnöki tevékenységet kíván, hanem az üzletviteli tanácsadás körébe tartozik, s ilyen tevékenységi körrel rendelkezik. Kérte az alaptalan kérelem elutasítását.<br>
Egyéb érdekelt TECHNOPLUS Kft. észrevételében elõadta, hogy az ajánlatkérõ közbeszerzési eljárását teljesen jogszerûnek tekinti, az eljárással kapcsolatban semmiféle kifogás nem merült fel a részérõl. Elõadta, hogy a részszempontok és azok súlyozása az ajánlati felhívás kézhezvételét követõen sérelmezhetõ lett volna, azonban azt senki nem vitatta. Elõadta, hogy a közbeszerzési pályázat anyaga nem volt számára ismert az eljárást megelõzõen.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. E határidõ elmulasztása jogvesztéssel jár.<br>
Kérelmezõ kérelmével egyrészt az ajánlatkérõ által meghatározott részszempontok meghatározását és azokhoz rendelt súlyszámot vitatta, valamint a nyertes szerzõdés teljesítésére való alkalmasságát kifogásolta.<br>
A lefolytatott eljárás során megállapítást nyert, hogy kérelmezõ az ajánlatkérõ által meghatározott értékelési szempontokról és azok súlyszámáról a részletes részvételi dokumentációból tudomást szerzett. Másrészt a részvételre jelentkezõk alkalmasságáról ajánlatkérõ a döntését 2001. április 13. napján hirdette ki, s az errõl szóló jegyzõkönyvet jelentkezõk részére ugyanaznap faxon eljuttatta. Kérelmezõ a tárgyaláson nyilatkozott, hogy a alkalmasságra vonatkozó döntésérõl 2001. április 13. napján értesült fax útján.<br>
Ajánlatkérõ eljárása két szakaszból álló közbeszerzési eljárás volt, hirdetmény közzétételével induló tárgyalásos eljárás. Az elbírálási szempontokat és azok súlyszámát ajánlatkérõ a részvételi dokumentációban meghatározta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve a jelentkezési határidõ lejártát.<br>
A fenti rendelkezés alapján a jelen esetben a részvételi jelentkezés határideje 2001. április 9. napján volt, tehát kérelmezõ az elbírálási szempontokat, azok súlyszámát ezt követõ 15. napon belül sérelmezhette volna joghatályosan a Döntõbizottság elõtt. A fentiek szerint számolva a jogvesztõ határidõ e tekintetben 2001. április 24. napja volt, kérelmezõ pedig ezen idõponton túl, 2001. május 3. napján elõterjesztett kérelme elkésett.<br>
Ugyancsak elkésett kérelmezõ a nyertes alkalmatlansága sérelmezésével is. Kérelmezõ tárgyaláson tett nyilatkozata alapján a Döntõbizottság megállapította, hogy ajánlatkérõ alkalmasság tárgyában hozott döntésérõl kérelmezõ 2001. április 13. napján tudomást szerzett, az ajánlatkérõ által faxon megküldött jegyzõkönyvbõl. Kérelmezõ a fent hivatkozott <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az alkalmasság vonatkozásában hozott ajánlatkérõi döntés ellen 2001. április 13-át követõ 15. napon belül kezdeményezhetett volna jogorvoslati eljárást, azaz 2001. április 28. napjáig. Kérelmezõ a jogorvoslati eljárást azonban ezen határidõn túl, 2001. május 3. napján postára adott kérelmével kezdeményezte, s erre tekintettel kérelme elkésett.<br>
A Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 18.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bújdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>