<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6719)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.413/3/2001.<br>
<br>
Tárgy: a THERMO-BAU Kft. jogorvoslati kérelme a Borsi Hús Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság a THERMO-BAU Kft. (képviseli Dr. Nagyházi Zoltán ügyvéd, 1065 Budapest, Bajcsy-Zsilinszky út 29. II. 4., a továbbiakban: kérelmezõ) jogorvoslati kérelmét, amelyet a Borsi Hús Rt. (a továbbiakban: ajánlatkérõ) közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ támogatottként közbeszerzési eljárást folytatott le, amelynek nyertese a THERMO-BAU Kft. lett.<br>
Kérelmezõ 2001. június 29-én érkezett beadványában azzal a kéréssel fordult a Döntõbizottsághoz, hogy adjon tájékoztatást arról, hogy az ajánlatkérõ a támogatás teljes összegét felvette-e. A beruházás ugyanis elkészült, és ajánlatkérõ a vállalkozói díjat, illetve a megrendelt pótmunka díját jelentõs mértékben nem hajlandó kifizetni, álláspontja szerint ajánlatkérõ hamis indokokra való hivatkozással tagadta meg a kifizetést.<br>
Kérelmezõ a benyújtott jogorvoslati kérelemmel egyidejûleg nem rótta le a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerinti igazgatási szolgáltatási díjat, továbbá a kérelem nem tartalmazta a Kbt. 80. § (1) bekezdés a)–g) pontjai szerinti adatokat, így kérelmezõ pontos székhelye sem volt megállapítható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján a 80. § (1) bekezdése a)–g) pontjai szerinti adatok megjelölésére, továbbá a Kbt. 80. § (2) és (3) bekezdése alapján harmincezer forint igazgatási szolgáltatási díj megfizetésére hívta fel kérelmezõt azzal a figyelmeztetéssel, hogy amennyiben a hiánypótlásnak határidõben nem tesz eleget, úgy a jogorvoslati kérelmet a Kbt. 80. § (4) bekezdése alapján elutasítja.<br>
A hiánypótlásra szóló felhívás átvétele a visszaérkezett tértivevény tanúsága szerint 2001. július 3-án megtörtént. Kérelmezõ a hiánypótlási kötelezettségének a rendelkezésre álló öt napon belül nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye. A Kbt. 89. § (1) bekezdése a bírósági jogorvoslatot biztosítja.<br>
A fentiek alapján a Döntõbizottság a rendelkezõ részben foglaltak szerint határozott.<br>
<br>
Budapest, 2001. július 24.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>