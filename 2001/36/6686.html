<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6686)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.348/10/2001.<br>
<br>
Tárgy: az Alterra Építõipari Kft. jogorvoslati kérelme Dabas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik M. út 30., képviseli: dr. Németh László jogtanácsos, 1103 Budapest, Sibrik M. út 30., továbbiakban: kérelmezõ) jogorvoslati kérelmét, amelyet Dabas Város Önkormányzata (2370 Dabas, Szent István tér 1/B., a továbbiakban: ajánlatkérõ), "Dabas Regionális Hulladéklerakó I. ütemének megépítése 252 000 m3 kapacitású szigetelt kommunális szilárd hulladéklerakó, 5 hektár szigetelt lerakási felületet II. építési osztály kiszolgálási létesítményekkel" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárás lefolytatására vonatkozó hirdetménye a Közbeszerzési Értesítõ (K. É.) 5. számában, 2001. január 31-én jelent meg. A közbeszerzési eljárás keretében az ajánlatkérõ a Dabas Regionális Hulladéklerakó I. ütemének megépítésére kért be részvételi jelentkezéseket, majd ezt követõen az alkalmasnak minõsített részvételi jelentkezõktõl ajánlatokat.<br>
A részvételi jelentkezések benyújtásának határideje: 2001. február 27. volt, amely határidõre 13 jelentkezõ nyújtotta be részvételi jelentkezését.<br>
Ajánlatkérõ 2001. március 8-ig 6 részvételi jelentkezõnek hiánypótlási lehetõséget biztosított, majd a részvételi felhívásban meghatározott szempontok alapján beminõsített ajánlattevõket hívta fel ajánlattételre. Így ajánlattételre hívta fel a Szekszárdi–Paksi Vízgazdálkodási és Környezetvédelmi Kft.-t, a Hídépítõ Rt.-t, a Biopetrol Kft.-t, a Keviép Kft.-t, a Konsolid Kft.-t, a Hoffmann Rt.-t, a Betonút Rt.-t, a Dabas 2001. Konzorciumot, a Penta Kft.-t, a Daköv Kft.–Gordius Kft. Konzorciumot, az Ár-La Kft.-t és kérelmezõt.<br>
Az ajánlati felhívás "Utasítások az ajánlattevõk részére" 15. oldalán, az ajánlatkérõ elõírta, hogy a nyertes ajánlattevõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#74">Kbt.) 74. §</a> (3) bekezdése alapján "köteles megfelelõ felelõsségbiztosítási szerzõdést kötni az ajánlattételi szakaszban, errõl valamely Biztosító Intézet szándéknyilatkozatát kell csatolni. A szándéknyilatkozatban a tárgyi létesítmény konkrét megnevezésének szerepelnie kell."<br>
Az ajánlattételi határidõig 2001. május 2-ig 10 ajánlattevõ nyújtotta be ajánlatát. A felhívott ajánlattevõk közül a Hoffmann Rt., és a Szekszárd–Paksi Kft. nem tett ajánlatot. Ajánlatkérõ az ajánlatokat elbírálta, majd 2001. május 24-én kihirdette a közbeszerzési eljárás eredményét, mely szerint az összességében legelõnyösebb ajánlatot a KEVIÉP Kft. tette. Érvénytelen ajánlatot nyújtott be a kérelmezõ és a Gordius-Daköv Kft. Konzorciuma. A kérelmezõ ajánlata az eljárásról készített összegzés szerint azért érvénytelen, mivel nem csatolt ajánlatában felelõsségbiztosítási szerzõdés kötésére vonatkozó biztosító intézeti szándéknyilatkozatot.<br>
Ajánlatkérõ és a nyertes ajánlattevõ vállalkozási szerzõdést 2001. június 1-jén megkötötte.<br>
Kérelmezõ a 2001. június l-jén benyújtott jogorvoslati kérelmében, kérte az ajánlatkérõ jogsértõ magatartásának megállapítását, az ajánlatkérõ eljárást lezáró döntésének megsemmisítését, ajánlatkérõ felhívását a törvény szabályainak megfelelõ eljárás lefolytatására, valamint kötelezését az eljárási díj és költségek megfizetésére. Ideiglenes intézkedésként a szerzõdéskötés megtiltását indítványozta.<br>
Álláspontja szerint ajánlatkérõ jogsértõ döntést hozott, amikor megállapította ajánlata érvénytelenségét. Az elõminõsítési szakaszban a részvételi jelentkezéséhez csatolta azt a nyilatkozatot, mely szerint rendelkeznek összkockázatú építés szerelésbiztosítással, amelyet nyertesség esetén tárgyi beruházásra is kiterjesztenek. Az erre vonatkozó fedezetigazolás és a kötvény másolatát a részvételi jelentkezéshez csatolta. Továbbá az ajánlatban nyilatkozott arról, hogy a részvételi jelentkezéséhez képest nem történt változás, tehát megállapítható lett volna ajánlatkérõ részérõl, hogy van megfelelõ felelõsségbiztosítása, és azt a tárgyi munkára nem kellett külön megkötnie. Álláspontja szerint a nyilatkozata és a Biztosító Társaság által megkötött felelõsségbiztosítási szerzõdés kötvénye alapján az ajánlatkérõ megállapíthatta volna, hogy az ajánlata megfelelt az ajánlati felhívásban foglaltaknak és ez által érvényes ajánlatot tett.<br>
Ajánlatkérõ érdemi észrevételében a jogorvoslati kérelem elutasítását indítványozta. Az ajánlatkérési mûszaki dokumentációja, 15. oldal 21-es pont második bekezdése szerint a nyertes ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése alapján köteles megfelelõ felelõsségbiztosítási szerzõdést kötni és az ajánlattételi szakaszban valamely Biztosító Intézet szándéknyilatkozatát kell csatolni. A szándéknyilatkozatban a tárgyi létesítmény konkrét megnevezésének is szerepelnie kell.<br>
A fentiek alapján megállapítható volt, hogy a részvételi jelentkezésben becsatolt iratok nem pótolják a konkrét biztosító intézeti szándéknyilatkozatot, melyet az ajánlathoz kértek csatolni.<br>
Az Alterra Kft. ajánlata a fentiek miatt Biztosító Intézettõl szándéknyilatkozatot nem tartalmazott, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakra figyelemmel érvénytelen.<br>
A Döntõbizottság a jogorvoslati eljárásban ideiglenes intézkedést nem alkalmazott, mert a jogorvoslati kérelem benyújtását követõen a hiánypótlás keretében az ideiglenes intézkedés meghozatalára már nem volt lehetõség, mivel a nyertes ajánlattevõ és az ajánlatkérõ között a vállalkozási szerzõdés ugyanazon a napon került megkötésre, amikor a kérelmezõ a jogorvoslati kérelmét benyújtotta.<br>
Az egyéb érdekelt ajánlattevõk a jogorvoslati eljárásban érdemi észrevételt nem tettek.<br>
A Döntõbizottság a beszerzett iratok, a felek képviselõinek a tárgyaláson elhangzott nyilatkozatai alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: "Érvénytelen az ajánlat, ha<br>
... d) az nem felel meg az ajánlati felhívásban, illetõleg a dokumentációban meghatározott feltételeknek."<br>
Az ajánlatkérési dokumentáció 15. oldalán, 21. pont második bekezdésében az ajánlatkérõ az ajánlattételi szakaszban közölte az ajánlattevõkkel, hogy a szerzõdés teljesítése körében megfelelõ felelõsségbiztosítási szerzõdést kell kötni a nyertes ajánlattevõnek, de addig is amíg az ajánlattételi határidõig az ajánlatot be nem nyújtják, szükséges, hogy az ajánlatok tartalmazzák bármely Biztosító Társaság szándéknyilatkozatát, mely a tárgyi beruházási munkára vonatkozik. A szándéknyilatkozatban a Biztosító Társaságnak egyértelmûen kötelezettséget kell vállalnia arra, hogy a tárgyi beruházási munkára a szerzõdés teljesítésének idõpontjában felelõsségbiztosítási szerzõdést fog kötni az ajánlattevõvel.<br>
A kérelmezõ ajánlata ezen dokumentációbeli követelményeknek azért nem felelt meg, mert egyáltalán nem tartalmazta a Biztosító Társaságának a szándéknyilatkozatát kérelmezõ a részvételi szakaszban a részvételi jelentkezésében benyújtott egy építésszerelés biztosítási kötvényt, amely 100 M Ft értékhatárig általános és keresztfelelõsség biztosítást tartalmazott. Továbbá az ajánlatában nyilatkozott arról, hogy rendelkezik összkockázatú építésszerelési biztosítással, melyet nyertesség esetén kiterjeszt a tárgyi munkálatokra is.<br>
A Döntõbizottság álláspontja szerint a kérelmezõ ajánlata azért nem felelt meg az ajánlati felhívás és dokumentáció követelményeinek, mivel az ajánlatkérõ nem egy általános építésszerelési biztosítási szerzõdés kötelezõ meglétét igazoló kötvény becsatolását és a tárgyi munkára vonatkozó nyilatkozattételt kért be az ajánlattevõtõl, hanem egy olyan szándéknyilatkozatot kért be az ajánlattevõ biztosító társaságától, amely garantálja az ajánlattevõk nyertessége esetén az építésszerelési biztosítás megkötését a tárgyi munkára tekintettel.<br>
Ajánlattevõ nyilatkozata nem pótolja a Biztosító Társaság szándéknyilatkozatát, nem is pótolhatja; ezért az ajánlatkérõ nem követett el azáltal jogsértést, hogy a kérelmezõ ajánlatát érvénytelenné nyilvánította.<br>
A Döntõbizottság megvizsgálta a részvételi jelentkezésben benyújtott kötvényt, illetve a kérelmezõ nyilatkozatát is, aszerint, hogy a tárgyi építési munkára vonatkozóan annak beruházási nagyságrendjére tekintettel tartalmában egyáltalában elfogadható lett volna-e a biztosítási kötvény, illetve a biztosítási kötvény megfelelõ fedezetet nyújtott volna-e a tárgyi építési szerelési munka esetén az esetleges károkozás megtérülésére.<br>
A Döntõbizottság álláspontja szerint is ebben az esetben sem felelt meg tartalmában a részvételi jelentkezéshez nyújtott kötvény, mivel az maximum 100 M Ft értékhatárig garantálhatta általánosságban az építési szerelési szerzõdésbõl eredõ károkozásra vonatkozó helytállási kötelezettséget, és konkrétan nem a tárgyi építési beruházásra és nem annak beszerzési értékére, amely jóval meghaladja a 100 M Ft feletti értékhatárt.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárás során felmerült költségek viselésérõl a rendelkezõ részben foglaltak szerint határozott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 9.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>