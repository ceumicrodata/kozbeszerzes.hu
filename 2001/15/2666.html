<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2666)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.47/11/2001.<br>
<br>
Tárgy: a Junior Rt. és az Elamen Rt. jogorvoslati kérelme a Budavári Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ I.) és az Elamen Kereskedelmi és Vendéglátó Rt. (1095 Budapest, Soroksári út 98., továbbiakban: kérelmezõ II.) jogorvoslati kérelmének, melyet a dr. Vízvári Vendel ügyvéd (1087 Budapest, Kerepesi út 3.) által képviselt Budavári Önkormányzat (1014 Budapest, Kapisztrán tér 1., továbbiakban: ajánlatkérõ) gyermekétkeztetés biztosítása tárgyú közbeszerzési eljárása ellen indított, a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdését és a 41. § (4) bekezdését. A jogsértés miatt a Döntõbizottság az ajánlati felhívás 16. h) pontját és az ajánlati dokumentáció 20. oldalán lévõ 3.6. számú melléklet 1. pontjában szereplõ "vagy azt az Ajánlattevõ hibájából el kellett utasítaniuk" szövegrészt megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére a 30 000–30 000 Ft, azaz harminc–harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában. A felhívás 16. h) pontjában elõírta: "Az ajánlatnak tartalmaznia kell az ÁNTSZ nyilatkozatát az ajánlattevõ valamennyi termelõegységének mûködésére vonatkozóan, hogy az 1996–2000 év során az ott folyó termeléssel és szállítással kapcsolatban közegészségügyi korlátozó intézkedés, felfüggesztés nem volt és jelenleg sincs folyamatban. Az ÁNTSZ-nyilatkozat hiánya vagy a nyilatkozatban szereplõ, jelenlegi vagy korábbi korlátozás vagy felfüggesztés az ajánlat érvénytelenségét jelenti."<br>
Az ajánlati dokumentáció 20. oldalán a 3.6. számú melléklet 1. pontja értelmében az ajánlati biztosítékot az erre vonatkozó garanciát kiállító pénzintézet feltétel nélkül kifizeti ajánlatkérõ részére, ha az ajánlatot ajánlatkérõnek az ajánlattevõ hibájából el kell utasítania.<br>
Az ajánlati felhívás 13. b) pontja szerinti bírálati részszempontok egyike a GM–EüM–FVM rendelet 2. számú mellékletének A, B, C és D táblázatában foglalt ajánlások szerinti ételsorok, étrend-, étlaptervek változatossága, szezonalitása volt, ajánlatkérõ dokumentáció 9. számú mellékletében "mûszaki ismertetés" címszó alatt e rendeletben foglaltak figyelembevételével kérte az ajánlat kidolgozását. Ugyanakkor a 2001. január 30-án tartott konzultáción ajánlatkérõ bejelentette, hogy az általános iskolásoknál nem fog korcsoportonkénti tálalást végezni, azaz e vonatkozásban eltekint a rendeletben foglalt ajánlásoktól.<br>
Az ajánlattételi határidõ a felhívás alapján 2001. március 23.<br>
Kérelmezõ I. és kérelmezõ II. február 1-jén közös jogorvoslati kérelmet terjesztettek elõ a Döntõbizottsághoz. Sérelmezték az ajánlati felhívás 16. h) pontja szerinti érvényességi kritériumot. Álláspontjuk szerint az tartalma szerint alkalmassági feltételnek tekinthetõ, s mint ilyen túlterjeszkedik a szerzõdés teljesítéséhez feltétlenül szükséges mértéken. Sérelmezték a dokumentációnak azon kitételét is, hogy az ajánlat elutasítása esetén ajánlatkérõ visszatarthatja az ajánlati biztosítékot.<br>
Kifogásolták a 80/1999. (XII. 28.) GM–EüM–FVM rendelet alkalmazásának mértékét illetõen a kiírásban foglaltak és a konzultáción elhangzottak közötti ellentmondást, valamint azt, hogy ajánlatkérõ nem határozott meg az ajánlattevõk részére a kötelezõ mértékû nyersanyagnormát. Ezen bekezdésben ismertetett kérelmüket kérelmezõk a jogorvoslati eljárásban tartott tárgyaláson visszavonták.<br>
A Döntõbizottság a D.47/6/2001. számú határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az egészségügyi követelmények fokozott figyelembevétele folytán azzal az ajánlattevõvel szemben, akinek bármelyik termelõegységével szemben az ÁNTSZ korlátozó intézkedést alkalmazott, jogszerûen írta elõ az eljárásból való kizáró feltételt. A tárgyaláson elismerte, hogy az ajánlati biztosítékra vonatkozó szóban forgó elõírása nem helytálló.<br>
A Döntõbizottság a felek írásos és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõk által fenntartott tartalommal a jogorvoslati kérelem megalapozott.<br>
Az ajánlati felhívás 16. h) pontjában érvényességi feltételnek nevezett kritérium tartalma szerint alkalmassági feltételnek minõsül, azt jelenti; hogy ajánlatkérõ csak az olyan ajánlattevõt minõsíti alkalmasnak a szerzõdés teljesítésére, akivel szemben az ÁNTSZ a korábbi 5 évben – egészségügyi elõírások megsértése miatt – a termelést korlátozó intézkedést nem alkalmazott.<br>
A Kbt.-nek az alkalmassági kritériumok meghatározását szabályozó 44. § (5) bekezdése értelmében ajánlatkérõ az alkalmasság elbírálásához a szerzõdés teljesítéséhez ténylegesen szükséges mértékig írhat elõ feltételeket. A teljesítés helye a felhívás szerint Budapesten lesz, nyilvánvaló hogy abban elsõdlegesen csak budapesti székhelyû termelési egységek vesznek részt. Ajánlatkérõ az ajánlattevõ mûszaki alkalmassága igazolására a felhívásban a Kbt. 44. § (2) bekezdés c) pontja alapján a teljesítésre kijelölt szervezeti egységek ismertetését kérte, az 55. § alapján csak ezen szervezeti egységekre nézve írhatta volna elõ az ÁNTSZ-igazolások csatolását, mert a teljesítés szempontjából a teljesítésben részt nem vevõ szervezeti egységek termelési tevékenységével kapcsolatos mulasztások nem befolyásolják az ajánlatkérõ részére történõ teljesítés minõségét. A Döntõbizottság megállapította, hogy ajánlatkérõ a szerzõdés teljesítéséhez ténylegesen szükséges mértéket meghaladó feltétel meghatározása által megsértette a Kbt. 44. § (5) bekezdését, ezért megsemmisítette az ajánlati felhívás 16. h) pontját.<br>
Az ajánlati biztosíték a Ptk.-ban szabályozott szerzõdést biztosító mellékkötelezettség, ezen belül is a szerzõdés megkötésének biztosítására szolgáló jogintézmény. Ezzel összhangban rendelkezik úgy a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(4) bekezdése, hogy az az ajánlattevõ veszti el az ajánlati biztosítékot, aki az ajánlat visszavonása által mintegy kizárja magát a nyertessé nyilváníthatók körébõl, vagy aki nyertesség nyilvánítása ellenére nem köti meg az ajánlatkérõvel a szerzõdést. Az ajánlatkérõ tehát jogszerûtlenül kötötte ki az ajánlati dokumentációban, hogy az ajánlatnak az ajánlattevõ hibájából történt elutasítása esetén az ajánlati biztosíték az ajánlatkérõt illeti meg.<br>
A Döntõbizottság megállapítja, hogy az ajánlati dokumentáció 20. oldalon lévõ 3.6. számú melléklete 1. pontjában szereplõ szóban forgó kitétel által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(4) bekezdését, ezért az ajánlati dokumentációnak "az Ajánlattevõ hibájából el kellett utasítani" kitételét megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 5.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>