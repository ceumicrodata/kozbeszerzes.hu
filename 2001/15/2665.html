<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2665)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.674/13/2000.<br>
<br>
Tárgy: a Nádor Rendszerház Kft. jogorvoslati kérelme a Fõvárosi Közoktatás-fejlesztési Közalapítvány közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Nádor Rendszerház Kft. (1141 Budapest, Kõszeg u. 26., továbbiakban: kérelmezõ) jogorvoslati kérelmének, melyet a Fõvárosi Közoktatás-fejlesztési Közalapítvány (1052 Budapest, Városház u. 9–11., továbbiakban: ajánlatkérõ) számítógépek szállítása, számítógépes rendszerintegráció kiépítése az internet-hozzáféréshez és internetszolgáltatáshoz tárgyú közbeszerzési eljárása ellen indított, a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. szeptember 13-án megjelent számában a rendelkezõ részben megjelölt beszerzés tárgyában.<br>
A felhívás 3. a) pontjában részletezte a beszerzési igényét. A "I. Számítógép szállítása a) szerver" címen – többek között – elõírta, hogy kettõ darab hálózati kártya leszállítását kérte.<br>
A b) pont multimédia számítógép címen 64 MB SD RAM, 8 GB HDD, valamint 16 MB videokártya igényt fogalmazott meg a beszerzés tárgyát képezõ termék jellemzõiként. Az ajánlati dokumentáció II. Útmutató fejezetében ezzel szemben min. 32 MB SD RAM, min. 4 GB HDD, valamint minimum 4 MB videokártya jellemzõk szerepeltek.<br>
A felmerült kérdésekre adott válaszokkal együtt azonban megküldte ajánlattevõknek az ajánlati dokumentáció 13/17., 14/17., 15/17. számú lapjainak módosítását, miáltal lényegében összhangba hozta az ajánlati felhívás 3. a) I. b) pontjában és dokumentációban foglalt igény meghatározását.<br>
Az ajánlattételi határidõre, október 25-re 25 ajánlat érkezett ajánlatkérõhöz. A november 24-én tartott eredményhirdetésen ajánlatkérõ az egyes részajánlatok tekintetében a Selectrade Computer Kft. és az Elender Rt. ajánlatát hirdette ki nyertesnek. November 28-ra elkészítette a "szakértõi összegzés az eljárásról" dokumentumot, azt ajánlattevõknek megküldte. Kérelmezõ december 6-án az értékelés felülvizsgálatát kérte ajánlatkérõtõl, mivel az értékelés ajánlata elutasításának indokaként közölte, hogy "VGA: 8 MB RAM nem felel meg a kiírásnak; 1. változat: csak 1 hálózati kártya; 2. változat: multimédiás gépben kevés memória, kicsi HDD", levelére december 11-én választ kapott.<br>
Kérelmezõ december 19-én jogorvoslati kérelmet terjesztett elõ a Döntõbizottsághoz. Sérelmezte, hogy ellentmondás volt az ajánlati felhívás és a dokumentáció mellékletében lévõ mûszaki leírások között. Ajánlata megfelelt a kiírásnak, az mégis elutasításra került. Kifogásolta, hogy nem kapott írásbeli összegzést az értékelés részszempontjairól. Kérte ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlati dokumentációnak a felhívással ellentétes mûszaki adatait megfelelõ idõben módosította, azt megküldte az ajánlattevõknek. Kérelmezõ kifogására közölte, hogy az összegzés az eljárásról dokumentumot valamennyi ajánlattevõ részére megküldte.<br>
A Döntõbizottság a felek írásos észrevételei és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az "ajánlatkérõ köteles az ajánlatok elbírálásának befejezésekor az 5. számú melléklet szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A közbeszerzési eljárásban keletkezett dokumentumokból a Döntõbizottság megállapította, hogy az eredményhirdetés idõpontjában, november 24-én még nem készült el az összegzés, azt ajánlatkérõ csak november 28-án készítette el és küldte meg ajánlattevõk részére.<br>
Az elkészült dokumentum egyébként sem felelt meg az 5. számú mellékletben elõírt követelményeknek. Az 5. számú melléklet 2. b) pontja alapján az összegzésnek tartalmaznia kell az elbírálás részszempontjaira adott pontszámokat, a 2. c) pontja alapján pedig az adott pontszámok indokolását. A "szakértõi összegzés az eljárásról" dokumentum azonban egyiket sem tartalmazza.<br>
A szóban forgó dokumentumnak az eredményhirdetés idõpontjára való elkészítése és annak az ajánlattevõk részére való megküldése a Kbt. egyik alapelve, az eljárás nyilvánossága hatályosulását szolgálja. Csak ezen dokumentumnak az 5. számú melléklet szerinti minta alapján történt összeállítása alapján van lehetõségük az ajánlattevõknek meggyõzõdni arról, hogy ajánlatkérõ értékelése helytálló volt-e, illetve a döntés vitatása esetén csak a dokumentum adatai alapján tudják mérlegelni, hogy van-e esélyük a jogorvoslati eljárásban vélt, vagy valódi sérelmük orvoslására.<br>
A Döntõbizottság megállapítja, hogy ajánlatkérõ az összegzésnek csak az eredményhirdetést követõen, valamint annak hiányosan történt elkészítése által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A jogorvoslati kérelem a kérelmezõ ajánlata elutasítását kifogásoló részében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján "ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie", az 52. § (2) bekezdés d) pontja szerint érvénytelen az ezen kritériumoknak nem megfelelõ ajánlat.<br>
A felhívás 3. a) pontjában a szerver gépre vonatkozóan ajánlatkérõ kettõ darab hálózati kártya szállításra kért ajánlatot. Ezzel szemben kérelmezõ ajánlatában csak egy hálózati kártya megajánlása szerepel.<br>
A felhívás 3. a) pontjában ajánlatkérõ a multimédia számítógép felépítését illetõen 64 MB SD RAM, 8 GB HDD, valamint 16 MB videokártya igényt fogalmazott meg. Ezzel szemben a kérelmezõ 32 MB SD RAM, 7,5 GB HDD, 8 MB videokártyás felépítésû számítógépre tett ajánlatot.<br>
Kérelmezõ ajánlata tehát nem felelt meg az ajánlati felhívásban, illetõleg a módosított ajánlati dokumentációban meghatározott feltételeknek, így ajánlatkérõ döntése, miszerint a kérelmezõ ajánlatát nem fogadja el, jogszerû volt. Ezért a Döntõbizottság a jogorvoslati kérelmet ezen részében elutasította.<br>
A Döntõbizottság nem fogadta el a kérelmezõnek a módosítás elõtti dokumentáció tartalmának való megfelelõségre való hivatkozását, mert egyrészt a felhívás és a dokumentáció közötti ellentmondás esetén a felhívásban foglaltak az irányadók, másrészt pedig ajánlatkérõ az ajánlati dokumentációt a felhívással való egyezõség céljából módosította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és h) pontja szerint rendelkezett.<br>
A Döntõbizottság eltekintett a bírság kiszabásától, mert még a minimum bírságot sem tartotta arányban állónak a jogsértés súlyával.<br>
A jogsértés megállapítására figyelemmel a Döntõbizottság kötelezte ajánlatkérõt az igazgatási szolgáltatási díjnak kérelmezõ részére történõ megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 23.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>