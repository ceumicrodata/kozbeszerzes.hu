<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2706)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.25/10/2001.<br>
<br>
Tárgy: az UTIBER Közúti Beruházó Kft. jogorvoslati kérelme a Budapest Fõváros Önkormányzata Fõpolgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UTIBER Közúti Beruházó Kft. (1115 Budapest, Csóka út 7–13., képviseli: dr. Völgyesiné dr. Hontvári Zsuzsanna ügyvéd, 1125 Budapest, Nógrádi út 37., a továbbiakban: kérelmezõ) jogorvoslati kérelmét, amelyet Budapest Fõváros Önkormányzata Fõpolgármesteri Hivatala (1052 Budapest, Városház u. 9–11., a továbbiakban: ajánlatkérõ) "a 6. sz. fõút szélesítése a jelenlegi 2×1 forgalmi sávos út 2×2 forgalmi sávos kiépítése, az út kapacitásnövelése, szélesítése, összesen 5,2 km hosszúságban, forgalmilag indokolt helyeken összehangolt jelzõlámpás csomópontok kiépítése lebonyolítói feladatainak ellátása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 41. számában, 2000. október 11-én jelentette meg ajánlati felhívását, nyílt eljárás lefolytatására. A közbeszerzési eljárás tárgya a 6. sz. fõút szélesítése a jelenlegi 2×1 forgalmi sávos út 2×2 forgalmi sávos kiépítése, az út kapacitásnövelése, szélesítése, összesen 5,2 km hosszúságban, forgalmilag indokolt helyeken összehangolt jelzõlámpás csomópontok kiépítése lebonyolítói feladatainak ellátása volt, a lebonyolítói feladatokat részletesen az ajánlati dokumentáció tartalmazta. Az ajánlati felhívás 11. a) pontjában ajánlatkérõ elõírta az ajánlattevõ pénzügyi, gazdasági és mûszaki alkalmassága igazolására kért adatokat és tényeket. A mûszaki alkalmasság igazolására többek között elõírta, hogy az ajánlattevõ, illetve a közbeszerzés értékének 10%-át meghaladó mértékben bevonni kívánt alvállalkozók 1997., 1998., 1999 évi jelentõsebb lebonyolítási feladatainak ismertetését, különös tekintettel a hasonló nagyságrendû beruházás lebonyolításában szerzett tapasztalatokra, a dokumentációban meghatározott tartalommal. Ajánlatkérõ a felhívás 11. b) pontjában meghatározta a szerzõdés teljesítésére alkalmatlanná nyilvánítás szempontjait, így többek között azt, hogy mûszaki szempontból alkalmatlan az az ajánlattevõ, aki nem rendelkezik a megelõzõ 3 naptári évben legalább 3, a beszerzés tárgyához hasonló nagyságrendû és jellegû referenciával. Ajánlatkérõ a dokumentáció I.6. dokumentumában foglalt megbízási szerzõdés 6. pontjában részletezte az ajánlattevõ bonyolító feladatait. A 11. sz. dokumentum az ajánlati árra vonatkozóan elõírta, hogy az a megbízási szerzõdésben foglalt teljes körû tevékenységet foglalja magában. A III. rész 12. sz. dokumentum a beruházás rövid ismertetését tartalmazta, kiemelve a már megvalósult részeket. Ajánlatkérõ az összességében legelõnyösebb ajánlat kiválasztására az ajánlati felhívás 13. pontjában határozta meg a bírálati szempontokat, az azokhoz rendelt súlyszámot és az egyes részszempontokra adható pontszámok alsó és felsõ határát.<br>
Az ajánlattételi idõszakban az ajánlatkérõ 2000. november 14-i levelében válaszolt az ajánlatot benyújtani szándékozó cégek kérdéseire.<br>
Az ajánlattételi határidõ, azaz 2000. november 21-ig a kérelmezõn kívül a METROBER Kft. és a FÕBER Rt. nyújtotta be ajánlatát.<br>
Az ajánlatok értékelése során az ajánlatkérõ a METROBER Kft.-t a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján ajánlata kirívóan alacsony ellenszolgáltatása miatt magyarázatra kérte fel. Az ajánlatkérõ Közbeszerzési Bizottsága az ajánlatok elbírálását követõen a nyertesre vonatkozóan határozatot hozott, amelyet a döntéshozó Fõpolgármester elfogadott. Ennek alapján 30 nappal elhalasztott eredményhirdetési idõpontban, azaz 2001. január 21-én megtartott eredményhirdetésen az ajánlatkérõ a METROBER Kft. ajánlatát hirdette ki nyertesnek. A METROBER Kft. bruttó ajánlati ára 13 660 000 Ft, a kérelmezõ bruttó ajánlati ára 27 417 008 Ft, és a FÕBER Rt. bruttó ajánlati ára 71 millió forint volt.<br>
Ajánlatkérõ a nyertes ajánlattevõvel a szerzõdéskötést elhalasztotta a jogorvoslati eljárás érdemi befejezéséig.<br>
Kérelmezõ benyújtott jogorvoslati kérelmében kérte a Döntõbizottságot, hogy állapítsa meg a jogsértés megtörténtét, semmisítse meg az ajánlatkérõnek a közbeszerzési eljárást lezáró döntését, kötelezze az ajánlatkérõt az eljárási díj viselésére. Ideiglenes intézkedésként kérte, hogy tiltsa meg a szerzõdés megkötését. Álláspontja szerint a METROBER Kft. ajánlati ára nem tartalmazta a dokumentációban meghatározott teljes körû lebonyolítói feladatokat, azaz mûszaki tartalmában érvénytelen ajánlatnak tekinthetõ, mivel nem fedi le teljes egészében a dokumentációban foglalt követelményeket, továbbá nem rendelkezik olyan mértékû referenciával, amelyet az ajánlatkérõ az ajánlati felhívás 11. pontjában a mûszaki alkalmasság körében elõírt.<br>
Ajánlatkérõ érdemi ellenkérelmében a jogorvoslati kérelem elutasítását kérte. Észrevételében elõadta, hogy a Közbeszerzési Bizottság megvizsgálta az ajánlatokat a dokumentációbeli követelményekre figyelemmel, valamint a ajánlattevõk referenciáit is. E körben megállapította, hogy a METROBER Kft. rendelkezik olyan volumenû és nagyságrendû referenciával, amelyet õ az ajánlati felhívásban a beszerzés tárgyához konkretizálva meghatározott, valamint a írásbeli magyarázatot követõen arra az álláspontra jutott, hogy a METROBER Kft. ajánlati ára mellett meg lehet valósítani teljeskörûen a beszerzés tárgyához kapcsolódó lebonyolítói feladatokat.<br>
A METROBER Kft. érdemi ellenkérelmében szintén a jogorvoslati kérelem elutasítását kérte, álláspontja szerint az ajánlatában szereplõ referenciák közül 3 referencia is megfelel az ajánlatkérõnek a mûszaki alkalmasság körében elõírt nagyságrendû és mennyiségû referenciaigazolás teljesítéséhez, így hivatkozott a Kvassay híd és a csatlakozó úthálózat kivitelezésére, a Méta utcai és a Hungária krt.–Könyves Kálmán krt.-i beruházásra, amely mind nagyságrendjében, mind jellegében az ajánlatkérõ kívánalmainak megfelel. Az ajánlati árra vonatkozóan pedig elõadta, hogy a mérnök nap/óra díjak kedvezõ vállalása miatt tehetett a kérelmezõnél kedvezõbb ajánlatot.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
Az ajánlatkérõ a beruházási célokmányban meghatározott értékû beruházás lebonyolítására írt ki közbeszerzési eljárást. A lebonyolítói feladatokat a dokumentáció tartalmazta. Az ajánlatkérõ írásbeli felszólítására a METROBER Kft. magyarázatában egyrészt az ajánlatban megadott mérnöknap díjakat, az alkalmazásában álló szakemberek napidíjával indokolta, amelyeket összehasonlított a mérnöki és építészeti díjszabás (MÉDI) ajánlott mérnöknap díjakkal, továbbá rámutatott arra, hogy a beruházás térségében végzett hasonló tevékenység révén a helyismeret a jelenlét miatt a részmérnöknapok igénybevétele is lehetõvé tette rezsiköltségének kedvezõ irányú kialakítását. Lebonyolítói díjának megalapozottságát másrészt igazolta a MÉDI építési beruházás lebonyolítására, mûszaki ellenõrzésére ajánlott díjazásra vonatkozó számítással is.<br>
A Döntõbizottságnak elsõdlegesen abban a kérdésben kellett állást foglalnia, hogy a METROBER cég megajánlott ajánlati ára mellett teljeskörûen megoldhatók-e a dokumentációban foglalt lebonyolítói feladatok, másrészt megalapozottak-e azok a mérnöknap/óradíjak amelyekkel alátámasztotta az ajánlati ár kedvezõségét a kérelmezõ ajánlati árával szemben.<br>
A Döntõbizottság megvizsgálta a METROBER és a kérelmezõ ajánlati árát megalapozó mérnöknap díjakat, valamint a dokumentációban meghatározott bonyolítói feladatok elvégzésére elõírt idõráfordításaikat. A METROBER a teljes idõráfordítás 97%-át 25 és 33 ezer forintos, a kérelmezõ mérnöknap-ráfordításai 96%-át 35, 40 és 50 ezer forintos mérnöknap díjjal kalkulálta. Mindkét ajánlattevõ (a kérelmezõ ügyvezetõjét nem számítva, minimális mérnöknap idejére tekintettel) azonos 17-17 fõs és hasonló szakmai összetételû szakemberekkel kívánta a feladatot ellátni. A MÉDI 2001-tõl hatályos díjszabási ajánlása szerint önálló mérnök 24–31 ezer, az irányító mérnök 31–45 ezer forintos díjazását tartalmazza.<br>
A Döntõbizottság az elõzõekben részletezett adatok alapján megállapította, hogy a METROBER Kft. ajánlata szerinti mérnöknap díjak önmagukban is lehetõvé tették a legalacsonyabb ajánlati ár megtételét, amely a MÉDI ajánlása szerinti díjakra tekintettel a szakmai körökben is elfogadott.<br>
A kérelmezõ a kérelem kiegészítésében a kivitelezési munkák folyamatos ellenõrzési feladataira megjelölte, hogy a beruházás 2001. februári kezdõ idõpontjától a befejezés 2002. december 31-ig tartó idõszakában 94–95 héten keresztül 280, illetve további 45–50 alkalommal kell a dokumentáció 6.2.2 pontja szerint helyszíni ellenõrzést és bejárást végezni. A Döntõbizottság e körben is vizsgálatot végzett, mely szerint a METROBER Kft. ajánlatának idõráfordításai biztosítják-e a feladat megfelelõ mértékû teljesítését, elegendõ számú mérnöknap megadása alapján. A Döntõbizottság a kérelmezõ és a METROBER Kft. ajánlatából megállapította, hogy a feladat ütemterve szerint a kivitelezéssel összefüggõ ellenõrzési tevékenységet 2002. februártól az év végéig tervezték végezni és nem 2001. februártól. Ezen idõszakban a kérelmezõ és az ajánlatkérõ ajánlatából azt lehetett megállapítani, hogy mintegy 230–250 mérnöknap-ráfordítás elõirányzat szükséges a helyszíni ellenõrzési-bejárási feladat ellátására, amelyet 8–9 fõ fog végezni. Ezt mindkét ajánlattevõ vállalta.<br>
A Döntõbizottság megállapította, hogy a beruházás-bonyolítói feladat ellátására és a mûszaki ellenõrzés végzésére nincs olyan szabvány, mûszaki elõírás vagy irányelv, amely elõírást, útmutatást nyújtana a szükséges mérnöki munka idõigényére (óra, nap), illetve árára. Ezt az adott feladat összetettségébõl, a szakmai téren szerzett tapasztalatok alapján – amellyel kérelmezõ is egyetértett –, illetve a beruházás elõirányzott költségébõl, például a MÉDI által ajánlott empirikus képletekkel végzett számítással lehet közelítõleg meghatározni. A METROBER Kft. ezzel a módszerrel is igazolta költségigénye megalapozottságát.<br>
A Döntõbizottság álláspontja szerint a kérelmezõ tévedett a helyszíni ellenõrzés 94–95 heti idõtartamában, amelyet 46–47 héttel hosszabb idõszakban jelölt meg, mint a tényleges idõigény. Azaz túltervezett teljesítési idõt határozott meg, amelyet saját ajánlata sem tartalmazott. Nem határozta meg továbbá azt, hogy az "alkalom" – milyen idõtartamú mérnökóra, -nap, amelybõl a tényleges idõigényt az általa meghatározott mérnöknap mennyisége alátámasztotta volna.<br>
A METROBER Kft. ajánlatában a 255–256. oldal és a 295. oldalon, valamint a 216–245 oldalig részletezett bonyolítói tevékenységek részletesen tartalmazták a dokumentáció megbízási szerzõdés részében elõírt valamennyi feladatát. A METROBER Kft. ajánlattevõ az elõírt feladatokat vállalta, az ezekért ajánlott legalacsonyabb vállalási díját az ajánlatkérõ számára kedvezõen tette meg, amelyre tekintettel ajánlata érvényes volt. A kirívóan alacsony ár önmagában nem képezhet érvénytelenségi okot, de errõl szó sem lehetett a közbeszerzési eljárásban, mivel a METROBER Kft. ajánlati árát olyan tényszámokkal megalapozottan magyarázta meg, amely meggyõzõ volt a közbeszerzési eljárásban az ajánlatkérõ részére.<br>
A Döntõbizottság megvizsgálta a METROBER Kft. ajánlatában szereplõ referenciákat, azaz hogy az tartalmában, nagyságrendjében és jellegében igazodik-e az ajánlatkérõ mûszaki alkalmasság körében írt referenciákra vonatkozó elvárásához. Az ajánlati felhívás 11. b) pontjában a szerzõdés teljesítésének alkalmatlanná minõsítése szempontjából a megelõzõ 3 naptári évben legalább 3, a beszerzés tárgyához hasonló nagyságrendû referencia meglétét írta elõ. A beszerzés tárgya szerinti bonyolítást a beruházási célokmány szerint milliárdos nagyságrendû, a 6. sz. fõút Budapest, XI. és XXII. kerületén átvezetõ szakaszának 2×l sávból 2×2 sávosra szélesítésének építési munkáit kell végezni.<br>
A METROBER Kft. ajánlatában az elõzõ 3 évben végzett hasonló, milliárdos nagyságrendû és mûszaki összetettségû beruházás bonyolítására a következõ referenciákat mutatta be: Budapest, Hungária krt.–Könyves Kálmán krt. III. szakasz, Budapest, XVII., XIX., XX. kerület Méta utcai felüljáró és ahhoz csatlakozó úthálózat átépítésével, Budapest, IX–XXI. kerület, Kvassay úti Duna-ági híd rekonstrukciója.<br>
A Döntõbizottság a referenciákat összehasonlította az ajánlati felhívás szerinti beszerzés tárgyával és megállapította, hogy a Kvassay híd és csatlakozó úthálózat építése, a Lágymányosi híd átadása óta a legnagyobb, legjelentõsebb fõvárosi Duna-híd építés volt, a régi híd helyén két darab 2×1 sávos acélszerkezetû közúti híd létesült, különleges építéstechnológiával. A hidakat a forgalom állandó folyamatos fenntartása mellett a Ferencvárosi oldalon szerelték össze, majd azokat egyben tolták a Duna fölé a végleges helyükre. Ez a szereléstechnológia nem csak a tervezõktõl és építõktõl, de a lebonyolító szakembereitõl is komoly, megalapozott mérnöki felkészültséget igényelt. A Kvassay hídi beruházás keretében a csatlakozó utak is átépültek, a hidakon és a kapcsolódó útpályákon több mint 500 m hosszon 2×2 sávos új útpálya épült. Ez 2×1 sávos útpályára vetítve önmagában, mintegy 1000 m hosszúságú 2×1 sávos útnak felel meg. A beruházás keretében átépült továbbá a teljes közmûhálózat.<br>
A Méta utcai beruházás keretében átépítésre került a Szentlõrinc út 810 m hosszban, a régi Szent Lõrinci út 243 m hosszban, megtörtént a Nagykõrösi út útszõnyegezése 167 m hosszúságban, gyalogosjárda létesült 636 m hosszban. Kiváltásra került a Nagykõrösi úton a 300-as, a Méta utcában pedig a 600 átmérõjû vízvezeték. Új útvíztelenítés, közvilágítási rendszer került kialakításra. Megszüntetésre került a Nagykõrösi út Méta utcai szintbeli vasúti keresztezõdés, részben átépítésre került a Gyáli patak 6-os ága. Új 2×1 nyomóvasbeton közúti felüljáró létesült a Nagykõrösi út és a MÁV Budapest–Lajosmizse útvonal külön szintû keresztezésére.<br>
A Hungária krt.–Könyves Kálmán krt.-i beruházás összetettsége és bonyolultsága (2×3 sávos útpálya, villamosvágány-építés, közmûvek kiváltása, áthelyezése stb.) pedig messze meghaladja a jelenlegi beruházást.<br>
A Döntõbizottság a fentebb ismertetett lebonyolítói feladatokból megállapította, hogy azok nagyságrendileg jellegében hasonló és jellegû referenciaigazolást jelentettek és megfeleltek az ajánlatkérõnek az ajánlati felhívásban megjelölt, a beszerzés tárgyára vonatkozó referenciaigényének. Erre figyelemmel a Döntõbizottság nem látott indokot arra, hogy az ajánlatkérõ eljárást lezáró döntését megsemmisítse.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 26.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>