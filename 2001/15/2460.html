<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2460)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.49/17/2001.<br>
<br>
Tárgy: az ÉPKAR Rt. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉPKAR Rt. (5300 Karcag, Kiss Antal u. 4., képviseli: dr. Mura Péter ügyvédjelölt, 1066 Budapest, Teréz krt. 47. II/1., a továbbiakban: kérelmezõ) jogorvoslati kérelmének, amelyet Karcag Város Önkormányzata (5300 Karcag, Kossuth tér 1., a továbbiakban: ajánlatkérõ) "Karcag Kátai Gábor Kórház pszichiátriai épülete külsõ nyílászáróinak cseréjére vonatkozó generálkivitelezési, vállalkozási szerzõdés" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdését, 52. § (1) bekezdését, 52. § (2) bekezdés d) pontját, ezért ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó hirdetményét a Közbeszerzési Értesítõben 2000. november 29-én jelentette meg, melynek tárgya a Kátai Gábor Kórház területén lévõ pszichiátriai épülete külsõ nyílászáróinak cseréje volt. A meglévõ külsõ nyílászárók cseréjének kivitelezését az ajánlati dokumentáció feltételei alapján kell az ajánlattevõknek elvégezni. Az ajánlati dokumentáció részét képezte egy mûszaki kiviteli tervdokumentáció, építészeti mûszaki leírás.<br>
Ajánlatkérõ a dokumentáció II. fejezetében elõírta, hogy (idézve)<br>
a) "A kiviteli tervben rendelkezésre bocsátott tervezõi költségvetést változatlan formában kell beárazni.<br>
b) A kötelezõ tervfelülvizsgálat és helyszíni szemle alapján amennyiben szükséges kiegészítõ költségvetés, amely valamennyi olyan munka költségeit tartalmazza, amely az üzembe helyezéshez feltétlenül szükséges, de a tervezõi költségvetésben nem szerepel. Ezt a kiegészítõ költségvetést az ajánlatban az a) pontban megjelölt költségvetés után közvetlenül kell elkülönítve szerepeltetni.<br>
c) Az elmaradó tételek költségvetése címmel a b) pontban szereplõ költségvetés után kell szerepeltetni, melyek hibásan vagy túlzott mennyiséggel szerepelnek a tervezõi költségvetésben."<br>
A dokumentáció IV. fejezete az ajánlatok formai követelményeiként meghatározta:<br>
a) A kiadott tervezõi költségvetést változatlan formában beárazva, fõösszesítõvel kell ellátni.<br>
b) Részletes költségvetés azon munkákról, amelyek rendelkezésre bocsátott költségvetési kiírásban nem szerepelnek, viszont szükségesek a munka elvégzéséhez. A pályázónak feladata ezen költségvetés kidolgozása, mert az egyösszegû átalánydíjon belül valamennyi olyan munka elvégzését megköveteljük, mely az ablakcsere szakszerû végrehajtásához szükséges, és ezért többletköltség nem számolható fel még akkor sem, ha a pályázó figyelmét elkerülte.<br>
c) Részletes költségvetés azon munkákról, melyek a megadott költségvetésben mennyiségi többlettel szerepelnek.<br>
Ajánlatkérõ 2000. december 20-án helyszíni konzultációt tartott, ahol a mûszaki tervdokumentációval kapcsolatos feltett kérdésekre válaszolt. Az errõl készült jegyzõkönyv 10. pontjában az ajánlatkérõ elõírta, hogy a HB 30-as parapet helyett készült POROTHERM 30-as falazatot kéri szerepeltetni. A 23. pontban elõírta, hogy minden ablak külsõ üvegezését clear nevû fényvisszaverõ üveggel kell költségelni. Továbbá pontosította a dokumentációban adott feltételeket úgy, hogy higroszabályozású szellõzõ típust kell megajánlani, szúnyogháló biztosítását helységenként be kell költségelni.<br>
Az ajánlattételi határidõig, azaz 2001. január 9-ig három cég nyújtotta be ajánlatát: kérelmezõ, a Panoráma Kft., valamint a Háló és Marco Kft.<br>
Az ajánlatok értékelésében részt vett az ajánlatkérõ delegált képviselõin kívül a terveket készítõ Keletterv Kft.<br>
Az ajánlatkérõ felkérte a tervezõt, illetve a lebonyolítót, hogy szakvéleményt készítsen az ajánlatok értékelésérõl. A közbeszerzési elõkészítõ bizottság meghozta a döntés-elõkészítõ javaslatát, mely szerint érvénytelen ajánlatot nyújtott be a Panoráma Kft., valamint a kérelmezõ. Érvényes ajánlatot tett a Háló és Marco Kft., és az eljárás nyerteseként javasolták a Háló és Marco Kft.-t megnevezni.<br>
A nyilvános eredményhirdetés 2001. január 24-én volt. Az eljárás nyertese a Háló és Marco Kft. lett 654,8 ponttal. A kérelmezõ ajánlata érvénytelen, mivel az ablaküveg többletköltségét a tervezõ költségvetésben szerepeltette, és nem külön, továbbá 10%-nál nagyobb mértékben bevonandó alvállalkozóra vonatkozó nyilatkozatot nem tett az ajánlati felhívásnak megfelelõen, és ÉMI alkalmassági tanúsítványt nem csatolt az ajánlatában.<br>
A Döntõbizottság ideiglenes intézkedést a jogorvoslati eljárásban nem alkalmazott, mivel az ajánlatkérõ egyoldalú nyilatkozatával bejelentette, hogy a közigazgatási határozat kiadmányozásáig szerzõdést nem kíván kötni a nyertes ajánlattevõvel.<br>
Kérelmezõ a hiánypótlást követõen benyújtott jogorvoslati kérelmében vitatta az ajánlatkérõ döntését. Álláspontja szerint az ajánlata formai és tartalmi szempontból megfelelt az ajánlati dokumentációban foglalt követelménynek. 10% feletti alvállalkozókat nem kívánt igénybe venni, így az erre vonatkozó nyilatkozatokat és igazolásokat nem kellett az ajánlatának tartalmaznia. Továbbá nyilatkozott az ajánlatában, hogy az általa beépítendõ ablakok, szerkezetek ÉMI alkalmassági bizonyítvánnyal rendelkeznek. Viszont álláspontja szerint az ÉMI alkalmassági bizonyítványt nem kellett az ajánlathoz csatolni, mivel ilyen követelményt a dokumentáció nem írt elõ.<br>
Kérte a Döntõbizottságot, hogy vizsgálja meg a nyertes ajánlattevõ ajánlatát is érvényesség szempontjából, mert álláspontja szerint az õ ajánlatára tett ajánlatkérõi megállapítás szerint vizsgálva az sem felelt meg a felhívás és a dokumentáció követelményeinek.<br>
Kérte a Döntõbizottságot, hogy semmisítse meg az ajánlatkérõ eljárást lezáró döntését és kötelezze a jogorvoslati eljárásban felmerült költségeinek viselésére.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a kérelmezõ ajánlata nem felelt meg az ajánlati felhívás és a dokumentáció követelményeinek. Egyrészt nem csatolta az ÉMI alkalmassági bizonyítványt, az ajánlatában nem változatlan tartalommal árazta be a tervezõi költségvetést, hanem a tervezõi költségvetésben szerepeltette a helyszíni konzultáción kért clear nevû ablaküvegre vonatkozó ajánlatkérõi igényt. Valamint 10%-nál nagyobb mértékben bevonni kívánt alvállalkozóra vonatkozóan nem tett nyilatkozatot, holott a beszállítói körre figyelemmel megállapítható, hogy az ablakok anyagköltsége az ajánlati árában nagyobb, mint 50%.<br>
A Háló és Marco Kft. szintén csatlakozott az ajánlatkérõ érdemi ellenkérelméhez. Álláspontja szerint az ajánlatkérõ megalapozott döntést hozott és az ajánlatkérõ eljárása megfelelt a közbeszerzési törvény elõírásainak. Az ajánlata mindenben megfelelt a felhívás és a dokumentáció követelményeinek, szemben a másik két ajánlattevõ ajánlatával.<br>
A Panoráma Kft. az ajánlatkérõ döntését elfogadta, megalapozottnak tekintette rá vonatkozóan.<br>
A Döntõbizottság a beszerzett iratok, a tárgyaláson elhangzottak alapján megállapította, hogy a jogorvoslati kérelem alapos. A Döntõbizottságnak vizsgálnia kellett a három ajánlattevõ ajánlatát érvényesség szempontjából, mivel a jogorvoslati kérelem erre vonatkozóan kért megállapítást a Döntõbizottságtól, mely során figyelembe kellett venni azt, hogy ajánlatkérõ a felhívásban és a dokumentációban, valamint a konzultáció eredményéhez viszonyítottan mennyiben pontosította a dokumentáció követelményeit, és az milyen hatással volt az ajánlatok formai követelményére.<br>
A Döntõbizottság álláspontja szerint kérelmezõ ajánlata nem tekinthetõ érvénytelennek az alábbiak szerint: Az ajánlatkérõ a dokumentáció IV. fejezetében elõírta, hogy változatlan formában kell beárazni a kiadott tervezõi költségvetést, de azt nem írta elõ, hogy azt változatlan tartalommal. A kérelmezõ ajánlatában a költségvetés formája nem változott, csak annyi változtatás történt, hogy a kérelmezõ ebben szerepeltette az ajánlatkérõ által pontosított beszerzési igényének megfelelõ ablaküveget, nem pedig a kiegészítõ úgynevezett pótköltségvetésben. Az egyértelmû, hogy a konzultáción történt ajánlatkérõi pontosítást a kérelmezõ ajánlata tartalmazta.<br>
A Döntõbizottság életszerûtlennek tartja azt az ajánlatkérõi elvárást, hogy az általa kiadott költségvetés beárazásánál olyan költségvetési tételeket kíván a beadandó ajánlatban szerepeltetni, amiben gyakorlatilag beszerzési szándéka nem áll fenn, hiszen ezen tételek módosításra kerültek a konzultáción.<br>
A Döntõbizottság álláspontja szerint az ajánlatok összehasonlításának megvoltak azok a garanciái, amelyek lehetõvé tették volna, hogy az ajánlatkérõ a kérelmezõ és a késõbbiekben nyertessé vált ajánlattevõ ajánlatát összehasonlíthassa.<br>
A Döntõbizottság a nyertes ajánlattevõ ajánlatának vizsgálatakor talált olyan pontatlanságot, amelyekre figyelemmel felmerülhetett volna az ajánlatkérõben az ajánlat érvénytelenségének a megállapítása. Ilyen pontatlanságok a következõk voltak, csak példálózó jelleggel felsorolva: A 19-es bontások munkanemnél a tételkiírásban megadott konszignációs jelet és a bontandó szerkezet méretét elhagyta a nyertes ajánlattevõ mind a 21 tételnél, ajánlata 79–81. oldalán. Az ajánlat 82. oldalán 36. munkanem 2. tételnél a homlokzati káva helyreállítása tétel kiírását megváltoztatta. Az asztalosszerkezet kiírásból kimaradt a 14-es tétel konszignációs jelének megadása, az helyesen 44/10 jelû ablak, ezzel szemben az ajánlatban 44/8 jelûnek jelöli, noha a konszignációban ilyen jelû ablak nem szerepelt. A 75. oldalon a fõösszesítõ után található a munkanem-összesítõ, az viszont a kiírásban a végén található.<br>
Ezekkel a példákkal a Döntõbizottság arra kívánta ráirányítani a figyelmet, hogy az esélyegyenlõség elvét figyelembe véve az ajánlatkérõ a nyertes ajánlattevõ ajánlatában is találhatott volna olyan érvénytelenségi okot, amely az ajánlat érvénytelenségét vonhatta volna maga után. Mivel a nyertes ajánlatának az érvénytelenségét nem állapította meg ajánlatkérõ, ezért a Döntõbizottság az esélyegyenlõség elvét figyelembe véve nem látott indokot a kérelmezõ ajánlatának érvénytelenségének megállapítására, azáltal hogy a kérelmezõ ajánlatában nem a pótköltségvetésben szerepeltette a konzultációban megjelölt ajánlatkérõi pontosító igényeket, és nem változatlan formában árazta be e tételeknél a költségvetési kiírást.<br>
Az ÉMI minõsítés hiánya, mint további érvénytelenségi okkal összefüggésben a Döntõbizottság megállapította, hogy az ajánlatkérõnek sem az ajánlati felhívásban, sem a dokumentációban nem volt olyan elõírása, amely kötelezõvé tette volna, hogy az ablakokkal kapcsolatban a termékre és a gyártóra vonatkozó ÉMI minõsítési bizonyítványt csatolni kell az ajánlatba.<br>
A kérelmezõ az ajánlatában hivatkozott, hogy az általa szállítandó ablakok ÉMI minõsítéssel rendelkeznek.<br>
A jogorvoslati eljárásban a kérelmezõ ajánlatából és az utóbb becsatolt bizonyítékok alapján a Döntõbizottság megállapította és meggyõzõdött arról, hogy az ajánlattevõ olyan beszállítói körtõl kívánta beszerezni az ablakokat, amelyek a Panoráma Ablakgyártó Kft. vezérképviseletéhez tartozó forgalmazók, ezen forgalmazók által forgalmazott ablaktípus rendelkezik ÉMI minõsítéssel, tehát ebben a körben kérelmezõ hamis nyilatkozatot nem tett.<br>
A Döntõbizottság álláspontja szerint a kérelmezõnek az ÉMI minõsítés meglétére vonatkozó nyilatkozata kielégítette a dokumentációban foglalt azon követelményt, mely elõírta az ablakokra vonatkozó ÉMI minõsítés meglétét.<br>
Ajánlatkérõ az ajánlati felhívás 11. a. pont harmadik francia bekezdésében írta elõ a 10%-nál nagyobb arányban bevonni szándékozó alvállalkozókra vonatkozó nyilatkozatok és hatósági igazolások csatolását. Viszont felhívásában nem írta elõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése alapján, hogy a 10% alatti bevonni kívánt szervezeteket, személyeket az ajánlattevõk jelöljék meg.<br>
A Döntõbizottság a kérelmezõ beszállítói körét megvizsgálva megállapította, hogy 9 forgalmazótól kívánta megvásárolni kérelmezõ az ablakokat. A kérelmezõ és a nyertes is azt nyilatkozta, hogy 10% feletti alvállalkozót nem kíván igénybe venni a szerzõdés teljesítésekor.<br>
A kérelmezõ esetében a Döntõbizottság megvizsgálta, hogy a 9 forgalmazótól megvásárolt ablakok együttes értéke hogyan viszonyul az ajánlati ár értékéhez, figyelemmel a beépített munka költségére is. A kérelmezõ által megjelölt 9 forgalmazótól megvásárolt ablakok együttes értéke a bekerülési költség 60%-át teszi ki, viszont az egy cégre jutó érték nem haladja meg a 10% feletti teljesítést. Ezáltal a Döntõbizottságnak nem volt jogalapja vitatni azt az ajánlattevõi nyilatkozatot, mely szerint 10% feletti alvállalkozó igénybevételére a közbeszerzési eljárásban nem kerül sor.<br>
A Döntõbizottság megállapította, hogy ajánlatkérõ jogszerûen nyilvánította érvénytelennek a Panoráma Kft. ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés szerint az ajánlatkérõnek biztosítani kell az esélyegyenlõséget az ajánlattevõk számára.<br>
Az ajánlatkérõ az esélyegyenlõség elvét és a verseny tisztaságának elvét ott sértette meg, hogy nem azonos szigorúsággal (zsinórmértékkel) értékelte, illetve vette figyelembe az ajánlatokat a mûszaki paraméterek vonatkozásában. A kiadott tervezõi költségvetéstõl eltérõen beárazott költségvetés miatt ajánlatkérõ a kérelmezõ ajánlatát érvénytelennek nyilvánította, míg a nyertes esetében ennek ugyanilyen indokok alapján az érvénytelenség megállapítását mellõzte, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. (1</a>) bekezdését és a Kbt. 52. § (2) bekezdés d) pontját azáltal sértette meg, hogy olyan érvénytelenségi okokra való hivatkozással állapította meg a kérelmezõ ajánlata érvénytelenségét, amely okok nem álltak fenn a közbeszerzési eljárásban, és nem voltak megalapozottak.<br>
A Döntõbizottság erre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az ajánlatkérõ eljárást lezáró döntését az esélyegyenlõségre figyelemmel megsemmisítette és alkalmazta a Kbt. 88. § (1) bekezdés c), d) és h) pontját.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 21.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>