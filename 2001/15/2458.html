<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2458)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.21/6/2001.<br>
<br>
Tárgy: a Várfalvi Kft. jogorvoslati kérelme a Bács-Kiskun Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Számadó Krisztina ügyvéd (4025 Debrecen, Vörömarty u. 16.) által képviselt Várfalvi Kft. (4024 Debrecen, Varga u. 47/B., továbbiakban: kérelmezõ) jogorvoslati kérelmének, melyet a dr. Krivik Gábor ügyvéd (6000 Kecskemét, Rákóczi út 34.) által képviselt Bács-Kiskun Megyei Állami Közútkezelõ Kht. (6000 Kecskemét, Bocskai u. 5., továbbiakban: ajánlatkérõ) 2001. évben 5500 tonna &plusmn;20% útszórósó szállítása tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 52. § (1) bekezdését. A jogsértésre tekintettel a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles befizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft-ot, azaz harmincezer forintot az igazgatási szolgáltatási díj megtérítéseként.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 22-én megjelent számában a rendelkezõ részben megjelölt beszerzés tárgyában. A felhívás 3. a) pontjában 5500 tonna &plusmn;20%-ban határozta meg az egyes üzemmérnökségeire igényelt útszórósó mennyiségét, a dokumentáció 3. pontjában pedig közölte, hogy március 15-ig a teljes mennyiség 33%-át, november 1-ig 34%-át, december 31-ig 33%-át kell leszállítani.<br>
A felhívás 3. d) pontjában közölte, hogy lehetõség van egy vagy több üzemmérnökségre vonatkozó szállításra adandó részajánlat tételére is. Többváltozatú ajánlat tételére a felhívás 14. pontja szerint oly módon volt lehetõség, hogy kellett adni egy alapajánlatot az összes üzemmérnökségre és kettõ részajánlatot egy vagy több üzemmérnökségre szállítandó termékre nézve. A dokumentáció 5. pontja szerint az ajánlatnak tartalmaznia kell a 4. számú melléklet szerinti "Ajánlati adatlapot" is. A 4. számú melléklet telephely, nettó ajánlati ár Ft/t, bruttó ajánlati ár Ft/t bontásban írta elõ az ajánlati árak közlését. A felhívás szerint a legmagasabb súlyszámú bírálati részszempont – 100-ból 80-as – az ajánlati ár volt.<br>
Az ajánlattételi határidõre, 2001. január 2-re a kérelmezõ, a Plastiroute Kft., a Soltút Kft. és Fazekas Zoltán nagykereskedõ nyújtott be ajánlatot.<br>
Ajánlatkérõ a kérelmezõ ajánlatát érvénytelennek nyilvánította azzal az indokkal, hogy egyrészt kérelmezõ nem a 4. számú melléklet szerinti adatlap szerkezete szerint adta meg az ajánlati árát, másrészt abban számszaki hiba volt. A január 5-én tartott eredményhirdetésen ajánlatkérõ egyes telephelyekre nézve kihirdette az eljárás nyerteseit, velük a szerzõdést megkötötte. A Kecskeméti Üzemmérnökségre, a Kiskunfélegyházi aldepóra és a Bajai Üzemmérnökségre szállítandó útszórósóra a Plastiroute Kft. lett a nyertes 10 300 Ft, illetve 10 200 Ft és 10 850 Ft tonnánkénti ajánlatával, a Solti Üzemmérnökségre, a Kiskõrösi Üzemmérnökségre, a Kalocsa aldepóra és a Kiskunhalasi Üzemmérnökségre szállítandó útszórósóra pedig a Soltút Kft. lett a nyertes 10 700 Ft, illetve 10 420 Ft, 10 970 Ft és 10 420 Ft tonnánkénti ajánlatával.<br>
Kérelmezõ január 23-án jogorvoslati kérelmet terjesztett elõ a Döntõbizottsághoz. Sérelmezte ajánlatának érvénytelenné nyilvánítását, nem fogadja el a január 13-án kézhez vett bontási jegyzõkönyvben és összegzés az eljárásról dokumentumban közölt érvénytelenségi indokokat. Az, hogy az adatlap szerkezete nem egyezik a 4. számú melléklettel, csupán formai hiba, ezáltal nem elegendõ indok az érvénytelenné nyilvánításhoz, a számszaki hibát pedig ajánlatkérõ hiánypótlásra való felhívás útján kijavíttathatta volna. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a 4. számú melléklet szerinti szerkezetû adatlap alapján lehetett csak az ajánlatokat megfelelõen összehasonlítani, valamint az ajánlat harmadik részében számszaki hibák voltak a nettó és bruttó árak tekintetében. A jogorvoslati eljárásban tartott tárgyaláson ajánlatkérõ azzal indokolta a kérelmezõ ajánlatának a többi ajánlattal való összehasonlítása lehetetlenségére vonatkozó állítását, hogy kérelmezõ eltérõ árakat adott meg a különbözõ szállítási idõpontokra, és ezen árakon belül is számítási hibák vannak.<br>
Kérelmezõ ezen állítás cáfolataként közölte, hogy az ajánlatát képezõ vállalkozási szerzõdés 1. pontjában az 5500 tonna összmennyiségre és telephelyenként is megadta egy összárat, abból az 1 tonnára esõ ár egyszerû számítással megállapítható lett volna.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján – a 43. § (1) bekezdésébõl következõen – érvénytelen az ajánlati felhívásban, illetõleg a dokumentációban meghatározott feltételeknek nem megfelelõ ajánlat.<br>
Ajánlatkérõ a dokumentáció 5. pontja szerint ajánlattevõnek a 4. számú melléklet szerinti adatlapon kellett árajánlatát megadni.<br>
A Döntõbizottság megvizsgálta kérelmezõ ajánlatát és megállapította, hogy az abban lévõ ajánlati adatlap csak abban tér el a dokumentáció 4. számú melléklete szerinti adatlaptól, hogy kérelmezõ a 2001. március 15-i, 2001. október 31-i és a 2001. december 31-i szállítási idõpontra megadta a telephely, a nettó és bruttó ajánlati árat Ft/tonna mértékegységben. Ez abból a ténybõl következett, hogy kérelmezõ élve a többváltozatú ajánlattétel lehetõségével a megadott szállítási idõpontokban eltérõ árért vállalta az útszóró szállítását. A tárgyaláson ennek indokaként elõadta, hogy a késõbbi idõpontokban történõ szállítások esetére az ár már tartalmazta a tárolási költségeket is.<br>
Kérelmezõnek joga volt a többváltozatú ajánlattételre, mert ajánlatkérõ ezt a felhívás 14. pontjában lehetõvé tette. Az ajánlat kielégítette a többváltozatú ajánlat azon kritériumát is, hogy kell lenni egy, az összes üzemmérnökségre vonatkozó ajánlatnak is. Miután ajánlatkérõ a többváltozatú ajánlattétel esetére nem adott útmutatást az ajánlati adatlap formájára nézve, kérelmezõ helytállóan alkalmazta azt a megoldást, hogy a dokumentációban meghatározott adatlapmintát mindegyik ajánlati változatra megismételte.<br>
A Döntõbizottság nem fogadta el ajánlatkérõ érvelését, miszerint nem volt lehetõsége a többváltozatú ajánlati ár miatt az egy tonnára esõ ár meghatározására és ennek ismeretében az egy tonnára esõ árnak a többi ajánlatban szereplõ egységárral való összehasonlítására.<br>
Kérelmezõ a szerzõdéstervezete 1. pontjában megadta az 5900 tonnára vonatkozó összesített nettó árat, ami 65 290 600 Ft + 25% áfa.<br>
Így az egy tonnára jutó nettó átlagár 11 066 Ft. A szerzõdéstervezet 2. pontjában kérelmezõ közölte, hogy az ár tartalmazza az összes járulékos költséget. Az összárat elosztva a szállítandó mennyiséggel az 1 tonnára jutó egységár megállapítható és ezáltal összehasonlítási alapként tekinthetõ. Ugyanez telephelyenként is megállapítható volt.<br>
A Döntõbizottság megállapította, hogy kérelmezõ ajánlatában lévõ ajánlati adatlap megfelelt a dokumentáció elõírásának, ezért ajánlatkérõ jogszerûtlenül minõsítette ezen a címen a kérelmezõ ajánlatát érvénytelennek.<br>
Ajánlatkérõ által hivatkozott másik érvénytelenségi ok az ajánlati adatlapban lévõ többrendbeli számszaki hiba volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése elõírja: "Ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell."<br>
A kérelmezõ ajánlatában lévõ számítási hibák nyilvánvalóak voltak; egyes tételeknél a nettó árhoz képest a bruttó ár számítása pontatlanul történt, pl. a 2001. december 31-i szállítási idõpontra a Kiskunfélegyházi aldepóra a 30%-os mennyiségû termék nettó áraként 11 200 Ft lett megadva, viszont a 14 000 Ft helyes összegû bruttó összeg helyett az adatlapon 12 750 Ft szerepelt. Ajánlatkérõ eljárása akkor lett volna jogszerû, ha az adatlapon lévõ számítási hibákat kijavítja. A számítási hibák kijavítása helyett azonban ajánlatkérõ a kérelmezõ ajánlatát ezen a címen is érvénytelennek nyilvánította.<br>
A Döntõbizottság megállapította, hogy ajánlatkérõ a fenti szempontokból is érvényes kérelmezõi ajánlatnak érvénytelenné nyilvánításával megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság a jogsértés miatt jogkövetkezményként bírság kiszabását alkalmazta ajánlatkérõvel szemben, mert ajánlatkérõ a közbeszerzési szerzõdést már megkötötte. A bírság mértékének megállapításánál azonban tekintettel volt a jogsértés súlyára, és miután az eljárás nyerteseinek ajánlata alacsonyabb összegû volt a kérelmezõ ajánlatánál, a Kbt. szerinti legalacsonyabb mértékû bírságot szabta ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 20.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>