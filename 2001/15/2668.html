<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2668)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.61/8/2001.<br>
<br>
Tárgy: a FETTI Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FETTI Kft. (2225 Üllõ, Petõfi Sándor u. 36., továbbiakban: kérelmezõ) jogorvoslati kérelmének, melyet a HM Beszerzési és Biztonsági Beruházási Hivatal (1101 Budapest, Salgótarjáni út 18., továbbiakban: ajánlatkérõ) a 2001. évi ruházati anyagok és felszerelések beszerzése tárgyú közbeszerzési eljárása ellen indított, a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését. Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 25-én megjelent számában a rendelkezõ részben megjelölt beszerzés tárgyában. A felhívás 3. a) pontjában 325 tételben felsorolta a beszerzés tárgyait, ezek között 191. tételként szerepelt az "elemlámpa (tokkal) 1300 db" felszerelési tárgy is. A felhívásra részajánlatot is lehetett tenni, többváltozatú ajánlat tétele pedig a 14. pont alapján kötelezõ volt, nevezetesen két változatban kellett az ajánlatot megtenni; a beszerezni kívánt mennyiség 100%-ára és 120%-ára.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, a bírálati részszempontok a következõk:<br>
		súlyszámok<br>
– ajánlati ár	60<br>
– mûszaki alkalmasságon belüli méretpontosság, megjelenítés	30<br>
– vállalt szállítási határidõ	10<br>
Adható pontszámtartomány: 1–10.<br>
A dokumentáció 1.4. pontjában az ajánlati ár bírálati részszempontra vonatkozóan ajánlatkérõ közölte, hogy a "100%-ra és 120%-ra tett ajánlati ár számtani közepét véve, maximális pontszámot kap az az Ajánlattevõ, aki az adott termékre tett ajánlatok közül a legalacsonyabb ellenszolgáltatást kéri. Minimális pontszámot kap az az Ajánlattevõ, aki a legmagasabb ellenszolgáltatást kéri. Az adott termékre pályázó többi Ajánlattevõ arányosan megosztva kapja a pontszámokat."<br>
A vállalt teljesítési határidõ bírálati részszempontra nézve a dokumentáció ezen pontja azt az eligazítást adta, hogy "Maximális pontszámot kap az az Ajánlattevõ, aki az 1. pont alatti táblázatban szereplõ teljesítési határidõhöz képest, az adott termék leszállítását a legkorábbi határidõre vállalja. Minimális pontszámot kap az az Ajánlattevõ, aki a legkésõbbi, az adott termékre az Ajánlatkérõ által megadott teljesítési határidõt vállalja. Az adott termékre pályázó többi Ajánlattevõ arányosan megosztva kapja a pontszámokat."<br>
Az ajánlattételi határidõre, 2000. december 5-re a jogvita tárgyát képezõ 191. sz. tételre a kérelmezõ és a Reintex Kft. nyújtott be ajánlatot, ajánlatkérõ a 2001. január 22-én tartott eredményhirdetésen a Reintex Kft. ajánlatát hirdette ki nyertesnek.<br>
Kérelmezõ február 2-án jogorvoslati kérelmet terjesztett elõ a Döntõbizottsághoz. Sérelmezte ajánlatkérõ pontozását, álláspontja szerint a kiírás szerinti értékelési mód alkalmazása esetén az õ ajánlata lett volna a nyertes. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a pontozást jogszerûen végezte. A jogorvoslati eljárásban tartott tárgyaláson közölte, hogy a nyertessel a szerzõdést megkötötte.<br>
A Döntõbizottság a felek írásos és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján ajánlatkérõ az ajánlatokat a felhívásban meghatározott értékelési szempont alapján bírálja el. Az összességében legelõnyösebb ajánlatelbírálási szempont választása esetén az elbírálási részszempontok szerinti tartalmi elemeket a felhívásban meghatározott ponthatárok között értékeli, majd az egyes tartalmi elemekre adott pontszámot megszorozza a súlyszámmal.<br>
Az értékelés módját meghatározó ezen rendelkezések keretei között ajánlatkérõ az ajánlati felhívásban és dokumentációban részletesebb szabályokat is meghatározhat, mely szabályok a bírálat során számára kötelezõ érvényûek.<br>
A Döntõbizottság a kiírásban foglalt értékelési szabályok alapján vizsgálat tárgyává tette ajánlatkérõ értékelését.<br>
A kérelmezõ 100%-os mennyiségre és 120%-os mennyiségre adott átlagára 1457,50 Ft/db volt, a nyertesé 1500 Ft/db. A két ajánlat közül tehát a kérelmezõ ajánlata a legkedvezõbb, a nyertesé a legkedvezõtlenebb. A dokumentáció 1.4. pontjában foglalt szabály szerint erre a bírálati részszempontra a kérelmezõnek 10 pont (súlyozva 600 pont), a nyertesnek 1 pont (súlyozva 60 pont) járt volna.<br>
A termék mûszaki alkalmassága második részszempontból ajánlatkérõ a két ajánlatot egyenértékûnek minõsítette, mindkét ajánlatra 10 pont, súlyozva 300 pont járt volna.<br>
A kérelmezõ a felhívás szerinti 2001. január 30-i határidõre vállalta a szállítást, a nyertes 2001. január 29-re. A két ajánlat közül ebbõl a bírálati részszempontból a nyertes ajánlata a legkedvezõbb, a kérelmezõé a legkedvezõtlenebb. A nyertes részére 10 pont (súlyozva 100 pont), a kérelmezõ részére 1 pont (súlyozva 10 pont) járt volna.<br>
A kérelmezõt tehát összesen 910 pont, a nyertest 460 pont illette volna meg a dokumentációban meghatározott bírálati módszer szerint történõ értékelés szerint.<br>
Ajánlatkérõ a bírálatkor eltért a saját maga által meghatározott értékelési módtól, a pontszámokat arányosítással határozta meg.<br>
A Döntõbizottságnak a bíróság ítélkezési gyakorlatával alátámasztott joggyakorlata szerint ajánlatkérõ az ajánlatok értékelésekor alkalmazhatja az arányosítási szabályokat is. Különösen igaz ez kisszámú ajánlat esetére, tekintettel arra, hogy a minimum-maximum pontszámkiosztás az ajánlatok tartalmában fennálló eltérésnél nagyobb mértékben térítheti el a pontszámokat, így az adott pontszámkülönbségek nem tükrözik megfelelõen az ajánlatok tartalmi eltéréseit.<br>
Az arányosítás alkalmazási lehetõségének azonban van egy alapvetõ, az ajánlattevõk esélyegyenlõsége biztosítását garantáló kritériuma, nevezetesen az, hogy az arányosítást azonos mértékkel kell alkalmazni minden egyes bírálati részszempontnál. Ajánlatkérõnek a jogvita tárgyát képezõ közbeszerzési eljárásban végzett értékelése ennek a kritériumnak nem felelt meg.<br>
Az ajánlati ár részszempontnál az 1457,50 Ft/db–1500 Ft/db közötti átlagár eltéréssel arányosan került megállapításra ajánlatkérõ által a 10–9,72 pont (súlyozva 600–583,2 pont).<br>
Az ismertetett kritérium miatt a teljesítési határidõ bírálati részszempontra adott pontszámokat is az eltérés mértékének arányában kellett volna kiosztania ajánlatkérõnek. Ezzel szemben ajánlatkérõ az 1 nap eltérés miatt a nyertes pontszámánál 50%-kal kisebb pontszámot adott a kérelmezõ ajánlatára. Arányos pontozással a nyertesnek ezen részszempontra 10 pont (súlyozva 100 pont), a kérelmezõnek pedig 9,6 pont (súlyozva 96 pont) járt volna.<br>
Rögzíthetõ tehát, hogy mindkét pontozási módszer szerint a kérelmezõ tette az összességében legelõnyösebb ajánlatot. A Döntõbizottság megállapította, hogy az ajánlatkérõ azzal, hogy az alkalmazott pontozási módszert nem következetesen alkalmazta valamennyi részszempontra nézve, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki a felhívásban meghatározott bírálati részszempontok alapján a legkedvezõbb ajánlatot tette.<br>
A Döntõbizottság megállapítja, hogy ajánlatkérõ nem az összességében legelõnyösebb ajánlatot hirdette ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A Döntõbizottság a jogsértés megállapítása ellenére eltekintett a bírság kiszabása jogkövetkezmény alkalmazásától, mert a beszerzés értéke (az eljárás nyertesének ajánlati ára) 1500 Ft × 1300 db = 1 950 000 Ft alig haladja meg az 1 millió Ft-os minimum bírság összegét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés d), h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 2.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>