<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2506)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.56/9/2001.<br>
<br>
Tárgy: a Physio-Control Kft. jogorvoslati kérelme Ajka Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Berta Hubert ügyvéd (1054 Budapest, Alkotmány u. 10.) által képviselt Physio-Control Kft. (1013 Budapest, Döbrentei tér 1., továbbiakban: kérelmezõ) jogorvoslati kérelmét – melyet Ajka Város Önkormányzata (8400 Ajka, Szabadság tér 12., továbbiakban: ajánlatkérõ) a "Magyar Imre Kórház, Ajka részére aneszteziológiai és intenzív terápiás berendezések beszerzése" tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 20-án megjelent számában a rendelkezõ részben megjelölt beszerzés tárgyában. Az ajánlattételi határidõig, november 2-ig 18 ajánlattevõ nyújtott be ajánlatot. Ajánlatkérõ november 6-án kelt levelével valamennyi ajánlattevõt hiánypótlásra szólította fel, a hiánypótlásra november 10-i határidõt jelölt meg.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan hiányok pótlására is lehetõséget adott egyes ajánlattevõk részére, melyek a Kbt. vonatkozó rendelkezése alapján nem pótolhatók. A Döntõbizottság a kérelemnek helyt adott, a D.598/15/2000. számú határozatával az ajánlatkérõ eljárását a hiánypótlási lehetõség adásáig visszamenõ hatállyal megsemmisítette, majd a kérelmezõ kérelmére hozott 598/19/2000. számú kiegészítõ határozatában rögzítette, hogy három ajánlattevõ részére jogszerûen engedte a hiánypótlást. Ajánlatkérõ ezt követõen hirdetmény közzétételével induló tárgyalásos gyorsított eljárás lefolytatására részvételi felhívást tett közzé a Közbeszerzési Értesítõ 2001. január 31-én megjelent számában. A tárgyalásos eljárási forma alkalmazását azzal indokolta, hogy a nyílt eljárásban csak érvénytelen ajánlatok érkeztek hozzá.<br>
Kérelmezõ 2001. február 2-án két jogorvoslati kérelmet terjesztett elõ a Döntõbizottsághoz. Sérelmezte a tárgyalásos eljárás megindítását, álláspontja szerint ajánlatkérõnek nem volt joga ezen újabb közbeszerzési eljárás megindítására, mert az elõzõ nyílt eljárásban legalább három ajánlat érvényes volt, közöttük az õ ajánlata is. Kérte a jogsértés megállapítását, ajánlatkérõnek a nyílt eljárás eredménytelenségére vonatkozó döntése megsemmisítését, ideiglenes intézkedésként a tárgyalásos eljárás felfüggesztését. A Döntõbizottság a két jogorvoslati kérelemre indult eljárást D.56/2001. számon egyesítette és a D.56/4/2001. számú ideiglenes intézkedést elrendelõ határozatával a tárgyalásos eljárást felfüggesztette.<br>
Ajánlatkérõ észrevételében kérte a jogorvoslati kérelmek elutasítását. Elõadta, hogy a Döntõbizottság D.598/15. számú határozata alapján joga volt úgy dönteni, hogy egyik ajánlattevõ számára sem biztosít hiánypótlási lehetõséget. Miután pedig hiánypótlás nélkül valamennyi ajánlat érvénytelen volt, jogszerûen minõsítette eredménytelennek a nyílt közbeszerzési eljárást.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek nem megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 52. § (1) bekezdése értelmében ajánlatkérõnek az 52. § (2) bekezdésében szabályozott valamely érvénytelenségi ok fennállásakor az ajánlatot érvénytelenítenie kell.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos pótlására.<br>
Ajánlatkérõ a nyílt eljárásban ezzel a lehetõséggel élve kívánt a hiányok pótlására lehetõséget biztosítani valamennyi ajánlattevõ részére. A kérelmezõ jogorvoslati kérelmére indult jogorvoslati eljárásban azonban a Döntõbizottság megsemmisítette ajánlatkérõnek a hiánypótlást elrendelõ döntését, mert megállapította, hogy a 18 ajánlattevõ közül csak 3 olyan ajánlattevõ volt, akire nézve a hiánypótlás lehetõvé tétele jogszerû volt.<br>
Ajánlatkérõ számára a megsemmisítést követõen két lehetõség volt a közbeszerzési eljárás realizálására: vagy megvizsgálja a hiányok pótlását követõen a 3 ajánlatot érvényesség és az ajánlattevõ alkalmassága szempontjából és az érvényes ajánlatot tevõ alkalmas ajánlattevõk ajánlatát elbírálva kihirdeti az eljárás nyertesét, vagy pedig úgy dönt, hogy nem biztosít lehetõséget a hiánypótlásra és ezáltal valamennyi ajánlat érvénytelenségét mondja ki. Ajánlatkérõ ez utóbbi megoldást választotta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében ajánlatkérõ számára a hiánypótlási lehetõség biztosítása nem kötelezettség, hanem jogosultság. A korábbi döntés megsemmisítését követõen ajánlatkérõ ismét mérlegelhette, hogy lehetõvé tegye-e az ajánlatok hiányainak pótlását. A döntés/újabb döntés az ajánlatkérõ jogosultsága, melynek során a Kbt. rendelkezéseinek betartására köteles. A bíróság ítélkezési gyakorlata szerint az újabb döntés meghozatalánál a Döntõbizottság határozata indokolásában foglaltak az ajánlatkérõ számára kötöttséget nem jelentenek, csupán a Kbt. helyes alkalmazására irányuló iránymutatásként értékelendõk. Ezen iránymutatás az ajánlatkérõt a közbeszerzési eljárást lezáró megismételt döntése meghozatalában olyan mértékig nem korlátozhatja, ami az ajánlatkérõ döntési jogának elvonásával járna együtt.<br>
Tény, hogy a kiegészítõ határozata útján a Döntõbizottság a határozat rendelkezõ részében is utalt arra, miszerint 3 ajánlat vonatkozásában helytálló volt a hiánypótlás elrendelése, miután megállapította, hogy a hiánypótlásra felhívó levélben foglaltak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a és 46. §-a körébe esõ igazolásnak, nyilatkozatnak minõsülnek. Ez azonban nem jelenti azt, hogy a Döntõbizottság a 3 ajánlat érvényességét is kimondta volna, ennek megállapítására irányuló kérelem hiányában nem látta indokoltnak a 3 ajánlat további érvényességi vizsgálatát. Egy ajánlat viszont nemcsak az igazolások, nyilatkozatok nem megfelelõsége, hanem egyéb, az ajánlati felhívásban és dokumentációban elõírt feltételeknek való nem megfelelõség miatt is érvénytelen lehet.<br>
Ajánlatkérõ a nyílt közbeszerzési eljárása megsemmisítését követõ megismételt döntése meghozatala elõtt nyilvánvalóan számot vetett arról, hogy már csak 3 ajánlat közül választhat, szemben az eredeti helyzet szerinti 18 ajánlatból való választási lehetõséggel. Ajánlatkérõnek tehát csökkent az az esélye, hogy a nagyszámú ajánlatból való választási lehetõséggel élve a beszerzési igényeit maximálisan kielégítõ ajánlattevõvel tud szerzõdést kötni. Ajánlatkérõ a választási lehetõségét korlátozó helyzetet csak a megismételt döntése szerinti módon tudta megváltoztatni. Ez a döntés egyaránt kihatott valamennyi ajánlattevõre, ezért nem járt az esélyegyenlõség sérelmével.<br>
A fent részletezett indokok alapján tehát ajánlatkérõ jogszerûen döntött úgy, hogy a megismételt döntésével nem ad lehetõséget a hiányok pótlására és ezáltal valamennyi ajánlat – így a bizonyos 3 ajánlat is – hiányos maradt.<br>
A hiányok megmaradása folytán valamennyi ajánlat érvénytelen volt, így a nyílt közbeszerzési eljárás eredménytelenné nyilvánítása is jogszerû döntés volt ajánlatkérõ részérõl.<br>
A Döntõbizottság megállapítja, hogy ajánlatkérõ megismételt döntése nem volt jogsértõ, ezért a jogorvoslati kérelmeket megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 16.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>