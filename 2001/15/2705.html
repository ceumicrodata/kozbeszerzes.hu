<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2705)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.46/18/2001.<br>
<br>
Tárgy: a BP Magyarország Kft., a MOL Rt. és a Car-GO Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BP Magyarország Kft. (1092 Budapest, Köztelek u. 6., képviseli: dr. Virág Andrea ügyvéd, 1123 Budapest, Alkotás u. 7/B. I/1., a továbbiakban: I. r. kérelmezõ), a MOL Rt. (1093 Budapest, Közraktár u. 30., képviseli: dr. Barcza Klára ügyvéd, 5000 Szolnok, Ságvári krt. 4., a továbbiakban: II. r. kérelmezõ), a CAR-GO Kft. (2100 Gödöllõ, Hegy út 3., képviseli: dr. Szilágyi Anna ügyvéd, 1137 Budapest, Hegedûs Gy. u. 23. I/3., a továbbiakban: III. r. kérelmezõ) jogorvoslati kérelmét, amelyet a Budapesti Közlekedési Rt. Gazdasági Igazgatósága (1072 Budapest, Akácfa u. 15., képviseli: dr. Kalocsai Katalin ügyvéd, 1065 Budapest, Bajcsy-Zs. út 55. III/1., a továbbiakban ajánlatkérõ) "hajtómûolajok 123 000 l &plusmn;10%/év, hidraulikaolajok 3300 l &plusmn;10%/év" tárgyú közbeszerzési eljárása ellen nyújtottak be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 43. számában 2000. október 25-én jelentette meg ajánlati felhívásra vonatkozó hirdetményét, nyílt közbeszerzési eljárás lefolytatására. A közbeszerzési eljárás tárgya hajtómûolajok és hidraulikaolajok beszerzése volt az ajánlati felhívásban és a dokumentációban meghatározott mennyiségben. Az ajánlati felhívás szerint csak teljes körû ajánlatot lehetett tenni.<br>
Ajánlatkérõ az ajánlati felhívás 11. b) pontjában meghatározta az ajánlattevõk alkalmatlanná minõsítésének szempontjait. Így "Az ajánlattevõ, vagy megnevezett alvállalkozója nem rendelkezik ezen eljárás tárgyában az elmúlt 3 évben – évente – legalább 1 db hasonló volumenû szállítói referenciával, a dokumentációban meghatározottak szerint." A dokumentáció III. egyéb kritériumok 5. pontja elõírta, hogy az ajánlattevõ köteles ajánlatához az elõzõ 3 év – évente – azaz 1997., 1998., 1999. legjelentõsebb szállításai tekintetében referencialeveleket eredetiben, vagy másolatban csatolni. Ajánlatkérõ a dokumentáció I. 8. pontjában meghatározta kötbérigényét, a 6. pontban pedig az ajánlati ár megtételének módját.<br>
Az ajánlattételi határidõig, 2000. december 8-ig a kérelmezõkön kívül az OMV Hungária Kft. és a Shell Hungary Rt. nyújtott be ajánlatot.<br>
Az ajánlatok bontása közjegyzõ jelenlétében történt és az errõl készült tanúsítvány megállapította, hogy a MOL Rt. ajánlata alakilag érvényes, a BP Magyarország Kereskedelmi Kft. ajánlata alakilag érvényes, az OMV Hungária Kft. ajánlata alakilag érvényes, a Shell Hungary Rt. ajánlatából hiányzik az árösszesítés, ezért a Bizottság a hiány pótlására 2000. december 8-án 13 óráig adott határidõt.<br>
A CAR-GO Kereskedelmi Kft. ajánlata alakilag érvényes.<br>
Ajánlatkérõ a közbeszerzési eljárás eredményét 2001. január 24-én hirdette ki, mely szerint az eljárás nyertes ajánlattevõje az OMV Hungária Kft. Alkalmatlannak minõsítette a BP Magyarország Kft., a Shell Hungary Rt. ajánlatát, érvénytelennek minõsítette a MOL Rt. és a CAR-GO Kft. ajánlatát.<br>
I. r. kérelmezõ esetében az alkalmatlannak minõsítés oka az volt, hogy 1997. évre vonatkozóan nincs referencialevél csatolva az ajánlatában, ezért ez az ajánlati felhívás 11. b), valamint az ajánlati dokumentáció III/5. pontjában foglaltaknak nem felel meg.<br>
A Shell Hungary Rt. esetében az alkalmatlanság oka az, hogy nem csatolt be referencialevelet az ajánlatához, ezért szintén az ajánlati felhívás 11. b), valamint az ajánlati dokumentáció III/5. pontjában foglaltaknak nem felel meg.<br>
II. r. kérelmezõ esetében ajánlata érvénytelen, mivel nem nyilatkozott a kötbérfizetési kötelezettségre a dokumentáció II/8. pontjának megfelelõen.<br>
A III. r. kérelmezõ ajánlata érvénytelen, nem felel meg a dokumentáció II/6. pontjában foglaltaknak, mivel az ajánlati dokumentációban szereplõ feltétel és az ajánlatban szereplõ feltétel eltér egymástól, azaz III. r. kérelmezõ saját magának tartotta fenn a jogát arra, hogy a nyers-olaj világpiaci árához viszonyítottan az árak változtatását, emelését csökkenését kezdeményezze.<br>
I., II. és III. r. kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti határidõn belül nyújtotta be jogorvoslati kérelmét. A Döntõbizottság a jogorvoslati kérelmeket egyesítette, és a D.46/2001. sz. jogorvoslati eljárásban vizsgálta a D.73 és a D.72. számú jogorvoslati kérelmeket is.<br>
Kérelmezõk megalapozatlannak tartották az ajánlatkérõ rájuk vonatkozó döntését. Álláspontjuk szerint az ajánlatuk az érvénytelenség és az alkalmatlanság okára is figyelemmel megfelelt az ajánlati felhívásban és a dokumentációban foglalt követelményeknek. Kérték a Döntõbizottságot, hogy vizsgálja meg a kérdéses közbeszerzési eljárást, állapítsa meg az ajánlatkérõ jogsértését, semmisítse meg az ajánlatkérõ rájuk vonatkozó döntését, és hívja fel a Kbt. szabályainak megfelelõ eljárásra. Ideiglenes intézkedésként a szerzõdés megkötésének megtiltását indítványozták.<br>
A Döntõbizottság ideiglenes intézkedést a jogorvoslati eljárásban nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelmek elutasítását indítványozta. Az eljárásról készült összegzésben foglaltakat revidiálta az I. r. kérelmezõ esetében, azaz a jogorvoslati eljárásban már érvénytelenségre hivatkozott, nem pedig alkalmatlanságra. Egyebekben álláspontja szerint mindhárom kérelmezõ ajánlata nem felelt meg az összegzésben megjelölt ajánlati felhívási és dokumentációbeli követelményeknek. Ezért az ajánlatuk érvénytelen.<br>
A Döntõbizottság a beszerzett iratok és a tárgyaláson elhangzottak alapján megállapította, hogy jogorvoslati kérelmek nem alaposak.<br>
A Döntõbizottság megvizsgálta az ajánlati felhívás és a dokumentáció azon elõírásait, amelyre az érvénytelenségi okok vonatkoztak, valamint a kérelmezõk ajánlati nyilatkozatait és az alábbiakat állapította meg: ajánlatkérõ az ajánlati felhívás 11. b) pontjának második francia bekezdésében elõírta, hogy a mûszaki alkalmasság körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában meghatározott referenciákat az ajánlati dokumentációban részletezett referencialevelek formájában kéri csatolni. A 11. b) pont elsõ francia bekezdésében az ajánlatkérõ közölte az ajánlattevõk szerzõdés teljesítésére alkalmatlanná minõsítésének szempontjait, így többek között az ajánlattevõ vagy megnevezett alvállalkozója nem rendelkezik ezen eljárás tárgyában az elmúlt 3 évben – évente – legalább 1 db hasonló volumenû szállítási referenciával, a dokumentációban meghatározottak szerint. Hasonló volumenû referenciának számít a 3. a) pontban megjelölt szállítandó mennyiség legalább 50%-a/év. A dokumentáció III/5. pontjában a dokumentáció 5. oldalán az ajánlatkérõ elõírta, hogy az ajánlattevõ köteles az ajánlatához az elõzõ 3 év – évente (1997, 1998, 1999) – legjelentõsebb szállításai tekintetében referencialeveleket eredetiben, vagy másolatban csatolni. Ugyanezen pontban meghatározta, hogy alkalmatlannak minõsül az ajánlattevõ, vagy megnevezett alvállalkozója, amennyiben az elmúlt 3 évben, évente legalább 1 db hasonló volumenû szállítói referenciával nem rendelkezik. A hasonló volumenû referenciának minõsül az ajánlati felhívás 3. a) pontjában megjelölt mennyiségnek legalább az 50%-a/év.<br>
I. r. kérelmezõ ajánlatának 5. oldalától tartalmazta a referenciákat. A felsorolt referenciák tételébõl megállapítható, hogy az I. r. kérelmezõ 2000. évben, 1999-ben és 1998-ban jelölt meg szállítási mennyiségeket. Viszont 1997-ben nem jelölte meg a szállítandó mennyiségeket.<br>
A Döntõbizottság álláspontja szerint az I. r. kérelmezõ ajánlata érvénytelen, mivel ajánlatkérõ konkrétan megjelölte, hogy az elõzõ 3 év alatt az 1997-es évet is értette. arra vonatkozóan is kér referenciát. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában foglalt törvényi követelménnyel nem volt ellentétes az ajánlatkérõnek a referenciák megkövetelésére vonatkozó elõírása, sem a dokumentációban, sem a felhívásban, mivel egy gazdasági év január 1-jétõl december 31-ig tart. Az I. r. kérelmezõnek a fenti Kbt. törvényhely értelmezése nem felel meg a törvény elõírásának.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
II. r. kérelmezõ ajánlata érvénytelenségére az ajánlatkérõ a dokumentáció II/8. pontját jelölte meg, azon belül is a kötbérfizetési kötelezettségre való nem nyilatkozást.<br>
A dokumentáció II/8. pontja szerint az ajánlatkérõ az alábbi követelményt jelölte meg: a szállító érdekkörében felmerülõ okból történõ hibás teljesítés (mennyiségi  vagy minõségi hiba) esetén, vagy ha a teljesítés a lehívásban foglalt határidõn túl teljesül, vagy a teljesítés meghiúsul, a szállító köteles kötbért fizetni. A kötbér összege a lehívásban szereplõ mennyiség késedelmes szállítása esetén a határidõn túl teljesített mennyiségre vonatkozó érték után napi 0,5%, maximálisan 15%, egyéb esetekben a hibásan teljesített szállításra vonatkozó érték 10%-a, meghiúsulás esetén nem teljesített mennyiségre vonatkozó érték 15%-a.<br>
II. r. kérelmezõ ajánlata kereskedelmi ajánlat fejezetében, amely az ajánlat 108. oldalától kezdõdik, a 109. oldalon a 6. pontban ellátási garancia alatt az alábbi vállalást tette. Amennyiben a MOL Rt. bármely oknál fogva egyes tételek teljesítését idõben és teljes vagy részmennyiségben nem tudja biztosítani, úgy megrendelõ a késedelem idejére jogosult bármely forrásból történõ fedezeti vásárlásra. Ez esetben a MOL Rt. a jogos árkülönbözetet, a beszerzési és szerzõdéses ár közötti különbséget megrendelõnek megtéríti.<br>
II. r. kérelmezõ hivatkozott még a ajánlatában arra, hogy ahol kifejezett egyértelmû nyilatkozatot nem tett a dokumentáció feltételeire, illetve ezzel összefüggésben észrevételt nem terjesztett elõ, úgy azt a dokumentáció feltételeinek elfogadásaként értelmezte. A Döntõbizottság ezzel összefüggésben megállapította, hogy a II. r. kérelmezõnek a kötbérre vonatkozó ajánlati vállalása nem fedi le az ajánlatkérõ dokumentáció II/8. pontjában elõírt igényét.<br>
A Döntõbizottság álláspontja szerint az ellátási garancia, illetve a kötbérigény között lényeges jogi különbség van a következményekre való tekintettel. A kötbérfizetési kötelezettség mindig egy késedelmes teljesítés után áll fenn, az ellátási garanciánál pedig az ajánlatkérõnek meg van az a lehetõsége, hogy szállítási vis major helyzet esetében bármely forrásból az ajánlattevõ fedezetének felhasználása mellett be tudja szerezni a szükséges szállítandó mennyiséget. A Döntõbizottság álláspontja szerint az ellátási garancia alatt megfogalmazott ajánlatkérõi követelmény egyrészt magában foglalja az árkülönbözet miatt keletkezõ többletmegtérítési igényt is, de más forrásból származó, így az üzemeltetésbõl származó megtérítési kötelezettségét is megalapozza. Mivel II. r. kérelmezõ kifejezett nyilatkozatot nem tett a kötbérfizetési kötelezettség elfogadására, melyet az ajánlatkérõ a 8. pontban egyértelmûen meghatározott, ezáltal ajánlatában nem teljesítette az ajánlatkérõ dokumentációkövetelményeire vonatkozó vállalását. A dokumentációban foglalt követelményekre kifejezett nyilatkozatot kell tenni, kivéve azokat az eseteket, amelyre az ajánlatkérõ kifejezetten utal, hogy nyilatkozat megtételét nem kéri meg. A jelen esetben a dokumentáció általánosságban nem határozott meg olyan követelményt, hogy kifejezett nyilatkozatot kell tenni annak elfogadására, de viszont a dokumentáció tartalmazta azokat a szerzõdéses feltételeket, amelyek a szállítási keretszerzõdés lényeges tartalmi elemei közé tartozik, ezért a kifejezett nyilatkozat hiánya az ajánlat érvénytelenségét vonja maga után.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés szerint ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A Döntõbizottság tehát arra az álláspontra helyezkedett, hogy az ajánlatkérõ nem követett el azáltal jogsértést, hogy II. r. kérelmezõ ajánlatát érvénytelennek nyilvánította a kötbérfizetés-kötelezettségre vonatkozó kifejezett ajánlati nyilatkozat megtételének mellõzése miatt.<br>
A Döntõbizottság csak zárójelben jegyzi meg, hogy az ellátási garancia vállalására tett II. r. kérelmezõi nyilatkozat sem fedte teljes egészében a dokumentációbeli követelményt, tehát esetlegesen az ajánlatkérõ több érvénytelenségi okot is megállapíthatott volna II. r. kérelmezõ e körben tett ajánlati vállalásával összefüggésben.<br>
III.r. kérelmezõ ajánlata érvénytelensége körében az ajánlatkérõ a dokumentációban az alábbiakat írta elõ: dokumentáció 3. oldala 6. pontja, ajánlati ár, 2001. december 31-ig fix ár meghatározását kérjük. Az egységárnak tartalmaznia kell az összes járulékos költséget, fuvarozást, csomagolást, tárolást, rakodást, valamint a különféle adókat, környezetvédelmi termékdíjat áfa nélkül. Kérjük megadni a környezetvédelmi termék pontos értékét. Ezt követõen az árváltozás mértékét kizárólag a hivatalos inflációs ráta mértékéhez viszonyítottan konkrét %-ban kérjük megadni. Abban az esetben, ha a piaci árak a szerzõdéses árakhoz képest csökkennek, az ajánlatkérõ az árak változtatásának kezdeményeztetésére fenntartja magának a jogot. Az árak módosítása, emelés vagy csökkenés csak közös megegyezés alapján érvényesíthetõ.<br>
III. r. kérelmezõ ajánlata 9. oldalán az ajánlati ár alatt az alábbi kifejezett nyilatkozatot teszi: amennyiben a nyersolaj világpiaci ára a jelenlegi mértéktõl jelentõsen eltér, az árak változtatásának, emelésének vagy csökkenésének kezdeményezésére fenntartjuk a jogot. A Döntõbizottság összehasonlította az ajánlatkérõi követelményt, illetve az ajánlati vállalást és megállapította, hogy az a nyersolaj árának az emelése vagy csökkenése tekintetében fennálló kezdeményezési jog fenntartásában tér el az ajánlati dokumentációtól. Az ajánlati dokumentációban mind a csökkenés, mind az emelés kezdeményezésére való jogot az ajánlatkérõ tartotta fenn, ezzel szemben az ajánlattevõ pedig úgy nyilatkozott az ajánlatában, hogy õ is kezdeményezheti az ajánlati árak emelését vagy csökkenését.<br>
A Döntõbizottság nem tudta elfogadni III. r. kérelmezõ azon érvelését, mely szerint az árak módosítása, amely emeléssel vagy csökkenéssel történhet, közös megegyezéssel történik és amennyiben ilyen tény vagy körülmény felmerülne, akkor a szerzõdéses viszonyban mindenképpen csak közös megegyezéssel lehetne a szerzõdést módosítani az árak változtatása körében. Az ajánlattevõnek az ajánlattételi határidõig kell megtennie minden olyan kifejezett nyilatkozatot az ajánlatában, amelyet az ajánlatkérõ akár az ajánlati felhívásban, akár a dokumentációban elõír. A III. r kérelmezõ álláspontjával ellentétben a Döntõbizottság ezt az eltérést nem formai eltérésnek minõsítette, hanem tartalmi eltérésnek. Viszont akár formai, akár tartalmi eltérés van az ajánlati vállalás, illetve a dokumentációban foglalt követelmény között, az már megalapozza egy ajánlat érvénytelenségét.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második fordulatában elõírt általános vállalási nyilatkozat, mely a dokumentáció, illetve a felhívás feltételeire vonatkozik, nem helyettesítheti és nem mentheti fel az ajánlattevõt azon következmények vállalásától, hogy tartalmában ellentétes érdemi nyilatkozatot tegyen bármelyik dokumentációbeli követelménnyel összefüggésben.<br>
Erre figyelemmel a Döntõbizottság nem látott indokot arra, hogy az ajánlatkérõ döntésének megalapozottságát vitassa, azaz az ajánlatkérõnek a döntése a III. r. kérelmezõ esetében sem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja szerint az alaptalan kérelmeket elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 2.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>