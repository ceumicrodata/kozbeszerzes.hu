<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2669)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.70/8/2001.<br>
<br>
Tárgy: a Budapesti Svéd Csapágy Kft. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Barabás Péter ügyvéd (1113 Budapest, Vincellér u. 20.) által képviselt Budapesti Svéd Csapágy Kft. (1091 Budapest, Üllõi út 55., továbbiakban: kérelmezõ) jogorvoslati kérelmét, melyet a dr. Sz. Szabó Sándor ügyvéd (1065 Budapest, Bajcsy-Zsilinszky út 55.) által képviselt Budapesti Közlekedési Rt. (1072 Budapest, Akácfa u. 15., továbbiakban: ajánlatkérõ) 37 000 db általános csapágy szállítása tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 25-én megjelent számában a rendelkezõ részben megjelölt beszerzés tárgyában. Az ajánlati dokumentáció II. 10. pontjában a teljesítési feltételek között "Ellátási garancia" címszó alatt ajánlatkérõ elõírta: "A szerzõdés késedelmes vagy hibás teljesítése esetén a Megrendelõ ellátása biztosítása érdekében jogosult más forrásból beszerezni. Amennyiben a Megrendelõnek emiatt kára származik, úgy azt az árkülönbözet miatt jelentkezõ többletköltségekkel együtt a Szállító köteles megtéríteni.<br>
Ismételten (legalább két alkalommal) történõ hibás – nem megfelelõ minõségû vagy nem a Megrendelõ által megadott mennyiségben történõ – teljesítés, vagy nem a Megrendelõ ütemezésében megadott határidõre történõ, illetve olyan jellegû teljesítés esetén, ami a Megrendelõ részérõl bizalomvesztéssel jár a Szállító felé, a Megrendelõ jogosult a szerzõdés azonnali hatályú, egyoldalú felmondására."<br>
A dokumentáció III.5. és IV.3. pontjában ajánlatkérõ a következõ nyilatkozatok csatolását kérte a Kbt.-ben elõírtakon kívül:<br>
– Ajánlattevõi nyilatkozatot a következõ tartalommal: raktár helye, hasznos tárolóterület, éves átlagkészlet darabban.<br>
– Nyilatkozatot, miszerint a közbeszerzési eljárás során tudomására jutott információkat, dokumentumokat szigorúan bizalmasan kezeli, azokról másolatot nem készít.<br>
– Nyilatkozatot arra nézve, hogy ajánlattevõ a közbeszerzési eljárás elõkészítésében sem közvetett, sem közvetlen módon nem vett részt.<br>
Az ajánlattételi határidõre, 2000. december 6-ra a kérelmezõ, a Confidenza Kft. és a Minõségi Csapágy Kft. nyújtott be ajánlatot. Ajánlatkérõ – különbözõ okokból – valamennyi ajánlatot érvénytelennek nyilvánította, e tényt a 2001. január 25-i eredményhirdetésen közölte a megjelentekkel. A kérelmezõ ajánlatát azért minõsítette érvénytelennek, mert az ajánlati dokumentáció II.10. pontjában szereplõ szerzõdéses feltételre nem nyilatkozott.<br>
Kérelmezõ február 7-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Ajánlatkérõ döntésével szemben arra hivatkozott, hogy ajánlatkérõ nem kért kifejezett formájú nyilatkozatot a dokumentáció II.10. pontjában foglalt szerzõdéses feltételekre, ajánlata tartalmilag viszont kitér az ellátási garanciára is. Azáltal, hogy ajánlata 2. pontjában vállalta, miszerint "A pályázat elnyerése esetén a kiírásban szereplõ csapágytípusokból a teljes mennyiséget beraktározzuk, tehát a lehívástól számított szállítási idõ 0 óra, a kiszállítást azonnal elvégezzük", kizárta a késedelmes szállítás lehetõségét, azaz a folyamatos ellátásra garanciát vállalt. A jogorvoslati eljárásban tartott tárgyaláson közölte, hogy az ajánlatában lévõ Általános szerzõdési feltételekben hivatkozott a Ptk. rendelkezéseire, mint az Általános feltételekben nem szereplõ kérdéseket rendezõ szabályozásra, ezáltal az ellátási garanciára is.<br>
Kérte a jogsértés megállapítását és ajánlatkérõ döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Közölte, hogy a kérelmezõ ajánlatát nem a dokumentáció II.10. pontjára vonatkozó külön nyilatkozat, hanem az ellátási garanciára vonatkozó tartalmi hiány miatt nyilvánította érvénytelennek. A tárgyaláson elõadott kérelmezõi érvelésre elõadta, hogy a Ptk. nem tartalmaz az ellátási garanciára a dokumentáció szóban forgó pontja szerinti rendelkezést, különös tekintettel az azonnali felmondás és a harmadik személytõl való beszerzés lehetõségét illetõen.<br>
A Döntõbizottság a felek írásos és a kérelmezõnek a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének második mondata elõírja: "Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A jogorvoslat tárgyát képezõ ügyben ajánlatkérõ a "felhívás feltételeire" vonatkozó nyilatkozat hiánya miatt állapította meg a kérelmezõ ajánlata érvénytelenségét, nevezetesen késedelmes és hibás teljesítés esetén az ajánlattevõ költségére harmadik féltõl való beszerzés, valamint a legalább két alkalommal történõ hibás teljesítés esetén az azonnali felmondás lehetõségét elfogadó nyilatkozat hiánya miatt.<br>
A kérelmezõ álláspontja szerint az ajánlata 2. pontjának értelmében nem fordulhat elõ késedelmes vagy hibás teljesítés a szerzõdés teljesítése során, mert nyertessége esetén a teljes mennyiséget beraktározza, így a lehívást követõen azonnal szállítani tud.<br>
A Döntõbizottság nem fogadta el kérelmezõ ezen hivatkozását, mert a teljes mennyiség beraktározása legfeljebb a késedelmes teljesítés eshetõségét zárja ki, a hibás teljesítését nem. Márpedig ajánlatkérõ a nem megfelelõ minõségû teljesítést is ki akarta zárni a dokumentációban foglalt elõírásával.<br>
A minõséghibás teljesítés kizárásának garantálására nem elegendõ a Ptk. rendelkezéseire való hivatkozás sem az ajánlatkérõ által elvárt értelemben. Ajánlatkérõ mint a fõváros tömegközlekedésének folyamatosságáért, zavartalanságáért felelõs tevékenységet végzõ szervezet, maximális biztonságra törekedett az általa üzemeltetett tömegközlekedési eszközök csapágyakkal való ellátottsága érdekében. Ezen biztonságra való törekvés jegyében kötötte ki szerzõdéses feltételként késedelmes vagy hibás teljesítés esetére a más forrásból való beszerzés lehetõségét, valamint a szerzõdésszegéstõl való visszatartás érdekében hibás teljesítés esetére az azonnali felmondási jogát.<br>
A Ptk.-nak a hibás teljesítésre vonatkozó rendelkezései – 305–311. § – hibás teljesítés esetén nem teszik automatikusan lehetõvé sem a harmadik személytõl való beszerzés, sem az azonnali felmondás lehetõségét. A Ptk. 306. § (1) bekezdése a szállító hibás teljesítése esetére fõszabályként a kijavítás vagy megfelelõ árleszállítás igénylését teszi lehetõvé a megrendelõ részére. Az azonnali hatályú (egyoldalú) felmondás jogával azonos jogkövetkezményt jelentõ elállást a 306. § (3) bekezdése csak akkor engedi a megrendelõnek, ha a hiba nem javítható ki, a szállító a hiba kijavítását nem vállalja, a hiba kijavítása rövid idõ alatt értékcsökkenés és a megrendelõ érdekeinek sérelme nélkül nem lehetséges. A harmadik személytõl való beszerzés lehetõségét hibás teljesítés jogkövetkezményeként a Ptk. nem szabályozza, csak a harmadik személlyel való kijavíttatást [307. § (1) bekezdés].<br>
A Ptk. szabályozása alapvetõen diszpozitív, e szabályozás folytán ajánlatkérõ a Ptk. rendelkezéseinél szigorúbb kikötéseket tett a dokumentációban az ellátási garancia körében. Ezen szigorúbb kikötések elfogadására kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondata értelmében kifejezett nyilatkozatot kellett volna tennie, e nyilatkozat hiányában a kérelmezõ ajánlata érvénytelen.<br>
A Döntõbizottság megállapította, hogy ajánlatkérõ jogszerûen minõsítette a kérelmezõ ajánlatát érvénytelennek, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 8.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>