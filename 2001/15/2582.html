<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2582)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.128/14/2001.<br>
<br>
Tárgy: Dr. Demszky Gábor Budapest fõváros fõpolgármestere jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Demszky Gábor Budapest fõváros fõpolgármestere (1052 Budapest, 1840 Városház u. 9–11., a továbbiakban: kérelmezõ) jogorvoslati kérelmét, melyet a Budapesti Közlekedési Rt. (1980 Budapest, Akácfa u. 15., képviseli dr. Sz. Szabó Sándor ügyvéd, 1065 Budapest, Bajcsy-Zs. u. 55. III/1., a továbbiakban: ajánlatkérõ) "76 db Siemens TW 6000 típusú használt villamos jármû beszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek írásban tett beadványai alapján az alábbi tényállást állapította meg:<br>
Az ÜSTRA Hannoversche Verkehrsbetriebe AG Hannover tömegközlekedésének nagy részét biztosító cég, amely az EXPO 2000 kiállítás után 75 db TW 6000 típusú (1975–77 között gyártott) jármû eladását tervezte, majd ezt követõen az Interneten eladási ajánlatát közzétette. Ezen jármûvek további várható üzemeltethetõségi élettartama 15 év.<br>
Az ÜSTRA AG 2000. október 31-én kelt levelében a Ferrostaal AG céget bízta meg kizárólagos joggal, hogy ezeket a villamos jármûveket Magyarországon értékesítse.<br>
A Ferrostaal AG magyarországi képviselete az értékesítés érdekében 2000. június 30-án megkereste a Budapest Fõváros Fõpolgármesteri Hivatalát is írásos bemutatkozással.<br>
A 2000. november 27-i Fõpolgármesteri Kabinet ülésére elõterjesztés készült a villamosok megvásárlása tárgyában. A 736/2000. számú fõpolgármesteri döntés alapján a javaslat a gazdasági-pénzügyi fõpolgármester-helyettes irányítása mellett elvégzett pontosítás és kiegészítés után kerülhetett újból a Kabinet napirendjére, felelõse Atkári János fõpolgármester-helyettes volt.<br>
Ennek során 2000. december 1-jén pénzügyi, szakmai konzultáció megtartására került sor a beszerzés tárgyában. Az errõl készült összefoglaló jelentés a 2000. december 11-i Fõpolgármesteri Kabinetülésen ismét megtárgyalásra került, ahol a következõ döntés született. A 746/b/2000. számú fõpolgármesteri döntés az alábbiakat tartalmazta:<br>
"A BKV Rt. – a Profil Kft.-vel szoros együttmûködésben – kezdjen az ajánlattevõvel mind a beszerzési árat, mind az egyéb feltételeket illetõ kereskedelmi tárgyalásokat, amelyek eredményét az eladó által legalább egy hónapig érvényesnek tekintett kötelezõ ajánlatban kell rögzíteni.<br>
Felelõs: Atkári János és Vajda Pál".<br>
Ajánlatkérõ fenti döntésre tekintettel 2000. december 15-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés d) pontja alapján.<br>
A Döntõbizottság Elnöke részére megküldött ajánlati felhíváshoz mellékelt tájékoztatóban ajánlatkérõ rögzítette, hogy az eljárásfajta választásának indoka, hogy a hannoveri ÜSTRA közlekedési vállalat az EXPO kiállítás bezárását követõen nyilvánosan meghirdette a használt, jó állapotú villamos jármûveinek eladását, amelyre több érdeklõdõ város közlekedési vállalata is jelentkezett.<br>
Ajánlatkérõt Budapest Fõváros Önkormányzata 2000. december 11-én felhatalmazta a kereskedelmi tárgyalások lefolytatására.<br>
Az ajánlati felhívásban "76 db Siemens TW 6000 típusú használt hannoveri villamos jármû"-ként határozta meg a beszerzés tárgyát. A szerzõdés teljesítésének határideje 2001. június 30-a, részajánlattétel nem lehetséges. Az ajánlattevõ alkalmassága igazolására az 1999. évi mérlegbeszámolót kérte, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat és nyilatkozatokat. Az ajánlat elbírálásának szempontjaként az "ajánlati ár megfelelõsségét" jelölte meg. Az ajánlattételre a Ferrostaal AG-t hívta fel. Többváltozatú ajánlatot nem kívánt elfogadni.<br>
Az ajánlattevõ 2001. január 3-án nyújtotta be ajánlatát, melyet 2001. január 19-én módosított. Ajánlattevõ 68 db használt villamos eladására tett ajánlatot.<br>
Ajánlatkérõ 2001. január 3-án kelt levelében tájékoztatta a beszerzés tárgyában megtett és tervezett intézkedésekrõl Budapest Fõváros Fõpolgármesteri Hivatalát, név szerint Atkári János és Vajda Pál fõpolgármester-helyetteseket. E tájékoztató levél egyértelmûen tartalmazta, hogy a közbeszerzési eljárás 2000. december 15-én megindításra került. A Ferrostaal AG-vel 2000. december 18-án megbeszélésre került sor, aki vállalta, hogy 2001. január 5-ig ajánlatát elkészíti és beadja. Az írásos anyag tartalmazta továbbá, hogy a kötelezõ ajánlat elfogadását és annak alapján kialkudott, kialakított szerzõdés aláírását a tárgyalások során a Fõvárosi Önkormányzat jóváhagyásához fogja ajánlatkérõ kötni, érvényt szerezve ezzel a 2000. december 11-i fõpolgármesteri döntésnek, miszerint az ajánlattevõnek legalább egy hónapig kötelezõen fenn kell tartania az ajánlatát.<br>
Vajda Pál fõpolgármester-helyettes 2001. január 31-én 10-235/2001. szám alatt összefoglalót készített a 2000. december 11-i Kabinetülésen hozott határozat végrehajtásáról "jó állapotú hannoveri villamosok beszerzése" tárgyában, mely szintén rögzítette, hogy közbeszerzési eljárás indult a hannoveri villamosok beszerzése tárgyában. A kérelmezõ ugyancsak 2001. január 31-én kelt levelében tájékoztatta Vajda Pál fõpolgármester-helyettest, hogy a "javaslat jó állapotú, használt villamosok beszerzése tárgyú elõterjesztést ebben a formában nem kívánja napirendre tûzni."<br>
Ezt követõen 2001. február 19-i dátummal Budapest Fõváros Közgyûlése részére elkészítésre került az elõterjesztés, mely szerint a Közgyûlés kötelezettséget vállal, hogy a 68 db jó állapotú TW 6000 típusú, használt hannoveri villamos megvásárlásához és beszerzéséhez szükséges 7011,3 M Ft-ot a BKV Rt. részére biztosítja, és azt a 2001–2002. évi költségvetésében szerepelteti. Felelõs: Dr. Demszky Gábor fõpolgármester. Jóváhagyja és megköti a BKV Rt. részére 2001–2002. években összesen 7011,3 M Ft felhalmozási célú, végleges tõketartalékba helyezendõ pénzeszközátadásról szóló átadás-átvételi megállapodást és felhatalmazza a fõpolgármestert annak aláírására.<br>
A Közgyûlés 2001. február 22-én az elõterjesztést jóváhagyta.<br>
Az ajánlatkérõ a közbeszerzési eljárását ennek alapján befejezte és 2001. március 7-én azt eredményesnek nyilvánította.<br>
Kérelmezõ 2001. február 26-án nyújtott be jogorvoslati kérelmet, amelyben kérte az ajánlatkérõ által indított közbeszerzési eljárás törvénysértõ voltának megállapítását, az eljárás során hozott ajánlatkérõi döntések megsemmisítését, ideiglenes intézkedésként a szerzõdés megkötésének megtiltását.<br>
A jogsértõ eseményrõl történõ tudomásszerzés idõpontjaként 2001. február 23-át jelölte meg, mert ezen a napon kapta meg a közbeszerzési tárgyalásos eljárás anyagait.<br>
Indoklásként elõadta, hogy ajánlatkérõ döntése sérti a tulajdonos Fõvárosi Önkormányzat jogát és jogos érdekét, valamint gazdálkodását és költségvetését. Álláspontja szerint a Fõvárosi Önkormányzat fõpolgármestere az önkormányzat képviselõjeként jár el, így felelõsséggel tartozik olyan szerzõdés megkötéséért, amelyhez az anyagi fedezetet a Fõvárosi Önkormányzat biztosítja. Ajánlatkérõ jogsértõ módon indította az eljárását, mert az eljárás indításakor a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésben foglalt feltételek nem álltak fenn, az eljárás indításakor az anyagi fedezetet a költségvetés még nem biztosította. Ajánlatkérõ az eljárását a Kbt. 70. § (1) bekezdés d) pontjára alapította. E szakasz alkalmazása esetén ajánlati felhívást további két ismert ajánlattevõ részére is meg kell küldeni, amelyet ajánlatkérõ elmulasztott. Az ajánlati felhívás az ajánlat elbírálása szempontjaként "az ajánlati ár megfelelõsége" kitételt tartalmazta, amely nem felel meg a Kbt. 34. § (1) bekezdésben foglaltaknak.<br>
Véleménye szerint az ajánlattételre felkért cég nem volt alkalmas ajánlattevõ, mert az ajánlatkérés idõpontjában nem rendelkezett az ÜSTRA AG meghatalmazásával.<br>
Az ajánlati felhívás 76 db villamosra vonatkozik. Ezzel szemben az ajánlattevõ 68 db-ra tett ajánlatot, holott az ajánlati felhívás a részajánlattételt nem tette lehetõvé.<br>
További aggályokat vet fel, hogy a beszerezni kívánt villamosok nem rendelkeznek az üzemeltetéshez szükséges vasúthatósági engedélyekkel.<br>
Ajánlatkérõ érdemi észrevételében a jogorvoslati kérelmet elsõdlegesen elkésettség címén, másodlagosan, mint megalapozatlant kérte elutasítani. Indoklásként elõadta, hogy a Fõvárosi Önkormányzat az ajánlatkérõ kizárólagos tulajdonosa, így a tárgybani közbeszerzési eljárás elõkészítésérõl, annak megindításáról, a közbeszerzési eljárás során történõ cselekményekrõl tudomással bírt.<br>
A 2000. november 27-i Kabinetülésre történõ elõterjesztés tartalmazta, hogy "az ajánlattevõvel kereskedelmi tárgyalásokat még nem folytattunk, javaslom, hogy hatalmazzuk fel a BKV Rt.-t azok megkezdésére." Ezen javaslat azonban pontosításra, kiegészítésre szorult, így ismételt elõterjesztésre került sor, amelynek eredményeként 2000. december 11-én Fõpolgármesteri döntés született, mely szerint "a BKV Rt. – a Profil Kft.-vel együttmûködve – kezdjen kereskedelmi tárgyalásokat".<br>
Ennek a döntésnek az alapján került a közbeszerzési eljárás 2000. december 15-én megindításra.<br>
Ezt követõen 2001. január 3-án ajánlatkérõ részletesen beszámolt írásban a tárgyalásos eljárás megindításáról, annak menetérõl, valamint arról, hogy a közbeszerzési eljárás lefolytatásában a Fõvárosi Önkormányzat Fõpolgármesteri Hivatal Közlekedési Ügyosztályának munkatársa is részt vesz.<br>
A Kabinet határozatának végrehajtásánál felelõs Vajda Pál fõpolgármester-helyettes 2001. január 31-i keltezéssel összegzõ jelentést is készített a Fõpolgármesteri Kabinet részére.<br>
Ezen összefoglaló jelentést a Közlekedési Ügyosztály postakönyvének kivonata alapján 2001. január 31-én Tóth Miklós a Fõpolgármesteri Hivatal vezetõje átvette.<br>
Ajánlatkérõ álláspontja szerint, így kérelmezõ 2001. január 3-án, illetve 2001. január 31-én már tudomással bírt a közbeszerzési eljárás megindításáról, ezért a jogorvoslati kérelem a Kb. 79. § (7) bekezdése alapján elkésett.<br>
Ajánlatkérõ álláspontja szerint a jogorvoslati kérelem az elkésettségen túlmenõen megalapozatlan is, mert a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított ajánlatkérõi eljárás jogszerû volt.<br>
A beszerzés feltételei nyilvánosan közzétett és bárki által igénybe vehetõek voltak. A beszerzés feltételei kedvezõek, amelyet a független szakértõi vélemények alátámasztanak. A kedvezõ feltételek rövid ideig állnak fenn, és a beszerzés tárgyát képezõ villamosok iránt több város közlekedési vállalata is érdeklõdik. Ezt támasztja alá, hogy az ajánlattevõ az ajánlatát 2001. február 28-ig tartotta fenn, mely határidõ kizárólag a két város (Hannover és Budapest) fõpolgármestereinek megállapodása eredményeként került meghosszabbításra 2001. március 14-ig.<br>
Ajánlatkérõ nem vitatta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alkalmazása esetén ajánlati felhívást legalább két ismert ajánlattevõnek is meg kell küldeni, azonban erre azért nem került és kerülhetett sor, mert számára nem volt ismert az eljárás megindításának pillanatában olyan ajánlattevõ a piacon, aki a beszerzés tárgyának és mennyiségének megfelelõ ajánlat benyújtására képes lett volna. E tárgyban végeztek felmérést, amely alapján egyértelmûen megállapítást nyert, hogy nincs a piacon olyan cég, amely ajánlatkérõ elvárásainak megfelelõ életkorú, darabszámú, mûszaki paraméterû használt villamosok eladására képes. Ajánlatkérõ elõadta továbbá, hogy a közbeszerzési eljárás megindítását követõen tárgyalt a Siemens Rt.-vel, aki megkereste a Fõpolgármesteri Hivatalt és ajánlatkérõt a frankfurti villamosok eladása tárgyában, azonban ezen villamosok sem darabszámban, sem mûszaki paraméterekben nem felelnek meg a közbeszerzés tárgyának és mennyiségének, továbbá a vételár sem lett volna elfogadható. Egyébként a Siemens Rt. – ajánlata pontos tartalmának tisztázását megelõzõen – tájékoztatta ajánlatkérõt, hogy mégsem kívánja Frankfurt város villamosait értékesíteni.<br>
Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésben foglaltakat nem sértette meg, hiszen e szakasz szerint a teljesítés idõpontjában kell az anyagi fedezetnek rendelkezésre állnia.<br>
Ajánlatkérõ 2000. november 9-én tárgyalta a hannoveri villamosok beszerzését és döntött arról, hogy ezt a programot az üzleti tervben szerepeltetni kell. Ajánlatkérõ rendelkezett azzal a biztosítékkal, hogy a teljesítés idõpontjában a szükséges fedezet rendelkezésre áll, de akár önerõbõl is képes a teljesítésre.<br>
Ajánlatkérõ saját forrásán túl a Fõvárosi Közgyûlés 2001. február 22-én hozott döntése értelmében a fedezet biztosított.<br>
Ajánlatkérõ hivatkozott arra is, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésben foglaltakat sem sértette meg, hiszen abból az elõírásból, hogy "az ajánlati ár megfelelõsége" alapján kívánja az ajánlatot elbírálni egyértelmûen következik, hogy az elbírálás alapja a legalacsonyabb ellenszolgáltatás.<br>
Ajánlatkérõ a villamosok értékesítésével megbízott Ferrostaal AG-t hívta fel ajánlattételre. A pénzügyi, gazdasági és mûszaki alkalmasságát a Kbt. szerint ajánlattevõnek kell igazolnia, ez pedig szabályszerûen megtörtént.<br>
A Döntõbizottság a jogorvoslati eljárás során elsõdlegesen azt vizsgálta, hogy kérelmezõ ügyfélképességgel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A helyi önkormányzatokról szóló 1990. évi LXV. törvény 9. § (1) bekezdése szerint az Önkormányzat jogi személy. Az önkormányzati feladat- és hatáskörök a képviselõ-testületet illetik meg. A képviselõ-testületet a polgármester képviseli. A Fõvárosi Önkormányzat Szervezeti és Mûködési Szabályzatáról szóló Budapest Fõváros Közgyûlésének 7/1992. (III. 26.) számú Önkormányzati rendeletének 58. § (1) bekezdés c) pontja a törvénnyel összhangban úgy rendelkezik, hogy a fõpolgármester képviseli az Önkormányzatot.<br>
A Döntõbizottság elfogadta a fenti rendelkezések alapján azt a kérelmezõi álláspontot, hogy mint fõpolgármester az Önkormányzat képviselõjeként felelõsséggel tartozik olyan szerzõdések megkötéséért, amelyhez az anyagi fedezetet az Önkormányzat biztosítja, és a döntés végrehajtásáért felelõsként a fõpolgármester kerül megnevezésre. Nem vitathatóan a fõpolgármester felelõs a Fõvárosi Önkormányzat törvényes keretek között való tevékenységéért.<br>
Jelen konkrét esetben azonban nem vitathatóan az ajánlatkérõ nem a Fõvárosi Önkormányzat, hanem a BKV Rt. és így a törvényben deklarált ajánlatkérõi jogosultságok és kötelezettségek õt illetik, illetve terhelik. Az Önkormányzat sem a közbeszerzési, sem a beruházási rendeletében az ajánlatkérõi jogosultságot nem vonta el ajánlatkérõtõl és a becsatolt iratok szerint sem vonta el fenti jogosultságokat és kötelezettségeket. A közbeszerzési eljárásban született döntésért és a szerzõdés megkötéséért jelen esetben az ajánlatkérõ a felelõs.<br>
Az Önkormányzat testülete a finanszírozással kapcsolatos döntést meghozta, a finanszírozásért felelõs az Önkormányzat, a fõpolgármester mint a testület döntésének végrehajtója került felelõsként megjelölésre e körben, nem pedig a beszerzés végrehajtásáért felelõs személyként.<br>
Kérelmezõ nem valószínûsítette jogorvoslati kérelmében azt, hogy a fent vázolt konstrukcióban folyó közbeszerzési eljárásban mennyiben érintik a Fõvárosi Önkormányzat jogos érdekét az ajánlatkérõi eljárás egyes általa jogsértõnek vélt konkrét mozzanatai, akkor amikor az Önkormányzat Képviselõ Testülete döntésével támogatta a finanszírozást. Ugyanakkor minden egyes eljárási cselekményrõl mindvégig hivatalos tudomással bírtak az Önkormányzat hivatali szervezetei.<br>
A Döntõbizottság a fentiek szerint megállapította, hogy jelen közbeszerzési ügyben kérelmezõ személyhez kötött ügyfélképességgel nem rendelkezik.<br>
A Döntõbizottság ezen túlmenõen azt is vizsgálta, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgálatokon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
Kérelmezõ a tudomásszerzés idõpontjaként 2001. február 23-át jelölte meg, amikor részére a közbeszerzési eljárás anyaga átadásra került. A jogorvoslati kérelem elsõdlegesen arra irányult, hogy a Döntõbizottság állapítsa meg, hogy ajánlatkérõ jogsértõ módon indított közbeszerzési eljárást, hiszen az eljárás indításakor a teljesítéshez szükséges anyagi fedezettel nem rendelkezett.<br>
A Döntõbizottság vizsgálta, hogy valóban fenti idõpont-e az az idõpont, amikor kérelmezõ tudomására jutott a közbeszerzési eljárás megindítása.<br>
A rendelkezésre álló iratokból egyértelmûen megállapítható volt, hogy kérelmezõ kétséget kizáróan az általa megjelölt idõpont elõtt már tudomást szerzett a közbeszerzési eljárás megindulásáról.<br>
A 2000. december 11-i Fõpolgármesteri Kabinetülésen az alábbi fõpolgármesteri (kérelmezõi) döntés született:<br>
746/b/2000 A BKV Rt. – a Profil Kft.-vel szoros együttmûködésben – kezdjen az ajánlattevõvel mind a beszerzési árat, mind az egyéb feltételeket illetõ kereskedelmi tárgyalásokat, amelyek eredményét az eladó által legalább 1 hónapig érvényesnek tekintett kötelezõ ajánlatban kell rögzíteni.<br>
E döntés alapján indította meg 2000. december 15-én ajánlatkérõ a közbeszerzési eljárást.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján tartozik a Kbt. hatálya alá, miután a Magyar Köztársaság Polgári Törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, mely országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése szerint az 1. § e) pontjában szereplõ szervezet kizárólag a közszolgáltató tevékenységével közvetlenül összefüggõ közbeszerzése tekintetében köteles e törvény szabályai szerint eljárni. A közszolgáltató tevékenységgel közvetlenül összefügg a közbeszerzés, ha annak tárgya nélkül a közszolgáltató tevékenységet nem lehetne ellátni. Az olyan közbeszerzésre, amelynek tárgya természetben nem osztható, illetõleg részekre bontása esetén nem használható megfelelõen és a közbeszerzés tárgyát az ajánlatkérõ a közszolgáltató, illetve az azon kívüli tevékenységéhez egyaránt felhasználja, a törvény szabályait kell alkalmazni.<br>
A villamosok beszerzése kétséget kizáróan ajánlatkérõ közszolgáltató tevékenységével közvetlenül összefüggõ beszerzésnek minõsül, hiszen ennek tárgya nélkül a közszolgáltató tevékenység nem látható el. Ajánlatkérõ közszolgáltató feladata ugyanis a fõvárosi tömegközlekedés biztosítása, amely részben villamosközlekedés útján valósul meg, így villamos nélkül a tömegközlekedés nem biztosítható.<br>
A fentiekbõl következik, hogy ajánlatkérõ kereskedelmi tárgyalások folytatására kizárólag a közbeszerzési eljárás keretei között volt jogosult, jogszerûen csak a közbeszerzési eljárás megindítását követõen folytathatott kereskedelmi tárgyalásokat.<br>
A kérelmezõ fent idézett 746/b/2000. számú döntésével tehát ajánlatkérõt egyértelmûen a közbeszerzési eljárás megindítására hatalmazta fel. Az ajánlatkérõ mint önkormányzati tulajdonú cég a tulajdonost ezt követõen folyamatosan tájékoztatta is a villamos beszerzés tárgyában tett intézkedéseirõl. Kétséget kizáróan megállapítást nyert az is, hogy ajánlatkérõ 2001. január 3-án tájékoztatta a két fõpolgármester-helyettest a közbeszerzési eljárás megindításáról. Ezt követõen 2001. január 31-én 10-235/2001. iktatószám alatt összegzõ jelentés készült "javaslat jó állapotú, használt hannoveri villamos beszerzése" tárgyában a Fõpolgármesteri Kabinet részére, amely részletezte a közbeszerzési eljárás lefolytatását. Kétséget kizáróan megállapítható, hogy kérelmezõ számára ezen írásos anyag ismert volt, hiszen ez kitûnik a fenti dátummal kelt Vajda Pál fõpolgármester-helyettesnek címzett válaszából is.<br>
A rendelkezésre álló iratokból egyértelmûen megállapítást nyert, hogy kérelmezõ 2001. február 23-át megelõzõen már tudomással bírt a közbeszerzési eljárás megindításáról, annak folytatásáról.<br>
A fenti iratokból kitûnõen legkésõbb 2001. január 31-én a 10-235/2001. számú elõterjesztésbõl kérelmezõnek egyértelmûen tudomással kellett rendelkeznie a folyamatban lévõ közbeszerzési eljárásról.<br>
A Kbt. kógens szabályaként alkalmazandó 79. § (7) bekezdése szerint pedig a jogorvoslati kérelem benyújtására a tudomásszerzést követõ – jogvesztõ – 15 napon belül van lehetõség, így a 2001. február 26-án benyújtott jogorvoslati kérelem elkésett.<br>
A jogorvoslati kérelem érdemi vizsgálatának a fentiek alapján eljárásjogi akadálya van.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja szerint – figyelemmel a Kbt. 79. § (7) bekezdésben foglaltakra is – elutasította.<br>
A Döntõbizottság az eljárása során jogsértést nem állapított meg, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján az eljárás során felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 12.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>