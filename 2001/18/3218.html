<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3218)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.120/10/2001.<br>
<br>
Tárgy: a Matávcom Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Mozsolits Beáta ügyvéd (1137 Budapest, Pozsonyi út 53–55.) által képviselt Matávcom Kft. (1107 Budapest, Bihari út 6.), MÁV Informatika Kft. (1012 Budapest, Krisztina krt. 37/A.), Raab Karcher Kft. (1107 Budapest, Balkán u. 2.) tagokból álló konzorcium – a továbbiakban: kérelmezõ – jogorvoslati kérelmének, melyet a dr. Tasnádi Gábor ügyvéd (1111 Budapest, Kende u. 18.) által képviselt MÁV Rt. (1062 Budapest, Andrássy út 73–75., továbbiakban: ajánlatkérõ) ajánlatkérõ gázolajfeladó, -lefejtõ és -tároló berendezéseihez kapcsolódó informatikai rendszer megvalósítása tárgyú közbeszerzési eljárása ellen indított, a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdését, ezért a Döntõbizottság az ajánlatkérõnek a Schwabo Kft.–Állami Nyomda Rt. konzorcium szerzõdés teljesítésére való alkalmasságára vonatkozó döntését megsemmisíti. Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2000. december 6-án megjelent számában a rendelkezõ részben megjelölt beszerzés tárgyában. A felhívásban elõírta, hogy a pénzügyi alkalmassága igazolásaként a jelentkezõnek nyilatkoznia kell arra nézve, hogy nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjai és a 46. § (2) bekezdés hatálya alá, valamint melyik elkülönített állami pénzalap irányában áll fenn jogszabály alapján fizetési kötelezettsége.<br>
A jelentkezõ mûszaki alkalmassága vizsgálatához szükséges adatok, tények között elõírta az ISO-minõsítés igazolását; az ISO 9001, 9002. minõsítés egyben az elbírálási részszempontként is szerepelt. A felhívásban ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem tud igazolni az utolsó három évben minimum nettó 300 millió Ft/év árbevételt.<br>
A jelentkezési határidõre, 2001. január 16-ra 11 jelentkezés érkezett ajánlatkérõhöz, közöttük a kérelmezõi konzorcium és a Schwabo Kft.–Állami Nyomda Rt. konzorcium jelentkezése. Ajánlatkérõ hiánypótlási lehetõséget biztosított egyes hiányok pótlására, majd a részvételi szakasz február 7-én tartott eredményhirdetésén közölte, hogy 8 jelentkezést nem tartott megfelelõnek az eljárás ajánlati szakaszában való részvételre, így a kérelmezõi konzorciumét sem.<br>
A kérelmezõ 2001. február 22-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a konzorcium egyik tagja, a Raab Karcher Kft. ajánlata részét képezõ nyilatkozat hiányosságára hivatkozva érvénytelennek minõsítette a kérelmezõ ajánlatát, holott álláspontja szerint a nyilatkozat tartalmilag kiterjedt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglalt valamennyi kérdésre. A jogorvoslati eljárásban tartott tárgyaláson elõadta továbbá, hogy a hiánypótlási felhívásban ajánlatkérõnek konkrétan meg kellett volna jelölnie, hogy mit hiányol a nyilatkozatban. Kifogásolta, hogy ajánlatkérõ nem nyilvánította alkalmatlannak a szerzõdés teljesítésére a Schwabo Kft.–Állami Nyomda Rt. konzorciumot annak ellenére, hogy a Schwabo Kft. nem felel meg annak az alkalmassági feltételnek, miszerint a megelõzõ 3 év mindegyikében az éves árbevételének el kell érnie a 300 millió Ft-ot, és nem rendelkezik ISO-minõsítéssel.<br>
Kérte a jogsértés megállapítását, ajánlatkérõ döntésének megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a Raab Karcher Kft. nem nyilatkozott arra nézve, hogy a cég nem áll-e végelszámolás alatt, illetve nincs-e ellene folyamatban csõd- vagy felszámolási eljárás. Kérelmezõnek a Schwabo Kft. alkalmatlanságára vonatkozó kifogására közölte, hogy konzorciumi jelentkezés esetén a 300 millió Ft éves bevétellel a tagok összességének kell rendelkezni, ennek a feltételnek a két tagból álló konzorcium megfelelt, az ISO-minõségtanúsítással rendelkezés pedig nem volt alkalmassági feltétel.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése elõírja, hogy az ajánlati felhívásban meg kell határozni, hogy a pénzügyi, gazdasági és mûszaki alkalmasság igazolására szolgáló adatokkal tényekkel összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. A 63. § (3) bekezdése értelmében ez a szabály az eljárás részvételi szakaszára is vonatkozik. Ajánlatkérõ a felhívás szerint alkalmatlannak kívánta minõsíteni a megelõzõ 3 év folyamán évi 300 millió Ft árbevétellel nem rendelkezõ jelentkezõt.<br>
A kérelmezõ egy három tagból álló konzorciumként nyújtotta be jelentkezését. A konzorcium egyik tagja, a Raab Karcher Kft. az ajánlathoz a következõ tartalmú nyilatkozatot csatolta: "Alulírott Keresztes Gábor a Raab Karcher Benzinkúttechnika Kft. ügyvezetõ igazgatója – a közbeszerzésekrõl szóló 1995. évi XL. törvény 46. § (1) bekezdés a)–c) pontja, illetve a (2) bekezdés alapján – kijelentem, hogy kft.-nk üzletvitele körében jogszabálysértést nem követett el, közbeszerzési eljárásban szerzõdéses kötelezettségét nem szegte meg, nem szolgáltatott hamis adatokat, s ezzel kapcsolatos bírósági eljárás nem folyt ellene. Egy évnél régebben lejárt, állami pénzalapok közül egyik irányban sem áll fenn jogszabály alapján fizetési kötelezettség. A közbeszerzési pályázat szerinti munkába alvállalkozót nem kívánunk bevonni."<br>
A nyilatkozat tartalmilag hiányos. A kft. a nyilatkozat jogalapjaként hivatkozik ugyan a 46. § (1) bekezdés a) pontjára is, azonban az e pontban szabályozott körbe tartozó kérdésekre nem tért ki. Az a) pont alapján arra kellett nyilatkoznia a jelentkezõnek, hogy nem áll-e végelszámolás alatt, illetve nem folyik-e ellene csõd-, vagy felszámolási eljárás. Ajánlatkérõnek nem állt módjában egyértelmûen megállapítani, hogy a végelszámolásra, csõdre, felszámolásra vonatkozó nyilatkozat elmaradása a kérdés megkerülését célozta-e, vagy pedig egyszerûen tévedésbõl, illetve a Kbt. vonatkozó rendelkezéseinek nem megfelelõ ismerete miatt maradt el. Ajánlatkérõ tehát jogszerûen minõsítette a kérelmezõ ajánlatát érvénytelennek és zárta ki a Kbt. 53. § (2) bekezdése értelmében a közbeszerzési eljárásból. A Döntõbizottság nem fogadta el kérelmezõ kifogását, miszerint a hiánypótlási felszólításban ajánlatkérõnek közölnie kellett volna a nyilatkozat konkrét hiányát, mert ez irányú kötelezettséget a Kbt. nem ír elõ ajánlatkérõ terhére.<br>
Kizárási ok ezen túlmenõen az is, hogy a Raab Kft. úgy nyilatkozott, miszerint egyik elkülönített állami pénzalap felé sem áll fenn fizetési kötelezettsége. A jogorvoslati eljárásban tartott tárgyaláson elismerte, hogy miután foglalkoztat alkalmazottat, a Munkaerõpiaci Alap felé fizetési kötelezettsége van, csupán tartozása nincs. A tartozás és a fizetési kötelezettség nem azonos fogalmak, a tartozás kérdésköre csak fizetési kötelezettség esetén merülhet fel. A Raab Kft. nyilatkozata tehát nem felelt meg a valóságnak. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát. Ezen kizárási szabályt alkalmazni kell a 63. § (8) bekezdése értelmében az eljárás részvételi szakaszában is. A kérelmezõ konzorcium nevezett tagjának a nyilatkozatában foglaltaktól eltérõen fizetési kötelezettsége áll fenn a Munkaerõpiaci Alap felé, így jelentkezését a 46. §-ban foglaltak ellenére nyújtotta be, ezért ezen okból is indokolt a közbeszerzési eljárásból való kizárása.<br>
A Döntõbizottság megállapítja, hogy ajánlatkérõ jogszerûen zárta ki kérelmezõt a közbeszerzési eljárásból, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ nem minõsítette alkalmatlannak a szerzõdés teljesítésére a Schwabo Kft.–Állami Nyomda Rt. konzorciumot annak ellenére, hogy a Schwabo Kft. éves árbevétele nem éri el a felhívásban kikötött mértéket és a Kft.-nek nincs ISO-minõségbiztosítása.<br>
A Döntõbizottság megvizsgálta a kft. jelentkezését és megállapította, hogy a kft. az elõzõ 3 évre becsatolt mérlegében 1997. évre 413,799 ezer Ft, 1998. évre 290,855 ezer Ft, 1999. évre 287,273 ezer Ft árbevételt igazolt, a konzorcium másik tagja, az Állami Nyomda Rt. többmilliárdos nagyságrendû árbevételeket.<br>
A Schwabo Kft.–Állami Nyomda Rt. konzorcium alkalmassága megítélését illetõen a Döntõbizottságnak állást kellett foglalnia abban, hogy mennyiben helytálló az ajánlatkérõ érvelése, miszerint az éves árbevétel mértékét a konzorcium tagjai árbevételeinek összegzése útján kell megállapítani.<br>
A Schwabo Kft. és az Állami Nyomda Rt. konzorciumi formában nyújtotta be jelentkezését abból a célból, hogy az eljárás második szakászában az ajánlatot is e konzorciumként, azaz közösen nyújtják be. A konzorcium tehát a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(1) bekezdése szerinti közös ajánlattételnek minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>elsõ mondata így szól: "Több ajánlattevõ közösen is tehet ajánlatot." A rendelkezés "több ajánlattevõ" szóhasználattal él, így annak nyelvtani értelmezése szerint a közös ajánlattevõk mindegyike ajánlattevõ. Ez azzal jár együtt, hogy a közös ajánlattevõk – konzorciumi tagok – mindegyikét terhelik az ajánlatevõi minõséggel járó kötelezettségek. A Döntõbizottságnak a bíróság ítélkezési gyakorlatával alátámasztott joggyakorlata szerint ezért ajánlatkérõnek mindegyik konzorciumi tag vonatkozásában vizsgálnia kell az ajánlat/jelentkezés érvényességét és az ajánlattevõ/jelentkezõ alkalmasságát és az egyik konzorciumi tagra vonatkozó ajánlat/jelentkezés érvénytelensége, vagy az egyik konzorciumi tag alkalmatlansága a közös ajánlat/jelentkezés érvénytelenségét, illetve a közös ajánlattevõk/jelentkezõk alkalmatlanságát vonja maga után.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése értelmében az ajánlatkérõnek alkalmatlanná kell minõsíteni a szerzõdés teljesítésére azt az ajánlattevõt, aki nem felel meg a felhívásban kikötött valamely alkalmassági kritériumnak.<br>
Ajánlatkérõ azáltal, hogy elmulasztotta a konzorciumi tagok alkalmasságának külön-külön történõ vizsgálatát és ennek folytán a Schwabo Kft. alkalmatlansága miatt a konzorcium alkalmatlanságának megállapítását, megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését. A jogsértésre tekintettel a Döntõbizottság megsemmisítette ajánlatkérõnek a Schwabo Kft.–Állami Nyomda Rt. konzorcium alkalmasságára vonatkozó döntését.<br>
A Döntõbizottság nem adott helyt kérelmezõ azon állításának, hogy a Schabo Kft. az ISO-minõségbiztosítás hiánya miatt is alkalmatlan a szerzõdés teljesítésére. A felhívás szerint az ISO-minõségbiztosítás hiánya nem szerepelt az alkalmatlanná nyilvánítási okok között, így ezen okból ajánlatkérõnek nem kellett a kft. alkalmatlansága mellett döntenie.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c) d), és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 23.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>