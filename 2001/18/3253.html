<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3253)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt sz.: D.76/27/2001.<br>
<br>
Tárgy: Wiedemann Rt. I. sz., Kötiviép" B Kft. II. sz., Alterra Kft. III. sz. és a Hegedûs & Schmidt Kft. IV. sz. kérelmezõk jogorvoslati kérelmei és a Közbeszerzések Tanácsa elnöke indítványa Fadd Nagyközség Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa elnöke (1024 Budapest, Margit krt. 85.) kezdeményezésére, valamint Wiedemann Rt. (7100 Szekszárd, Ybl Miklós u. 3., képviseli: dr. Hargitai László ügyvéd, 1114 Budapest, Bartók B. u. 15/B., továbbiakban: kérelmezõ I.), a Kötiviép" B Kft. (5000 Szolnok, Gáz u. 1., képviseli: dr. Varga Judit ügyvéd, 5000 Szolnok, Ságvári krt. 4., továbbiakban kérelmezõ II.), az Alterra Kft. (1103 Budapest, Sibrik Miklós u. 30., képviseli: dr. Németh László jogtanácsos, a továbbiakban: kérelmezõ III.), valamint a Hegedûs & Schmidt Kft. (7130 Tolna, Bethlen G. u. 17., képviseli: dr. Vereczkei Dénes ügyvéd, 7130 Tolna, Deák F. u. 14., továbbiakban kérelmezõ IV.) kérelme alapján indult jogorvoslati eljárásban, melyet Fadd Nagyközség Önkormányzata (7133 Fadd, Dózsa Gy. u. 12., nevében eljáró Cetaso Nova Kft. a továbbiakban: ajánlatkérõ) "Fadd és társult községeiben szennyvízcsatorna-beruházás és szennyvíztisztító telep bõvítése" tárgyú közbeszerzési eljárás ellen nyújtottak be a kezdeményezõ iratnak, az I. és a III. sz. kérelmezõk jogorvoslati kérelmének helyt ad és megállapítja, hogy ajánlatkérõ megsértette a Közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, valamint a 53. § (2) bekezdésére figyelemmel a Kbt. 59. § (1) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság a II. és IV. számú kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a I. és III. számú kérelmezõ részére a határozat kézhezvételétõl számított 15 napon belül 30 000–30 000 Ft, azaz harmincezer–harmincezer forint igazgatási szolgáltatási díjat fizessen meg. Egyebekben az eljárással felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ Fadd, Gerjen, Dunaszentgyörgy települések szennyvízcsatorna-hálózatának megépítésére és Tolna város szennyvíztisztító telepének 400 m3/nap nagyságú kapacitás bõvítésére kért ajánlatokat.<br>
A tárgyi beruházás megvalósítása érdekében társult Fadd, Gerjen és Dunaszentgyörgy települések a beruházás lebonyolítása tárgyában megállapodást kötöttek. A megállapodás 4. pontja értelmében a gesztori feladatok ellátásával Fadd Nagyközséget bízták meg a társult önkormányzatok. A megállapodás 7. pontja rendelkezett arról, hogy a gesztori feladat a közbeszerzési eljárás megindításakor veszi kezdetét és a beruházás pénzügyi lebonyolításáig tart.<br>
A társult önkormányzatoknak a beruházás lebonyolítása tárgyában megkötött és fent idézett megállapodása értelmében a közbeszerzési eljárásban a társult Önkormányzatok képviseletében Fadd Nagyközség Önkormányzata járt el mint ajánlatkérõ. A nyílt elõminõsítéses eljárásra szóló részvételi felhívását a Közbeszerzési Értesítõ (K. É.) 2000. október 25-i számában tette közzé.<br>
A részvételi (elõminõsítési) szakaszban a részvételi felhívás és dokumentáció elõírásai szerint kellett összeállítani a jelentkezéseket.<br>
A 2000. november 20-i határidõre 8 jelentkezés érkezett a következõktõl: Bau Team Kft., Hoffmann Rt., Betonútépítõ Rt., Délviép Kft. és a négy kérelmezõ. Ajánlatkérõ valamennyi jelentkezést – a Betonút Rt. kivételével, mivel az késve érkezett – elfogadta és ezen döntését 2000. december 7-én hirdette ki.<br>
Az ajánlati felhívást 2000. december 8-án küldték meg az ajánlattevõknek.<br>
A felhívás szerint az ajánlatok elbírálása az összességében legelõnyösebb ajánlat szempontja alapján, az alábbi részszempontok segítségével történik:<br>
	súlyszámok<br>
– mûszaki teljesítés tartalma	5<br>
– a jólteljesítés biztosítékai	4<br>
– vállalási ár, fizetési feltételek	3<br>
– helyi munkaerõ alkalmazása	2<br>
Adható ponthatár: 1–100-ig.<br>
Ajánlatkérõ dokumentációt is készített, amelynek a mûszaki terveken kívül része volt a részletes elõírásokat tartalmazó "Ajánlati dokumentáció". Eszerint a pénzügyi, gazdasági és mûszaki alkalmassága igazolása tekintetében ajánlattevõi nyilatkozatot kértek a változást illetõen, valamint a formai és tartalmi követelményeket határozta meg ajánlatkérõ részletesen az alábbiak szerint a dokumentáció 27. oldalán:<br>
"Figyelmeztetés!<br>
Az alábbi nyilatkozatokat és hatósági igazolásokat (2. pont) csak akkor kell megtenni, illetve csatolni, ha az ajánlattevõ (alvállalkozója) vonatkozásában olyan változás állt be, mely alapján a minõsítésének ismételt megítélésére van szükség (pl. jogutódlás). Amennyiben az elõzõek nem állnak fenn, úgy az ajánlati felhívás 11. a) pontja szerinti nyilatkozat megtételét és az alábbiak (2.1.1–2.1.9. pontok) teljesítését írja elõ kötelezõen ajánlatkérõ. Az ajánlatkérõ felhívja az Ajánlattevõk figyelmét, hogy az elõminõsítési szakaszban alkalmas minõsítést kapott, tehát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. §-ban megfogalmazottak ismételt teljesítésére – kivéve az elõzõekben meghatározottakat – nincs szükség.<br>
<br>
2.1. Az ajánlat tartalmazzon egyértelmû nyilatkozatot arról, hogy ajánlattevõ<br>
<br>
2.1.1. az ajánlatot az ajánlatkérõ által közzétett " Ajánlati felhívásban" megjelölt tárgyban adja be,<br>
<br>
2.1.2. az "Ajánlati felhívásban" és a dokumentációban foglaltakat elfogadja és magára nézve kötelezõnek ismeri el.<br>
<br>
2.1.3. az ajánlatot az "Ajánlati felhívásban" és a dokumentációban elõírt feltételeknek megfelelõen készítette el,<br>
<br>
2.1.4. kész és képes a Dokumentációban meghatározott tárgyban szerzõdéses jogviszonyt létesíteni és a szerzõdést teljesíteni,<br>
<br>
2.1.5. ellene csõd- vagy felszámolási eljárás nincs folyamatban, végelszámolás alatt nem áll,<br>
<br>
2.1.6. nyilatkozat, hogy ajánlatkérõ vagy annak megbízottja jogosult a nyilvános adatok körében (pl. IM céginformációs szolgálat stb.) a cégre vonatkozó adatokat gyûjteni annak érdekében, hogy a nyilatkozatok valódiságát ellenõrizhesse.<br>
<br>
2.1.7. részérõl a közbeszerzési eljárás megnyerése esetén a Szerzõdés aláírására ki jogosult,<br>
<br>
2.1.8. mikro-, kis-, középvállalkozásnak minõsül, vagy egyéb kategóriába tartozik, azaz nem tartozik a vonatkozó törvény hatálya alá.<br>
<br>
2.1.9. 30 napnál nem régebbi cégkivonatot, továbbá az ajánlatot jegyzõ és ha nem ugyanaz a személy a szerzõdés aláírására jogosult személy, akkor ezen személy aláírási címpéldányát is eredeti, másodlati vagy közjegyzõ által hitelesített másolati formában."<br>
Ajánlatkérõ írásos kérdéseket is megválaszolt, valamint 2001. január 5-én helyszíni bejárást rendezett.<br>
Az ajánlatok bontására 2001. január 18-án került sor. Heten tettek ajánlatot: a négy kérelmezõ, a Délviép Kft., a Hoffmann Rt. és a Bau Team Kft.<br>
Az ajánlatok értékelése során a lebonyolító CETASO-NOVA Kft. (továbbiakban lebonyolító) elvégezte az ajánlatok formai és tartalmi szempontú vizsgálatát. Az ajánlatkérõ (a társult önkormányzatokkal együttes ülésén) 2001. február 4. napján a lebonyolító elõkészítõ anyaga alapján elkészített elõterjesztést vitatta meg és meghozta az eljárását lezáró döntését, melyet nyilvánosan 2001. február 5-én hirdetett ki. Egy ajánlat kivételével valamennyi ajánlatot érvénytelennek nyilvánítottak, így az egyetlen érvényes ajánlattevõt, a BAU-TEAM Kft.-t hirdették ki az eljárás nyertesének. Az összegzést megküldték az ajánlattevõknek 2001. február 9-én. Több ajánlattevõ kérte a döntés részletes indoklását. Ezt ajánlatkérõ 2001. február 8-án kelt levelében megadta számukra.<br>
A négy kérelmezõ ajánlata érvénytelen lett, amelynek részletes indokait ajánlatkérõ az alábbiak szerint fogalmazta meg:<br>
Wiedemann Építõipari és Vállalkozási Rt.<br>
– Az ajánlatában megsértette a folyamatos sorszámozásra vonatkozó dokumentációbeli elõírást, mert a csatolt cégkivonat 8/1, 8/2, 8/3 számozással van ellátva.<br>
– Ezen túlmenõen az ajánlattevõ ajánlatában a helyi önkormányzatokról szóló 1990. évi LXV. törvény 88. §-ba ütközõ mértékû hitelkonstrukciót ajánl meg. A dokumentáció elõírásai szerint a jogszabályba ütközõ megajánlást az ajánlatkérõ érvényteleníteni köteles.<br>
KÖTIVIÉP Közép-Tisza Vidéki és Telekommunikációs Kft.<br>
– Az ajánlati dokumentáció VI. fejezet 2.1.9 pont alatt támasztott követelményt az ajánlattevõ nem teljesítette, nem csatolt be aláírási címpéldányt.<br>
– Az ajánlatban szereplõ összes oldal nem folyamatosan sorszámozott, ezzel megsérti a dokumentáció elõírásait.<br>
Alterra Építõipari Kft.<br>
– Az ajánlati dokumentáció VI. fejezet 2.1.9 pont alatt támasztott követelményt a becsatolt aláírási címpéldány nem elégíti ki (30 napnál régebbi).<br>
– Az ajánlatnak 8. oldalán a Kbt.-be ütközõ, feltételhez kötött megajánlást tesz a határidõre vonatkozóan.<br>
– Az ajánlatnak 15. oldalán a 2.1.7 pontban nem adja meg név szerint az aláírásra jogosultat, illetve nem egyértelmû a nyilatkozata.<br>
Hegedûs és Schmidt Kft.<br>
– Az ajánlata nem felelt meg az ajánlati dokumentáció II. fejezet 3.2 pontjának. Az ajánlattevõ a helyi önkormányzatok címzett és céltámogatásról szóló 1992. évi LXXXIX. törvény 13. §-ába ütközik, ezért a dokumentáció elõírásai alapján érvénytelenítésre került."<br>
I. számú kérelmezõ 2001. február 8. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ eljárást lezáró döntését, mellyel ajánlata érvénytelenségét állapította meg.<br>
Álláspontja szerint a dokumentációban foglalt folyamatos sorszámozás követelményének eleget tett, azt nem sértette meg azzal, hogy a cégkivonat tekintetében – mivel ez egy összetartozó hiteles okmány – alszámozást alkalmazott.<br>
Az ajánlatában többletfelajánlásként szereplõ konstrukció – a beruházás pénzügyi finanszírozására – nem ütközik jogszabályba, hiszen a helyi önkormányzatok címzett és céltámogatásáról szóló 1992. évi LXXXIX tv. (Cctv.) megteremti az alapját annak, hogy az önkormányzat a fõvállalkozótól kölcsönt vegyen fel, a helyi önkormányzatokról szóló 1990. évi LXV. tv. (Ötv.) 88. § (1) bekezdés b) pontja pedig szintén lehetõvé teszi az önkormányzatnak a hitelfelvételt.<br>
A fenti jogszabályok értelmében álláspontja szerint nem tett jogszabályba ütközõ felajánlást, így ajánlatkérõ jogsértõen járt el, amikor ajánlatát érvénytelennek minõsítette a fenti indokok alapján.<br>
Jogorvoslati kérelmének kiterjesztése során kérte annak vizsgálatát, hogy ajánlatkérõ betartotta-e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdésben foglalt, a bírálóbizottság létrehozására vonatkozó kötelezettséget, valamint ennek keretében az összeférhetetlenség vizsgálatára sor került-e a közbeszerzési eljárás során.<br>
Kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, alkalmazzon bírságot (a lebonyolítóval szemben is), marasztalja ajánlatkérõt a költségekben, alkalmazzon ideiglenes intézkedést és az eljárás felfüggesztését rendelje el.<br>
A II. számú kérelmezõ 2001. február 8. napján a Döntõbizottsághoz benyújtott jogorvoslati kérelmében és annak kiegészítésében sérelmezte ajánlatkérõ eljárást lezáró döntését, mellyel ajánlata érvénytelenségét állapította meg.<br>
Álláspontja szerint miután az elõminõsítési eljárásban már csatolta a címpéldányt és a társaságban a dokumentációban (26. old., 2. pont) megfogalmazott körülmény nem következett be, így a címpéldány ismételt csatolására nem volt szükség. Miután az ajánlati dokumentációban foglalt feltételeknek teljes mértékben megfelelt, így az érvénytelenné nyilvánítás jogsértõ volt ajánlatkérõ részérõl.<br>
Sérelmezte továbbá, hogy ajánlatkérõ nem tett maradéktalanul eleget a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében foglalt indoklási kötelezettségének az érvénytelenség tekintetében az összegzésben. Az érvénytelenség egy késõbbi idõpontban történõ indoklásával álláspontja szerint ajánlatkérõ nem járt el jogszerûen.<br>
Kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, alkalmazzon bírságot (a lebonyolítóval szemben is), marasztalja ajánlatkérõt a költségekben, alkalmazzon ideiglenes intézkedést és az eljárás felfüggesztését rendelje el.<br>
A III. számú kérelmezõ 2001. február 8. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ eljárást lezáró döntését, mellyel ajánlata érvénytelenségét állapította meg.<br>
Álláspontja szerint valamennyi érvénytelenné nyilvánítási ok megalapozatlan és jogsértõ. Az ajánlati dokumentáció alapján nem volt elõírás, hogy az aláírási címpéldány 30 napnál ne legyen régebbi. Ezen kikötést kizárólag úgy lehetett értelmezni, hogy az a cégkivonatra vonatkozott.<br>
Azzal a szerzõdés aláírására jogosultra vonatkozó nyilatkozattal, amely azt tartalmazta, hogy az aláírásra a társaság ügyvezetõje jogosult, eleget tettek a dokumentációjában foglaltaknak (27. old., 2.1.7. pont), mivel az ügyvezetõ személye a csatolt cégkivonatból kétséget kizáró módon megállapítható, így ajánlatkérõ nem hivatkozhat arra, hogy nem került név szerint megadásra az aláíró személye.<br>
Ajánlatkérõ teljesítési határidõre vonatkozó nyilatkozat kifogásolása sem valós véleménye szerint. Az ajánlati dokumentációban meghatározásra került a munkaterület átadására vonatkozó elõírás, így a nyilatkozatukat ezen elõírással összhangban adták meg, amely így nem lehet jogsértõ, hiszen éppen az ajánlatkérõ dokumentációban megkövetelt feltételeinek tett eleget.<br>
Kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, alkalmazzon bírságot (a lebonyolítóval szemben is), marasztalja ajánlatkérõt a költségekben, alkalmazzon ideiglenes intézkedést és a szerzõdéskötést tiltsa meg.<br>
A Közbeszerzések Tanácsa Elnöke 2001. február 12. napján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) és (4) bekezdések alapján hivatalból eljárást kezdeményezett ajánlatkérõ közbeszerzési eljárásának felülvizsgálatára.<br>
A IV. számú kérelmezõ 2001. február 19. napján jogorvoslati kérelmében sérelmezte ajánlatkérõ eljárást lezáró döntését, amelyben ajánlatát érvénytelennek minõsítették. Álláspontja szerint ajánlatának a számlák értékébõl történõ visszatartásra vonatkozó többletfelajánlása nem ütközik az ajánlatkérõ által hivatkozott 1992. évi. LXXXIX. tv. (Cctv.) rendelkezéseibe. Ezen jogszabály a fel nem használt forrás elvesztésrõl rendelkezik, azonban az ajánlati konstrukció nem eredményezi, hogy a visszatartására kerülõ összeg fel nem használt forrásnak minõsüljön és attól az ajánlatkérõ elessen.<br>
Kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, marasztalja ajánlatkérõt a költségekben.<br>
Ajánlatkérõ érdemi észrevételében az alaptalan kérelmek elutasítását kérte. Álláspontja szerint az eljárás során nem követett el jogsértést, valamennyi érvénytelenné nyilvánítási ok megalapozott a kérelmezõk vonatkozásában.<br>
I. számú kérelmezõ esetében az alszámok alkalmazása nem felel meg az ajánlati dokumentáció 28. oldalán 5.1. pontban megfogalmazott követelménynek, miszerint az ajánlatot utólagos javítások és beszúrások nélkül kell elkészíteni. Az alszámozás pedig a "beszúrás nélküli" követelménnyel ellentétes, tehát ellentétes a dokumentációval is. Az alszámozás álláspontja szerint lehetõséget biztosít az ajánlat utólagos módosítására. Mivel az érvénytelenség megállapításához elegendõ egyetlen ok is, így a törvénybe ütközõ felajánlás, mint érvénytelenségi ok vizsgálata álláspontja szerint irreleváns a döntés jogszerûsége tekintetében.<br>
Az I. sz. kérelmezõ által megajánlott pénzügyi finanszírozási konstrukció jogsértõ, mivel az Ötv. 88. § (1) bekezdése ugyan hitel felvételére lehetõséget ad, azonban a (2) bekezdése kimondja, hogy a helyi önkormányzat adósságot keletkeztetõ éves kötelezettségvállalásának (hitelfelvételének és járulékainak, valamint kötvénykibocsátásának, garancia- és kezességvállalásának, lízingjének) felsõ határa a korrigált saját folyó bevétel. A hivatkozott Ötv. 88. § (3) bekezdése szerint pedig a korrigált saját folyó bevétel: rövid lejáratú kötelezettségek (tõke- és kamattörlesztés, lízingdíj) adott évre esõ részével csökkentett saját folyó bevétel éves elõirányzatának 70%-a.<br>
A beruházásban részt vevõ társult önkormányzatok korrigált saját folyó bevétele kevesebb, mint az önrész nagysága, amely kiváltására a többletfelajánlás vonatkozik. A fentiek alapján egyértelmûen megállapítható, hogy az I. számú kérelmezõ többletfelajánlása elfogadásával ajánlatkérõ megsértette volna az Ötv. 88. §-ában foglaltakat.<br>
A bírálóbizottság hiányára vonatkozó kérelmezõi elõadással kapcsolatban úgy nyilatkozott, hogy az ajánlatkérõ döntési kompetenciája, hogy a törvényi minimumot meghaladó mértékben hány fórumot, bizottságot von be az értékelésbe. Az ajánlatok értékelésében több mint három személy vett részt, így ajánlatkérõ megfelelt a Kbt. rendelkezéseinek.<br>
A II. számú kérelmezõ miután a dokumentációban elõírt aláírási címpéldány csatolásának követelményét nem teljesítette, így ajánlata formai szempontból nem felelt meg a kiírásnak, így érvénytelenné nyilvánítása jogszerû volt.<br>
III. számú kérelmezõ tekintetében is jogszerûen került megállapításra álláspontja szerint az érvénytelenség. Jelen esetben is elegendõ egy kizárási ok fennállása az érvénytelenné nyilvánításhoz. A III. sz. kérelmezõ nem csatolt 30 napnál nem régebbi aláírási címpéldányt a dokumentációban elõírt szerint, így formai hiányossága miatt már ezen okból is érvénytelen ajánlatot tett. Az ajánlatában a szerzõdés aláírására jogosultat nem név szerint adta meg, hanem csak utalt az ügyvezetõ személyére, így ezen nyilatkozata nem felelt meg a dokumentációban elõírt formai feltételnek a nyilatkozat vonatkozásában. Ezen túl a munka megkezdésének feltételhez történõ kötése ellentétes a felhívással és a dokumentációval, mivel az ütemterv egy konkrét idõpontot jelöl meg a munkák megkezdésének.<br>
A IV. számú kérelmezõ az ajánlati dokumentációban megfogalmazottaktól eltérõen tett ajánlatot a számlákból történõ visszatartásra. Ezen túl a 10 napos fizetési határidõ is ellentétes az ajánlati dokumentációban megfogalmazott 60 napos határidõvel. A garanciális visszatartás tekintetében tett ajánlat azért törvénysértõ álláspontja szerint, mert azzal, hogy a 2,5% összeg visszafizetésére az ajánlott garanciális idõt követõen, azaz a beruházás megvalósítását követõ 5. évben kerül sor, az ajánlatkérõnek ezen összegrõl mint fel nem használt forrásról a Cctv. 13. §-a alapján le kell mondania.<br>
A kezdeményezõ iratra tett észrevételében az eljárását lezáró döntés jogszerûségére hivatkozott és arra, hogy ennek keretében jogszerûen hozott döntést az eljárás nyertesérõl, ezért kérte a kezdeményezõ irat elutasítását.<br>
Az egyéb érdekeltek érdemi észrevételt nem tettek a jogorvoslati eljárás során.<br>
A Döntõbizottság 2001. február 9. napján meghozott határozatával ideiglenes intézkedést alkalmazott és az eljárást felfüggesztette, mivel az ideiglenes intézkedés törvényben meghatározott feltételei fennálltak, továbbá elrendelte a kezdeményezõ irat és a kérelmek együttes elbírálását.<br>
A Döntõbizottság megállapította, hogy a Közbeszerzések Tanács Elnökének kezdeményezése, továbbá az I. és III. számú kérelmezõ jogorvoslati kérelme megalapozott, II. és IV. számú kérelmezõ jogorvoslati kérelme alaptalan az alábbiak szerint:<br>
A Döntõbizottságnak az eljárás során azt kellett megvizsgálni, hogy az ajánlatkérõ által megállapított érvénytelenné nyilvánítási okok megalapozzák-e a kérelmezõk ajánlatai vonatkozásában az érvénytelenség megállapítását.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság álláspontja szerint ajánlatkérõ csak akkor járt el jogszerûen, és akkor zárhatja ki az ajánlatokat az eljárás további szakaszából és mellõzhette az érdemi értékelésének elvégzését, ha a megállapított érvénytelenségi okok fennállnak, illetve az egyes kérelmezõk vonatkozásában megállapított több érvénytelenségi ok közül legalább egy-egy valós.<br>
I. számú kérelmezõ ajánlatának vizsgálatát követõen a Döntõbizottság az alábbi megállapításokra jutott:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése kimondja az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
<br>
1. Ajánlatkérõ az ajánlati dokumentációban 28. oldal 5.1. pont második bekezdésében az alábbiakat írta elõ a sorszámozás vonatkozásában:<br>
"Az ajánlatot A/4 formátumú lapokon, egy kötetben, a lapokat folyamatosan sorszámozva, gépelt vagy nyomtatott formában, utólagos javítások, beszúrások nélkül, 3 példányban kell elkészíteni."<br>
Az I. sz. kérelmezõ a fenti formai követelménynek megfelelõen ajánlatát folyamatos sorszámozással adta be, azonban kizárólag a cégkivonat tekintetében – annak összefüggõségére tekintettel – alszámok beiktatásával számozta meg annak lapjait, amely a Döntõbizottság álláspontja szerint megfelel a dokumentáció folyamatos sorszámozására vonatkozó követelményének. Ajánlatkérõ a dokumentációban nem határozott meg további feltételeket a folyamatos sorszámozás tekintetében, így utólag nem terjesztheti ki a meghatározott feltétel értelmét olyan követelményekkel, amelyek nem szerepeltek a dokumentációban, hiszen a fenti hivatkozott <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében ajánlatkérõ is kötve van a felhíváshoz és dokumentációban általa megadott feltételéhez.<br>
Téves ajánlatkérõ által döntése alátámasztására történõ azon hivatkozás, miszerint az alsorszámozás a "beszúrások nélküli" kitételnek nem felel meg. Ajánlatkérõ által idézett elõírás az utólagos javításokat és beszúrásokat zárja ki, és nem pedig a folyamatos sorszámozás módjára vonatkozik. Téves azon ajánlatkérõi elõadás is, hogy az adott esetet nézve a kérelmezõ által a cégkivonat tekintetében alkalmazott alszámok beiktatása az ajánlat utólagos módosítására ad lehetõséget, és egyébként sem derül ki, hogy a 8/3 sorszám után további alszámok jönnek vagy a 9. sorszám, és így manipulálható az ajánlat.<br>
A cégkivonat hiteles közokirat, amelynek tartalma jogszabályilag meghatározott. Rovatai alapján pontosan ismerhetõek annak tartalmi elemei, valamint mint okirat, oldalszámokat is tartalmaz. A fentiekbõl következõen minden reális alapot nélkülöz ajánlatkérõ eszmefuttatása az utólagos módosítás lehetõségérõl, hisz az alsorszámok követik a cégkivonat számozását, valamint ahhoz logikailag további oldalakat hozzátenni, illetve oldalakat elvenni – anélkül, hogy a hamisítás egyértelmû ne legyen – nem lehet.<br>
A fentieken túl azonban ajánlatkérõ a dokumentációban folyamatos sorszámozást követelt meg ajánlattevõktõl. A folyamatosságot jelen esetben az alszámok beiktatása nem szakítja meg, így e tekintetben nem ellentétes az I. sz. kérelmezõ ajánlata a dokumentáció kiírásával.<br>
<br>
2. Ajánlatkérõ a dokumentáció II. fejezetében a túlvállalások tekintetében elõírta, hogy a jogszabályba ütközõ megajánlás esetén az ajánlatot az ajánlatkérõ érvényteleníti, tekintettel arra, hogy a részleges érvénytelenség a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése és 62. § (2) bekezdése alapján nem kezelhetõ.<br>
Az I. sz. kérelmezõ a többletvállalás keretében az ajánlatkérõi önerõ megfinanszírozását – együttmûködési szerzõdés keretében – kívánta vállalni. A finanszírozás részletes feltételeit az ajánlathoz csatolt együttmûködési megállapodás tartalmazta.<br>
Az Ötv. 88. § (1) bekezdés b) pontja kimondja: A helyi önkormányzat hitelt vehet fel és kötvényt bocsáthat ki.<br>
A 88. § (2) bekezdése úgy rendelkezik, hogy a helyi önkormányzat adósságot keletkeztetõ éves kötelezettségvállalásának (hitelfelvételének és járulékainak, valamint kötvénykibocsátásának, garancia- és kezességvállalásának, lízingjének) felsõ határa a korrigált saját folyó bevétel. A korrigált folyó bevétel az Ötv. 88. § (3) bekezdése alapján a rövid lejáratú kötelezettségek (tõke-, kamattörlesztés, lízingdíj) adott évre esõ részével csökkentett saját folyó bevétel 70%-a.<br>
A fenti rendelkezések taxatíve határozzák meg az adósságot keletkeztetõ kötelezettségvállalásokat – és ezek keretében a hitelfelvételt is – amelyek tekintetében korlátozó rendelkezést tesz. A korlátozó rendelkezések is csak a törvény által taxatíve meghatározott esetek vonatkozásában áll fenn, ezen kimerítõ felsorolás azonban a pénzkölcsönt nem tartalmazza.<br>
A hitelintézetekrõl és a pénzügyi vállalkozásokról szóló 1996. évi CXII. tv. (Hpt.) 3. § (1) bekezdése értelmében a hitel és pénzkölcsön nyújtása tevékenység üzletszerû végzése minõsül pénzügyi szolgáltatásnak, s így engedéllyel végezhetõ pénzügyi tevékenységnek.<br>
A Hpt. 2. számú mellékletének 22. pontjában az üzletszerû tevékenységet az alábbiak szerint definiálja: "üzletszerû tevékenység: az ellenérték fejében nyereség, illetve vagyonszerzés végett – elõre egyedileg meg nem határozott ügyletek megkötésére irányuló rendszeresen folytatott gazdasági tevékenység."<br>
A fentiek szerint kérelmezõnek a pénzügyi konstrukció megajánlása nem ellentétes a fent hivatkozott jogszabályi rendelkezésekkel, az adott finanszírozási forma konkrét, egyedileg meghatározott beruházáshoz kapcsolódik, így nem meríti ki az üzletszerû tevékenység fogalmát sem, amely alapján engedélyköteles pénzügyi szolgáltatásnak minõsülne a megajánlott konstrukció, valamint nem minõsül hitelnek sem, így ezen felajánlása nem ütközik az ajánlati dokumentáció elõírásaiba sem.<br>
A Döntõbizottság a III. számú kérelmezõ ajánlatát is megvizsgálta az érvénytelenség tükrében és megállapította, hogy jogorvoslati kérelme az alábbiak szerint alapos:<br>
<br>
1. A 30 napnál régebbi aláírási címpéldány kifogásolása:<br>
A Döntõbizottság álláspontja szerint az ajánlati dokumentáció elõírása a cégkivonat tekintetében tartalmazott arra vonatkozó kikötést, hogy az 30 napnál nem lehet régebbi. Ezzel szemben a aláírási címpéldány vonatkozásában ilyen korlátozás nem állapítható meg. Ajánlatkérõ az ajánlati felhívásához kötve van, így a késõbbiekben attól nem térhet el. III. számú kérelmezõ ajánlatához az ajánlati felhívásnak megfelelõen csatolta a 30 napnál nem régebbi cégkivonatot, valamint az aláírási címpéldányokat, és ezzel teljes mértékben eleget tett a dokumentációban megfogalmazott feltételeknek. Ha ajánlatkérõ elvárása volt, hogy a címpéldány is 30 napnál nem régebbi legyen, úgy azt egyértelmûen elõ kellett volna írnia a dokumentációban. A címpéldány a cégkivonatban szereplõ cégjegyzésre jogosultak cégjegyzési módját hivatott igazolni hitelesen mindaddig, míg a cégjegyzésre jogosultság fennáll, így ha a címpéldány 30 napos voltához egyéb – a jogszabályban meghatározott céljától eltérõ – ajánlatkérõi érdek fûzõdött, úgy ennek meg kellett volna jelennie a dokumentációban. Utólag a feltételeknek más tartalommal való megtöltésére nincs módja ajánlatkérõnek.<br>
<br>
2. A szerzõdés aláírójának nem a dokumentációnak megfelelõ megjelölése:<br>
III. sz. kérelmezõ ajánlatában az alábbiak szerint határozta meg a szerzõdés aláírására jogosultakat:<br>
"részérõl a szerzõdés aláírására a cég ügyvezetõ igazgatója (egy személyben) jogosult, illetve akadályoztatása esetén Repkényi Katalin gazdasági igazgató és Rákosi József igazgató együttesen."<br>
A III. sz. kérelmezõ fenti tartalmú nyilatkozatával a dokumentációban elõírt feltételnek, miszerint nyilatkozni kell, hogy az eljárás megnyerése esetén a szerzõdés aláírására ki jogosult, maradéktalanul eleget tett. A szerzõdés aláírására jogosultjának III. számú kérelmezõ által az ügyvezetõ személyében történõ megnevezése nem hagy ajánlatkérõ számára bizonytalanságot a tekintetben, hogy ki lesz az aláíró, hiszen az ügyvezetõ neve, adatai kétséget kizáróan megállapíthatóak a megkért cégkivonat tartalmából.<br>
<br>
3. A teljesítési határidõre vonatkozó nyilatkozat kifogásolása:<br>
Ajánlatkérõ maga határozta meg a dokumentációban, hogy a munkaterület átadására a szerzõdés hatályosulását követõ 10 napon belül kerül sor. Ezzel a kikötéssel ajánlatkérõ nem egy konkrét idõpontot jelölt meg. III. sz. kérelmezõ ajánlatában elfogadta ajánlatkérõ fenti feltételét, s nyilatkozatát a dokumentációban meghatározott feltételek szem elõtt tartásával, azzal összhangban tette meg a munkák megkezdésére vonatkozóan. Nyilatkozatának azon kitétele, hogy "amennyiben a munkaterület átadásra kerül az ajánlatban rögzített szerinti határidõben" nem jelent mást, mint a dokumentációnak megfelelõ és feltételeit elfogadó nyilatkozat.<br>
Az ajánlatok érvényessége vizsgálatának nem lehet célja, hogy ajánlatkérõ, önkényesen értelmezve a saját maga által megfogalmazott feltételeket, kizárólag – a dokumentációból, felhívásból nem következõ – formai, pusztán ajánlatkérõ számára "nem tetszõ" megfogalmazási hibák alapján állapítsa meg az – egyébként az ajánlatkérõ igényeinek és a dokumentációnak mind formai és tartalmi szempontból megfelelõ, az eljárásban értékelhetõ – ajánlatok érvénytelenségét, és ezáltal a törvény célját jelentõ versenyt indokolatlanul korlátozza, illetve kizárja olyan ajánlattevõk számára, akik eséllyel vehetnének részt az eljárás további szakaszában.<br>
A fentiek alapján a Döntõbizottság megállapította, hogy ajánlatkérõ érvénytelenséget megállapító döntése jogsértõ volt, az I. és III. sz. kérelmezõk esetében, azaz esetükben a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését, valamint az 53. § (2) bekezdésére figyelemmel az 59. § (1) bekezdését sértette meg ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) kimondja: Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az eljárás további szakaszában csak az érvénytelen és a kizárt ajánlatok nem vehetnek részt, azonban valamennyi érvényes ajánlatot értékelnie kell ajánlatkérõnek annak érdekében, hogy az összességében legelõnyösebb ajánlatot ki tudja választani.<br>
Ha ajánlatkérõ olyan ajánlatokat nyilvánít érvénytelennek, amelyek vonatkozásában a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésben megfogalmazott érvénytelenségi okok egyike sem áll fenn, s ezért ezen ajánlatoknak az eljárás további szakaszából való kizárása jogsértõ, ezáltal ajánlatkérõ nem hozhat a nyertes tekintetében sem helyes döntést, hiszen el nem bírált érvényes ajánlatok hiányában az összességében legelõnyösebb ajánlat nem állapítható meg. Ezért ajánlatkérõ a Kbt. 59. § (1) bekezdését is megsértette az eljárást lezáró döntése vonatkozásában.<br>
A Döntõbizottság megállapította, hogy a II. és a IV. számú kérelmezõ jogorvoslati kérelme megalapozatlan az alábbiak szerint.<br>
A II. számú kérelmezõ ajánlata nem tartalmazta az aláírási címpéldányt. Az ajánlati dokumentáció 26–27. oldalán ajánlatkérõ felhívta az ajánlattevõket arra, hogy mivel elõminõsítésre sor került, így a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ában megfogalmazottak ismételt csatolására csak akkor van szükség, ha az idõközben beállott változás miatt az ismételt minõsítésre van szükség. Ezt követõen meghatározta ajánlatkérõ, hogy milyen nyilatkozatok, illetve iratok csatolását kéri. Ezek között szerepelt az aláírási címpéldány is külön nevesítve. Ajánlatkérõ az aláírási címpéldányt mint egyéb formai követelményt írta elõ ajánlattevõk számára már a részvételi felhívásban is, az nem tekinthetõ a Kbt. 44. és 46. §-ai körében kért nyilatkozatnak sem, amelyet csak akkor kér csatolni ajánlatkérõ, ha változás következett be. A fentiek alapján az aláírási címpéldányt kötelezõen csatolni kellett az ajánlathoz, amelynek hiánya a Kbt. 52. § (2) bekezdés d) pontja alapján az ajánlat érvénytelenségét vonja maga után.<br>
IV. számú kérelmezõ ajánlatában a garanciális visszatartásra adott vállalásában a visszatartott összegek kifizetésére az esedékességtõl számított 10 napos fizetési határidõt határozott meg. A visszatartott összeg kifizetésére ugyanúgy az ajánlatkérõ által leigazolt számla alapján kerülhet sor, mint ahogy a teljesítés idõszakában történõ kifizetésekre. Ajánlatkérõ az ajánlati dokumentáció 17. oldalán 3.8. pontban elõírta, hogy "A kifizetés a kincstári kör útján történik. Ezért – a kincstári fizetési rendbõl eredõen – az ajánlattevõknek nyerésük esetére vállalniuk kell, hogy a fizetés minden tekintetben megfelelõ formájú és tartalmú számla befogadását követõen a Megrendelõ által igazolt kézhezvételtõl számított 60 napos határidõvel történjen." A ajánlatkérõ a visszatartás tekintetében nem határozott meg eltérõ szabályokat, így 60 napos fizetési határidõ itt is feltétel volt, amelytõl érvényesen eltérni nem lehetett ajánlattevõknek.<br>
Azzal, hogy IV. számú kérelmezõ a visszatartott összegek tekintetében 10 napos fizetési határidõre tett ajánlatot, ezzel ajánlata nem felelt meg a dokumentációnak, és így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlata érvénytelen.<br>
A Döntõbizottság nem vizsgálta, hogy a megajánlatott biztosítéknyújtási konstrukció ütközik-e jogszabályba, mivel az ajánlat a megajánlatott 10 napos fizetési határidõ miatt nem felel meg a dokumentáció feltételeinek, így ezáltal az ajánlat érvénytelen.<br>
A Döntõbizottság rámutat továbbá arra, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése a bírálóbizottság létrehozására vonatkozóan nem írja elõ, hogy a bizottság létrehozását írásban dokumentálni kell. A közbeszerzési eljárás alapelveibõl, rendszerébõl következõen azonban alapvetõen jellemzõ rá az írásbeliség, hiszen az alapelvek, mint a nyilvánosság érvényesülése, valamint a törvény szabályainak nyomon követhetõsége megköveteli, hogy az egyes eljárási cselekmények dokumentálásra kerülhessenek.<br>
A bírálóbizottság létrehozása körében a törvény megköveteli bizonyos szabályok betartását. A bírálóbizottság tekintetében is vizsgálni kell a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében megfogalmazott összeférhetetlenségi szabályokat, amihez elengedhetetlen, hogy elõre ismeretesek legyenek a bizottság tagjai, hogy ellenõrizhetõvé váljon a törvény szabályainak betartása.<br>
A bizottság tagjai ismeretében lehet csak arról nyilatkozni, hogy megfelelõ szakértelemmel rendelkeznek-e annak tagjai. Jelen jogorvoslati eljárásban csak az ajánlatkérõ tárgyaláson tett nyilatkozata vonatkozott arra, hogy a törvény szerint 3 tagú bírálóbizottság megválasztásra került.<br>
A bizottság tagjai tekintetében, ha jogi személy is tagként kerül megválasztására, illetve bevonásra az értékelésbe, az önmagában csak 1 tagnak számít a bizottsági tagság szempontjából.<br>
A bizottság felállítására és mûködésére vonatkozó konkrét írásbeli dokumentálás (felkérés, tagok neve, elfogadás stb.) ajánlatkérõ részérõl nem történt meg, így e körben a Döntõbizottság jogsértést nem állapított meg, mivel nem látta kellõen bizonyítottnak sem a bizottság létrehozását, sem annak hiányát.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta, s az egyebekben megalapozatlan jogorvoslati kérelmeket a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 4.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>