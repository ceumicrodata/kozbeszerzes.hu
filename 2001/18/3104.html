<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3104)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.99/9/2001.<br>
<br>
Tárgy: a MOL Rt. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Barcza Klára ügyvéd (1093 Budapest, Közraktár u. 32.) által képviselt MOL Rt. (1093 Budapest, Közraktár u. 30., továbbiakban: kérelmezõ) jogorvoslati kérelmének – melyet a Budapesti Közlekedési Rt. (1072 Budapest, Akácfa u. 15., továbbiakban: ajánlatkérõ) 36 millió liter motorikus gázolaj beszerzése tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés a) pontját, ezért ajánlatkérõnek a tárgyalásos eljárási forma alkalmazására vonatkozó döntését megsemmisítette.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ gyorsított tárgyalásos eljárás lefolytatására részvételi felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában. A felhívást január 17-én módosította. Az eljárási forma alkalmazását azzal indokolta, hogy az azonos tárgyú korábbi két nyílt eljárása eredménytelenséggel végzõdött, és az idõveszteség a folyamatos és biztonságos ellátást veszélyeztetõ helyzetet okozott.<br>
A felhívás 3. c) pontja szerint részajánlattételre, a 11. pont szerint pedig többváltozatú ajánlat tételére is lehetõség volt. A felhívás 9. c) pontja alapján az ajánlatok elbírálásának szempontja az összességében legelõnyösebb ajánlat, melyet a 0,6-os súlyszámú ajánlati ár, a 0,2-es súlyszámú kedvezõbb fizetési feltételek és a 0,2-es súlyszámú egyéb, a kötelezõen elõírt feltételeken felül megajánlott kedvezmények bírálati részszempontok alapján 1–100-ig terjedõ pontszámozással kívánt ajánlatkérõ kiválasztani.<br>
A részvételi jelentkezési határidõig, 2001. január 29-ig a kérelmezõ, az OMV Hungária Kft. és a Petroline Kft. nyújtott be jelentkezést. Ajánlatkérõ kérelmezõt és az OMV Hungária Kft.-t hívta fel ajánlattételre.<br>
A felkért ajánlattevõk részére ajánlati dokumentációt bocsátott rendelkezésre.<br>
Az ajánlati dokumentáció V.2. pontjában ajánlatkérõ az ajánlatok értékelésénél adható pontszámok tartományát 0–100-ig határozta meg, e pontban megadta továbbá az egyes bírálati részszempontokból történõ értékelése módszerét.<br>
A dokumentációban ajánlatkérõ ismertette a megkötendõ szerzõdés általa fontosnak tartott feltételeit, így a II.5. pontban a fizetési határidõt 30 napban határozta meg, késedelmes fizetés esetére a Ptk. szerinti mértékû késedelmi kamat kikötést tett.<br>
Kérelmezõ február 19-én jogorvoslati kérelmet terjesztett elõ a Döntõbizottsághoz, sérelmezve a kiírás egyes feltételeit. A következõket kifogásolta:<br>
– Az ajánlati dokumentáció V.2. pontjában 0–100-ig terjedõ értékelési pontszámtartomány szerepel, ami nem egyezik sem a részvételi felhívásban, sem a korábbi nyílt eljárás felhívásában és dokumentációjában közölt 1–100-ig terjedõ pontszámtartománnyal, ezen eltérés miatt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában foglalt kikötés értelmében nem is választhatta volna a tárgyalásos eljárási formát.<br>
– A tárgyalásos eljárási forma alkalmazását kizárja az a tény is, hogy a korábbi nyílt eljárás ajánlati dokumentációjában a beszerzésre kerülõ termék ellenértékének késedelmes fizetése esetére évi 15%-os késedelmi kamat volt kikötve, a jelen tárgyalásos eljárás ajánlati dokumentációjában pedig a Ptk. szerinti mérték, azaz 11%.<br>
– Ajánlatkérõ a kiírásban nem határozta meg, hogy milyen mennyiségre lehet részajánlatot tenni, valamint nem közölte a részajánlat elbírálási szempontrendszerét sem.<br>
– Több szempontból alkalmatlannak tartja a közölt bírálati módszert:<br>
– álláspontja szerint nem lehetett volna bírálati részszempontként szerepeltetni a fizetési feltételeket, mivel 30 naptári naptól való eltérést nem enged a dokumentáció II.5. pontja értelmében ajánlatkérõ,<br>
– a harmadik bírálati részszempont sem alkalmas az objektív alapon történõ értékelésre, mert e körben a kiírás nem tartalmaz elvárásokat,<br>
– de nem szerepelteti ajánlatkérõ bírálati részszempontként az árkedvezmény mértékét, holott erre vonatkozó igényét közli a kiírásban,<br>
– az ajánlatkérõ által alkalmazandó képlet nem tükrözi kellõ súllyal az ajánlati árak közötti eltéréseket.<br>
Kérte a jogsértés megállapítását, a tárgyalásos eljárási forma alkalmazására vonatkozó ajánlatkérõi döntés megsemmisítését, ideiglenes intézkedésként a közbeszerzési eljárás felfüggesztését és ajánlatkérõ kötelezését a jogorvoslati eljárásban felmerült költségei megtérítésére.<br>
A Döntõbizottság a D.99/5/2001. számú határozatával a közbeszerzési eljárást felfüggesztette.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy bár vitathatatlanul fennáll az eltérés az értékelési pontszámtartományt és a késedelmi kamat mértékét illetõen a korábbi nyílt eljárásban és a jelen tárgyalásos eljárás dokumentációjában, azonban ez nem olyan mértékû, ami gátat szabhatna a tárgyalásos eljárás lefolytatásának. A pontszámtartománynak a korábbitól eltérõ meghatározása tévedésbõl, a késedelmi kamat máskénti szabályozása pedig a Ptk.-nak a nyílt eljárás dokumentációjának kibocsátása óta történt módosítása miatt történt.<br>
Kérelmezõ állításával szemben a részajánlattétel mennyiségére adott eligazítást az ajánlati dokumentáció II/l. a) és b) pontjában, nevezetesen a "munkanaponkénti 100–150 ezer liter", illetve a "napi tankolások biztosítása, napi felhasználás 10 ezer liter" meghatározások által.<br>
Az ajánlatok értékelési módjával, a bírálati részszempontokkal kapcsolatos kérelmezõi kifogásokra közölte, hogy e kérdések egyrészt ajánlatkérõ kompetenciájába tartoznak, az ajánlattevõk esélyegyenlõségét nem sértõ módon kerültek meghatározásra, másrészt pedig az ajánlattétel idõszakában hozzá intézett kérdések útján tisztázhatók lettek volna.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A jogorvoslati kérelem elsõdlegesen arra irányult, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján nem indíthatott volna tárgyalásos eljárást, mert a tárgyalásos eljárás dokumentációjában a nyílt eljárásban meghatározottaktól eltérõen határozta meg az értékelési pontszámtartományt és a késedelmi kamatot.<br>
Ajánlatkérõ a pontszámtartomány eltérõ meghatározását illetõen tévedésre hivatkozott, a késedelmi kamatot illetõen pedig arra, hogy a módosítás a Ptk.-nak a nyílt eljárás dokumentációjának kibocsátása – 2000. szeptember 13-a – óta történt módosítása miatt vált szükségessé.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja elõírja: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a nyílt vagy a meghívásos eljárás – a 60. § (1) bekezdésének e) vagy f) pontjában foglaltak kivételével – eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg". A törvény indokolása eligazítást ad arra nézve, hogy a beszerzés tárgya feltételeiben beállott változásnak mi tekinthetõ. Az indokolás így fogalmaz: "A nyílt vagy a meghívásos eljárás eredménytelensége esetén az ajánlatkérõ tárgyalásos eljárást alkalmazhat, ha az ajánlati felhívás feltételei változatlanok." Az e) pontban szereplõ "illetõleg a dokumentációnak" szövegrészébõl következik, hogy az ajánlati felhívás feltételei fogalomkörébe a dokumentáció feltételei is beletartoznak.<br>
A Döntõbizottság megállapítja, hogy a szóban forgó két ajánlati feltétel megváltoztatása folytán ajánlatkérõ jogszerûtlenül indított tárgyalásos eljárást. Ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját. A jogsértésre tekintettel a Döntõbizottság ajánlatkérõnek a tárgyalásos eljárási forma alkalmazására vonatkozó döntését megsemmisítette.<br>
A Döntõbizottság nem fogadta el ajánlatkérõ azon érvelését, hogy a késedelmi kamat mértékét a Ptk. módosítása miatt, kényszerûségbõl kellett megváltoztatnia. Tény, hogy a Ptk.-nak a késedelmi kamat mértékére vonatkozó rendelkezése 2000. szeptember 1-jével módosult. A módosult szövegben azonban változatlanul bennmaradt a "– ha a jogszabály kivételt nem tesz vagy a felek alacsonyabb mértékben nem állapodtak meg" kitétel. A Ptk. rendelkezése tehát csak annyiban kógens, hogy a felek nem állapodhatnak meg a törvényes késedelmi kamatnál magasabb mértékû késedelmi kamatban.<br>
A Ptk. módosítása szerint a mindenkori kamat mértékét az éves költségvetési törvény határozza meg. A 2000. évi LXXXVIII. törvény (költségvetési törvény) 2000. szeptember 1-tõl a 2000. évi késedelmi kamat mértékét 12+4%-ban, azaz 16%-ban, a 2001. évi késedelmi kamat mértékét 11+4%-ban, azaz 15%-ban határozta meg. A korábbi közbeszerzési eljárásban e kamat mértéke 15% volt, nem magasabb az ajánlatkérõ által kikötöttnél, így a módosítás nem jogi kényszerûségbõl történt.<br>
A jogorvoslati kérelem további részében nem megalapozott.<br>
Kérelmezõ kifogásolta, hogy ajánlatkérõ a kiírásban nem adott eligazítást arra nézve, hogy milyen módon lehet részajánlatot tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3) bekezdése ekként szabályozza a részajánlat lehetõvé tételét: "Az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni."<br>
Ajánlatkérõ a felhívás 3. c) pontjában közölte, hogy "részajánlat tehetõ a 3. a) 1. és a 3. a) 2. pontban meghatározottak szerint", a 3. d) pontban pedig a részajánlattétel szempontjaként kikötötte, hogy "a 3. a) 1. és a 3. a) 2. pontban meghatározottak szerint a teljes mennyiségre". Ebbõl következik, hogy az ajánlattevõ részajánlatot tehetett munkanaponként 100–150 ezer liter motorikus gázolaj lehívás útján történõ szállítására, vagy napi max. 10 ezer liter motorikus gázolaj tankolás biztosításával történõ átadása útján, azonban elvárás volt, hogy az a teljes 36 millió liter keret változatlan maradjon.<br>
A kérelmezõ ez irányú kérelme tehát nem megalapozott, így azt a Döntõbizottság elutasítja.<br>
Megalapozatlan a kérelem a kiírás bírálati részszempontjait és a bírálati módot vitató részében is. A bírálati részszempontok meghatározása ajánlatkérõ kizárólagos jogkörébe tartozik, megítélése nem jogi, hanem gazdasági célszerûségi kérdés. Ajánlatkérõt a bírálati részszempontok mikénti meghatározása körében csak a Kbt. alapelvei kötik. Ha a részszempontok kikötése folytán azoknak a bírálat során való alkalmazásából nem következik az ajánlattevõk esélyegyenlõsége megsértése, nincs törvényes lehetõség azok felülbírálatára.<br>
A Döntõbizottság megállapította, hogy miután a bírálati részszempontok mindegyik ajánlattevõ ajánlatának elbírálásakor azonos módon befolyásolhatják az értékelés eredményét, ajánlatkérõ nem sértette meg az esélyegyenlõséget. Ezért a Döntõbizottság a jogorvoslati kérelmet e vonatkozásban elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c), d) és h) pontjai szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. március 20.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>