<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3240)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.51./5/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke kezdeményezésére indított jogorvoslati eljárás az Eurojuice Gyümölcsfeldolgozó Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének kezdeményezésére (1024 Budapest, Margit krt. 85., a továbbiakban: Bizottság Elnöke) az Eurojuice Gyümölcsfeldolgozó Kft. (4400 Nyíregyháza, Móricz Zs. u. 24., képviseli: dr. Berényi Levente ügyvéd, 4400 Nyíregyháza, Váci M. u. 41.) "Nyírtura 0124/6 hrsz.-ú ingatlanon megvalósítás alatt álló Élelmiszer Feldolgozó Üzem és Kazánház beruházása, technológiai szerelések" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ tervei között szerepelt egy új, magasabb minõségi osztályba tartozó termék, a gyümölcsvelõ elõállításához szükséges gyártó kapacitás kiépítése, amelynek megvalósításához különféle pályázatokat nyújtott be, támogatás elnyeréséhez.<br>
A Földmûvelésügyi és Vidékfejlesztési Minisztérium 2000. július 25-én kelt levelében tájékoztatta ajánlatkérõt arról, hogy a benyújtott pályázata elfogadást nyert és 30 000 000 Ft összegû támogatást kapott a 160 393 000 Ft teljes költség-elõirányzatú beruházás megvalósításához. A támogatás elnyerésérõl szóló értesítés tartalmazta továbbá azt is, hogy a beruházást, a szerzõdést követõ 3 hónapon belül, de legkésõbb 2000-ben meg kell kezdeni, és a 2000. évre ütemezett támogatás legalább 60%-ára 2000. november 20-ig igénylést kell benyújtani, ellenkezõ esetben a támogatást nem veheti igénybe.<br>
Ajánlatkérõ ezen összegû támogatás elnyerésével a Kbt. hatálya alá még nem tartozó szervezet volt, ezért ajánlatkérõ versenytárgyalás keretében választotta ki azt a vállalkozót, aki a beruházást megvalósítja.<br>
Ennek alapján 2000. szeptember 25-én vállalkozási szerzõdést kötött a Fémszerkezet Építõ és Szerelõ Kft.-vel a 980 m2 alapterületû Élelmiszer Feldolgozó Üzem és 250 m2 alapterületû Kazánház és Hordómosó épület kivitelezési munkáira.<br>
A szerzõdésben rögzítésre kerültek – tételesen felsorolva – a megvalósítandó építészeti, gépészeti, villanyszerelési, valamint a technológiai-szerelési munkák. A szerzõdés alapján a teljesítés határideje 2002. május 15-e, a fõvállalkozói díj pedig 160 393 000 Ft + áfa. A szerzõdés megkötését követõen a teljesítés megkezdésére sor került.<br>
Ajánlatkérõ azonban támogatást igényelt a Szabolcs-Szatmár-Bereg Megyei Területfejlesztési Tanácstól is. A Szabolcs-Szatmár-Bereg Megyei Területfejlesztési Tanács 2000. október 30-án kelt 1270-4/2000. (X. 30.) MTT. számú határozatával értesítette ajánlatkérõt arról, hogy a területfejlesztési célirányzat keretének terhére 10 000 000 Ft vissza nem térítendõ támogatást biztosít, majd a 2000. november 23-án kelt 1261-8/2000. (XI. 23.) MTT. számú határozatában értesítette ajánlatkérõt arról, hogy a gazdaságfejlesztési célelõirányzat 2000. évi terhére 32 000 000 Ft vissza nem térítendõ támogatást biztosít.<br>
Ezen támogatások elnyerése alapján ajánlatkérõ támogatott szervezetté vált a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja alapján, így közbeszerzési eljárás lefolytatására kötelezetté vált annak érdekében, hogy a Területfejlesztési Tanácstól elnyert támogatásokat igénybe tudja venni.<br>
Ezen elõzmények alapján ajánlatkérõ 2001. január 12-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
A Döntõbizottság elnöke részére megküldött tájékoztatóban ajánlatkérõ elõadta, hogy a Területfejlesztési Tanácstól elnyert támogatások alapján kell a közbeszerzési eljárást lefolytatnia, de tekintettel arra, hogy a beruházás már folyamatban van, ezért a más közbeszerzési eljárásokra vonatkozó elõírások nem tarthatók be.<br>
Ajánlatkérõ hivatkozott egy államkincstári állásfoglalásra is, amely szerint "amennyiben a korábban megkezdett beruházás forrásai közé belép a támogatás, és ezzel a támogatott a törvény hatálya alá kerül, a támogatott köteles közbeszerzési eljárást lefolytatni. Az eljárás tárgyalásos fajtája az, amely nem okoz fennakadást a megkezdett munkálatokban, ha ennek a törvényi feltételei egyébként fennállnak".<br>
Ajánlatkérõ által kiadott ajánlati felhívás szerint az ajánlattételi határidõ 2001. február 25-e.<br>
A Döntõbizottság Elnöke ajánlatkérõ közbeszerzési eljárása ellen 2001. február 1-jén kezdeményezett jogorvoslati eljárást. A kezdeményezõ irat indokolása szerint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárásának indokoltsága a rendelkezésre álló iratokból egyértelmûen nem állapítható meg, ezért indítványozta a kérdéses közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen alkalmazta a hirdetmény közzététele nélküli tárgyalásos közbeszerzési eljárást. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak, hiszen egy már megkezdett beruházásról van szó, más ajánlattevõ már a megkezdett beruházást teljesíteni nem tudja, hiszen az esetben a garanciális, szavatossági jogok érvényesíthetõsége ajánlatkérõ számára ellehetetlenülne.<br>
A már megkezdett beruházás teljesítését kizárólag egy meghatározott személy képes teljesíteni, azaz az a személy, akivel már korábban ajánlatkérõ szerzõdést kötött. Érdemi észrevételében hivatkozott arra is, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján is megállnak a jogszabályban elõírt feltételek, hiszen nem ajánlatkérõ mulasztására vezethetõ vissza az, hogy a támogatások odaítélésérõl 2000. októberben, illetve novemberben értesült. Ezt követõen pedig a közbeszerzési eljárás megindításáról rövid idõn belül intézkedett, a rendelkezésre álló idõ alatt pedig más eljárásfajta alkalmazása nem lehetséges.<br>
A Döntõbizottság közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõ által választott eljárási fajta jogalapja részben fennállt.<br>
Tényként állapítható meg, hogy az FVM a támogatás odaítélésérõl 2000. július 25-én kelt levelében értesítette ajánlatkérõt, amely tájékoztató levélben egyúttal azt is tudomására hozta ajánlatkérõnek, hogy 2000. évre ütemezett támogatás legalább 60%-ára 2000. november 30-ig igénylést kell benyújtani, ellenkezõ esetben a támogatást nem veheti igénybe.<br>
Ajánlatkérõ, ezen 30 000 000 Ft összegû támogatás elnyerésével – figyelemmel a beruházás értékére is –, amely 160 393 000 Ft volt, a közbeszerzési törvény hatálya alá nem tartozott. Ennek alapján ajánlatkérõ jogszerûen kötött szerzõdést az általa kiválasztott pályázóval, nevezetesen a Fémszerkezet Építõ és Szerelõ Kft.-vel 2000. szeptember 25-én, amelynek eredményeként a kivitelezési munkák megkezdésére sor került.<br>
A Megyei Területfejlesztési Tanács 2000. október<br>
30-án, illetve 2000. november 23-án tájékoztatta ajánlatkérõt arról, hogy a benyújtott pályázatai érdemben elbírálásra kerültek, és ennek alapján ajánlatkérõ összesen 42 000 000 Ft vissza nem térítendõ támogatásban részesül a beruházás megvalósításához. Az ajánlatkérõ ezen összegek elnyerésével a Kbt. hatálya alá tartozó szervezetté vált, tekintettel arra, hogy a Kbt. 10. § d) pontja a támogatás körében az alábbi rendelkezést tartalmazza: támogatás: adókedvezmény (ár-, díj-, vám-, illetékkedvezmény), továbbá egy vagy több – az 1. § a) pontjában meghatározott – szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott közbeszerzésre kell fordítani, feltéve, hogy annak (azoknak) az összege eléri vagy meghaladja a közbeszerzés értékének ötven százalékát vagy a 2. § (3) bekezdése szerinti értékhatárt, és a támogatók között legalább egy – az 1. § a) pontjában meghatározott – szervezet van.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján pedig a támogatásban részesített szervezet a Kbt. szabályai szerint köteles eljárni: a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a Kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni.<br>
Ajánlatkérõ tehát a fenti rendelkezések alapján a támogatás mértékére tekintettel a Kbt. hatálya alá került, és így köteles volt közbeszerzési eljárást indítani ahhoz, hogy a Területfejlesztési Tanácstól elnyert támogatásokat jogszerûen igénybe vegye.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, utóbb ezt kiterjesztette a Kbt. 70. § (1) bekezdés c) pontjára is. Ajánlatkérõ a hirdetmény közzététele nélküli tárgyalásos eljárás alkalmazásánál, hivatkozva az Államkincstár által kiadott azon állásfoglalásra is, mely alapján, ha a korábban megkezdett beruházás forrásai közzé belép a támogatás, amellyel a támogatott a törvény hatálya alá kerül, akkor az eljárás tárgyalásos fajtája az, amely nem okoz fennakadást a megkezdett munkálatokban, ha ennek a törvényi feltételei egyébként fennállnak.<br>
Döntõbizottság ezt követõen azt vizsgálta, hogy az ajánlatkérõ által hivatkozott jogszabályi feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság tényként állapította meg, hogy ajánlatkérõnek érvényes szerzõdése van a beszerzés tárgyát képezõ munkák megvalósítására, amely teljesítése jelen esetben, folyamatban van. Nyilvánvaló, hogy ajánlatkérõ ezt az érvényes szerzõdést nem mondhatja fel a közbeszerzési eljárás indítási kötelezettségére tekintettel, amikor a szerzõdésben vállalt kötelezettséget a felek teljesítik. Amennyiben ajánlatkérõ a szerzõdést felmondaná, úgy elvesztené a garanciális, szavatossági jogait, amelybõl egyértelmûen anyagi kára származik. Ajánlatkérõnek lényegében beszerzési szándéka sem áll fenn, csupán a már meglévõ érvényes szerzõdést kell "legalizálni" oly módon, hogy az a közbeszerzési eljárás lefolytatásának eredményeként kötött szerzõdésnek minõsüljön. Ebbõl következõen a folyamatban lévõ szerzõdés teljesítésére nyilvánvalóan az az ajánlattevõ képes, aki már a beruházási munkákat megkezdte és a kivitelezést szerzõdésszerûen teljesíti, tehát a mûszaki-technikai sajátosságok jelen esetben indokolják a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását.<br>
A Döntõbizottság ezt követõen vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjának feltételei jelen esetben fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság álláspontja szerint ajánlatkérõnek a 70. § (1) bekezdés c) pontjára történõ hivatkozása nem volt jogszerû. Ajánlatkérõ érvényes szerzõdéssel rendelkezik, amelynek teljesítése folyamatban van, tehát újabb szerzõdés megkötése a beszerzés tárgyának mielõbbi teljesítéséhez már nem szükséges a hatályban lévõ érvényes szerzõdésére tekintettel. A rendkívüli sürgõsség nem a beszerzés tárgyával szemben áll fenn, hanem abban jelentkezik, hogy a támogatás igénybevételéhez a közbeszerzési eljárás lefolytatását az ajánlatkérõ mielõbb dokumentálja.<br>
A rendelkezésre álló iratok alapján ugyan megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja fennáll, azonban a Döntõbizottság vizsgálata során megállapítja, hogy jelen esetben a közbeszerzési eljárás lefolytatása teljesen formális és indokolatlan. Ez abból a ténybõl következik, hogy a közbeszerzési törvény támogatásokkal kapcsolatos rendelkezéseivel a támogatások nyújtásával kapcsolatos alacsonyabb szintû jogszabályok nincsenek összhangban. Ezen túlmenõen a különféle támogatások közötti szabályok összhangja sem biztosított. Ez a jogi környezet készteti ajánlatkérõket arra, hogy a beszerzés megvalósításával kapcsolatosan már megkötött szerzõdésüket utólagosan a Kbt.-re adaptálják.<br>
A közbeszerzési törvény célját, azaz, hogy biztosítsa az államháztartási forrásokból lebonyolított beszerzések átláthatóságát, ellenõrizhetõségét, a verseny megvalósulását, nem éri el, hiszen a támogatások odaítélése eltérõ idõpontban történt meg, és az FVM-tõl elnyert támogatás alapján még közbeszerzési eljárás lefolytatására nem volt ajánlatkérõ kötelezett, így jogszerûen kötött szerzõdést a Kbt. mellõzésével.<br>
A késõbbi idõpontban odaítélt támogatások eredményeként lett köteles ajánlatkérõ közbeszerzési eljárást lefolytatni, amikor már a beruházás megvalósítására érvényes szerzõdéssel rendelkezett, és a közbeszerzési eljárás formális lefolytatásának célja csupán az elnyert támogatás jogszerû felvételének legalizálása, nem pedig a ténylegesen fennálló beszerzési szándék közbeszerzési eljárás útján való kielégítése.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a hirdetmény közzététele nélküli tárgyalásos eljárásfajta választása jogszerû volt, így az már relevanciával nem bír, hogy a c) pontra történõ utólagos ajánlatkérõi hivatkozás nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha – a megindításra vagy folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 22.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>