<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3254)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.16/17/2001.<br>
<br>
Tárgy: az Alterra Kft. jogorvoslati kérelme a Barcs Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alterra Építõipari Kft. (1103 Budapest, Sibrik Miklós u. 30., a továbbiakban: kérelmezõ) jogorvoslati kérelme alapján a Barcs Város Önkormányzat (7571 Barcs, Bajcsy-Zs. E. u. 46., továbbiakban: ajánlatkérõ) "Barcs és térsége szennyvízcsatorna-hálózat megvalósítása" tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. január 3. napján a rendelkezõ részben meghatározott beszerzés tárgyában nyílt elõminõsítési eljárást indított, melynek részvételi felhívását a Közbeszerzési Értesítõ (K. É.) 1. számában tette közzé.<br>
Kérelmezõ 2001. január 18. napján jogorvoslati kérelmet nyújtott be a Döntõbizottsághoz, és kérte a jogsértés tényének megállapítását, a sérelmezett részvételi felhívási rendelkezések megsemmisítését és ajánlatkérõ eljárási díjban való marasztalását, valamint ideiglenes intézkedésként az eljárás felfüggesztését. Kérelmezõ sérelmezte a részvételi felhívás 10. a), b) pontjában foglaltakat, az alkalmatlansági szempontok megállapítását túlzónak és diszkriminatívnak minõsítette.<br>
Ajánlatkérõ a jogorvoslati eljárás megindítását követõen 2001. január 30. napján bejelentette a Döntõbizottságnak, hogy a részvételi felhívást visszavonta.<br>
Kérelmezõt a Döntõbizottság tájékoztatta a sérelmezett részvételi felhívás visszavonásának tényérõl, s erre tekintettel kérelmezõ 2001. február 5. jogorvoslati kérelmét visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 7.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>