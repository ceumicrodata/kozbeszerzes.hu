<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3217)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.92/14/2001.<br>
<br>
Tárgy: a Magyar Therm Kft. jogorvoslati kérelme a Szent Ferenc Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Hargitai László ügyvéd (1114 Budapest, Bartók Béla út 15/B.) által képviselt Magyar Therm Kft. (7900 Szigetvár, Zrínyi tér 3., továbbiakban: kérelmezõ) jogorvoslati kérelmének, melyet a Szent Ferenc Kórház (3529 Miskolc, Csabai Kapu 42., továbbiakban: ajánlatkérõ) a kórház melegvíz-ellátó és fûtési rendszerének korszerûsítése tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés b) és c) pontját, valamint ezen rendelkezésekre figyelemmel az 55. § (6) bekezdését. A jogsértések miatt a Döntõbizottság az ajánlatkérõ eljárást lezáró, valamint az ajánlati felhívás 10. pontjának meghatározására vonatkozó döntését megsemmisíti: Felhívja ajánlatkérõt, hogy az ajánlati felhívásban határozza meg a bírálati részszempontokhoz rendelt súlyszámokat és az értékelés során adható pontszámtartományt.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2000. október 20-án megjelent számában a rendelkezõ részben megjelölt beszerzés tárgyában. A tárgyalásos eljárási forma jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontját jelölte meg. A felhívás 9. d) pontjában közölte, hogy az ajánlatok elbírálására az összességében legelõnyösebb ajánlat elbírálási szempontot választotta.<br>
A részvételi szakaszban alkalmasnak minõsített jelentkezõket – a kérelmezõt, a Prometheus Rt.-t, a Siemens Landis Kft.-t, az Energoszer Kft.-t és a Csõszer Rt.-t – ajánlattételre hívta fel, a részükre megküldött ajánlati felhívás szerint a bírálati részszempontok a következõk voltak:<br>
– beruházó szempontjából kedvezõ finanszírozási feltételek,<br>
– takarékos üzemeltetést biztosító mûszaki megoldás,<br>
– tervezésre és kivitelezésre vonatkozó kedvezõ ajánlati ár.<br>
Az ajánlatok értékelésénél alkalmazandó súlyszámokat és a pontszámtartományt ajánlatkérõ nem határozta meg.<br>
Az ajánlattételi határidõre, 2000. november 22-re a Csõszer Rt. kivételével mindegyik felkért ajánlattevõ benyújtotta ajánlatát. Ajánlatkérõ bírálóbizottsága az ajánlattevõkkel külön-külön lefolytatott tárgyalásokat követõen a tárgyalásos eljárás elsõ fordulójában kialakult ajánlatokat értékelte, majd a BAZ Megyei Önkormányzat Közbeszerzési Bizottsága döntése szerint a kérelmezõvel és a Prometheus Rt.-vel újabb tárgyalást folytatott le. A BAZ Megyei Közgyûlés Elnökének határozata alapján ajánlatkérõ a 2001. február 1-jén tartott eredményhirdetésen a Prometheus Rt. ajánlatát hirdette ki nyertesnek.<br>
A kérelmezõ 2001. február 22-én jogorvoslati kérelmet terjesztett elõ a Döntõbizottsághoz. Sérelmezte az ajánlatkérõ által végzett értékelés módját, miszerint ajánlatkérõ elsõsorban a részletfizetési és üzemeltetési konstrukciót, valamint az üzemeltetés szerzõdéses feltétel-rendszerét értékelte, holott ez utóbbi nem is volt bírálati részszempont. Kifogásolta továbbá, hogy ajánlatkérõ az ajánlatok értékelésekor nem pontozta az ajánlatokat és nem történt meg a pontszámoknak súlyszámokkal történõ beszorzása. Mindezek következtében álláspontja szerint nem az összességében legelõnyösebb ajánlatot hirdette ki nyertesnek ajánlatkérõ. Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy azért választotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti eljárási formát, hogy a legoptimálisabb mûszaki és finanszírozási ajánlatot kapja. A rekonstrukcióhoz ugyanis nem állt rendelkezésére a megfelelõ összegû fedezet, ezért az üzemeltetéssel összekapcsolva az energiamegtakarításból kívánta a vállalkozó által elõfinanszírozandó összeget törleszteni. A tárgyalások második fordulóját a kérelmezõvel és a Prometheus Rt.-vel folytatta le, ekkor elõre megfogalmazott kérdéseire várt választ, mindeközben az esélyegyenlõséget biztosította.<br>
A nyertes a tárgyalásos eljárás adta lehetõséggel élve módosította ajánlatát, a mûszaki tartalmat, a finanszírozási feltételeket elõnyösen változtatta. A kérelmezõ nem változtatott a részletfizetési paraméterein; az elõtörlesztendõ összegen és a futamidõn, a szerzõdéses feltételeiben bizonytalan idõtartamú megtérülés volt. Közölte, hogy az értékelés során a bírálati részszempontokat a közlésük sorrendjében vette figyelembe. Közölte továbbá, hogy a döntéshozó a nyertessel kötendõ szerzõdést a Döntõbizottság határozatának függvényében írja alá.<br>
Az egyéb érdekeltek közül a Prometheus Rt. és a Siemens Landis Kft. nyújtott be észrevételt, ez utóbbi ajánlattevõ kifogásolta, hogy ajánlatkérõ a kiírás szerint nem tartott igényt a korszerûsített berendezések üzemeltetésére, a nyertes kiválasztását mégis befolyásolta az üzemeltetési feltételekre vonatkozó ajánlat.<br>
A Döntõbizottság a jogorvoslati eljárásban tartott tárgyaláson kihirdette, hogy ideiglenes intézkedésként a szerzõdés megkötését megtiltja.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34 § (</a>3) bekezdése elõírja: "Ha ajánlatkérõ az összességében legelõnyösebb ajánlat elbírálási szempontot kívánja kiválasztani, a részvételi felhívásban jogosult, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló – közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határait, mely minden részszempont esetében azonos."<br>
A tárgyalásos eljárásra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés e) pontja írja elõ a súlyszámok és az értékelésipontszám-tartomány meghatározásának kötelezettségét az ajánlatkérõ számára.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint ajánlatkérõnek az ajánlatokat az ajánlati felhívásban meghatározott értékelési szempontok alapján kell elbírálnia.<br>
A törvényben szabályozott ezen értékelési rendszer a közbeszerzési eljárás alapelvei; a nyilvánosság, a verseny tisztasága és az ajánlattevõk esélyegyenlõsége biztosítása hatályosulását szolgálja. Az értékelés objektivitása csak elõre meghatározott pontszámok és súlyszámok esetén biztosított, és utólag csak ezek által követhetõ nyomon.<br>
A Döntõbizottság megállapítja, hogy ajánlatkérõ azáltal, hogy a felhívásban nem határozta meg az ajánlatok elbírálásánál alkalmazandó súlyszámokat és az adható pontszám alsó és felsõ határát, megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b) és c) pontját, valamint azáltal, hogy az ajánlatokat súlyszámok és pontszámok alkalmazása nélkül értékelte, a Kbt. 55. § (6) bekezdését is. A jogsértés csak az ajánlati felhívásnak a súlyszámok és pontszámok hiányában kellékhiányos elbírálási részszempontokra vonatkozó része, és a jogsértõen hozott eljárást lezáró döntés megsemmisítésével orvosolható. Csak ily módon hozhatók az ajánlattevõk abba a helyzetbe, hogy ajánlatukat az ajánlatkérõ egyes elvárásai fontosságának mértékét is tükrözõ súlyszámok ismeretében készíthessék el és alakíthassák a tárgyalások során, és csak ezáltal biztosítható az ajánlatok objektív értékelése, az értékelés átláthatósága.<br>
A kérelmezõ és a Siemens Landis Kft. egyéb érdekelt kifogásolta, hogy ajánlatkérõ az ajánlatok értékelésénél elõre nem közölt szempontot is figyelembe vett, nevezetesen az üzemeltetés szerzõdéses feltételeit. A kifogás helytállóságának vizsgálata körében elõször azt kell tisztázni, hogy ajánlatkérõ jogszerûen terjesztette-e ki a beszerzés tárgyát a berendezések üzemeltetésére, mint szolgáltatás megrendelésére.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése úgy rendelkezik, hogy a meghívásos és tárgyalásos eljárásra a törvény eltérõ rendelkezése hiányában a nyílt eljárás szabályait kell alkalmazni. A nyílt eljárás egyik alapvetõ szabályát rögzítõ 26. § (2) bekezdés második mondata szerint az ajánlatkérõ a felhívásban, illetve a dokumentációban meghatározott feltételeihez – így a beszerzés tárgyának meghatározásához is – kötve van. A 48. § értelmében ajánlatkérõ csak az ajánlattételi határidõ lejártáig módosíthatja a kiírás szerinti feltételeket. A tárgyalásos eljárásban a beszerzés tárgyára vonatkozó kötöttség alól a törvény 71. § (2) bekezdése kivételt enged: "A tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását."<br>
A tárgyalásos eljárási formát ajánlatkérõ azért választotta, mert az ellenszolgáltatás, vagy egyéb szerzõdési feltételek meghatározása nem volt lehetséges olyan pontossággal, illetve egyértelmûséggel, mely lehetõvé tette volna nyílt vagy meghívásos eljárásban a legkedvezõbb ajánlat kiválasztását. Az üzemeltetésbe adás tényénél fogva az ellenszolgáltatás és egyéb szerzõdéses feltételek nem lettek volna pontosabban, egyértelmûbben meghatározhatók, mint az üzemeltetés nélkül, ezért ajánlatkérõ jogszerûen terjesztette ki a beszerzés tárgyát az üzemeltetésre. A 26. § fent hivatkozott rendelkezésénél fogva azonban ajánlatkérõ a bírálati részszempontok közé nem vehette volna be az üzemeltetés szerzõdéses feltételeit, mert a bírálati részszempontok módosítási tilalma alól a törvény tárgyalásos eljárásban sem ad felmentést.<br>
A Döntõbizottság megállapítja, hogy ajánlatkérõ az üzemeltetés szerzõdéses feltételeinek bírálati részszempontként való figyelembevétele által megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Kérelmezõ jogorvoslati kérelme annak megállapítására is irányult, hogy ajánlatkérõ nem az összességében legelõnyösebb ajánlatot hirdette ki nyertesnek. A Döntõbizottság a jogorvoslati eljárásban nem vizsgálta, hogy melyik ajánlat volt a legkedvezõbb, miután a vizsgálhatóság feltételét képezõ bírálati részszempontokat és értékelésipontszám-tartományt ajánlatkérõ nem határozta meg a kiírásban.<br>
A Döntõbizottság észlelte, hogy a közbeszerzési eljárásban az eljárást lezáró döntés nem a Kbt. rendelkezéseinek megfelelõen született, azt nem a döntésre jogosult ajánlatkérõ hozta. Ajánlatkérõ csak az értékelést végezte el, a döntést a beszerzés fedezetét biztosító BAZ Megyei Önkormányzat rendelete alapján a BAZ Megyei Önkormányzat Elnöke hozta. A Döntõbizottság azonban e körben eltekintett a jogsértés vizsgálatától és megállapításától, egyrészrõl erre irányuló kérelem, másrészrõl törvényi felhatalmazás hiányában. A Kbt. 79. § (7) bekezdése alapján ugyanis a Döntõbizottság csak akkor járhat el hivatalból a kérelmezetten túli jogsértés vizsgálata körében, ha az újonnan ismertté vált jogsértést a vizsgált szervezettel (személlyel) azonos szervezet (személy) követte el. A döntési hatáskör jogszabály útján való elvonása pedig nem róható fel az ajánlatkérõnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 23.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>