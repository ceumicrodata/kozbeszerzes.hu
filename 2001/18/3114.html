<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3114)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.116/10/2001.<br>
<br>
Tárgy: a Magyar Egészségügyi Mosodák Kft. jogorvoslati kérelme a Váci Jávorszky Ödön Kórház Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Egészségügyi Mosodák Kft. (1102 Budapest, Szent László tér 20., továbbiakban: kérelmezõ) jogorvoslati kérelmének – melyet a dr. Hardonyi Orsolya ügyvéd (1146 Budapest, Abonyi u. 5.) által képviselt Váci Jávorszky Ödön Kórház (2600 Vác, Argenti Döme tér 1–3., továbbiakban: ajánlatkérõ) mosodai szolgáltatás 4 év idõtartamra tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 22-én megjelent számában a rendelkezõ részben megjelölt beszerzés tárgyában.<br>
Az ajánlattevõ mûszaki alkalmassága igazolására – többek között – elõírta ajánlattevõ minõségbiztosítási rendszere tanúsításának igazolását.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a következõ bírálati részszempontok alapján kívánt kiválasztani:<br>
– magas szintû igényekhez igazodó minõségi jellemzõk, textília forgási sebessége	súlyszám: 5<br>
– ár és fizetési feltételek	súlyszám: 5<br>
– a szolgáltatás technológiai ismérvei	súlyszám: 4<br>
Az értékeléskor adható pontszámtartomány: 1–10.<br>
A dokumentáció részét képezõ szerzõdéstervezet 3.2. pontja a tiszta textília átadását a szennyes textília átvételét követõ második munkanapra írta elõ. A pénzügyi ellenszolgáltatás kifizetésének határidejét ajánlatkérõ a felhívásban az igazolt teljesítés után kiállított számla kézhezvételétõl számított 30 napban határozta meg.<br>
Az ajánlattételi határidõre, 2001. január 2-re a kérelmezõ, a HM Centrál Mosodák Rt. és a Hófehér Kft. nyújtott be ajánlatot. Ajánlatkérõ a február 19-i eredményhirdetésen a Hófehér Kft. ajánlatát hirdette ki nyertesnek.<br>
Kérelmezõ február 21-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlatot hirdetett ki nyertesnek, mely az ISO minõségbiztosítási tanúsítvány csatolásának hiánya miatt érvénytelen volt. Sérelmezte továbbá ajánlatkérõ értékelését; álláspontja szerint az elsõ bírálati részszempontra a nyertesnél több pontot kellett volna kapnia, a második részszempontból való értékeléskor pedig ajánlatkérõ nem vette figyelembe, hogy a nyertes ajánlatához képest 15 nappal kedvezõbb fizetési határidõt ajánlott. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a nyertes becsatolta ajánlatához a Dekra-ITS Certification Services Mo. Kft. igazolását, miszerint a Hófehér Kft. ISO 9002. minõségbiztosítási tanúsítása 2000. december 13. és 14. napján lezárult. A jogorvoslati eljárásban tartott tárgyaláson közölte, hogy az elsõ bírálati részszempontra azért nem adott a kérelmezõnek magasabb pontot, mint a nyertesnek, mert számára nem kedvezõbb a 24 órás forgási sebesség a 48 órásnál. Közölte továbbá, hogy a második részszempont körében nem értékelte kérelmezõ javára a 15 nappal rövidebb fizetési határidõt, mert számításai szerint a nyertes javára jelentkezõ ajánlati ár elõnyt a kérelmezõ által ajánlott rövidebb fizetési határidõ nem kompenzálja. A tárgyaláson elõadta, hogy a nyertessel a szerzõdést még nem kötötte meg.<br>
A Hófehér Kft. egyéb érdekelt észrevételében közölte, hogy az õ ajánlata nyertessé minõsítése által ajánlatkérõ a 4 év alatt 11 232 000 Ft nettó megtakarítást ér el. A tárgyaláson becsatolta az ISO 9002. minõségbiztosítási tanúsítványát.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján ajánlatkérõnek az ajánlatokat a felhívásban meghatározott értékelési részszempontok alapján kell elbírálnia.<br>
A Döntõbizottság az ajánlatkérõ értékelési anyagainak vizsgálata és ajánlatkérõ nyilatkozatai alapján megállapította, hogy ajánlatkérõ az ajánlatoknak az elsõ és második bírálati részszempontból való értékelésekor nem vette maradéktalanul figyelembe az ajánlati felhívásban meghatározott szempontokat, a két részszempont egyes elemeit a bírálatnál mellõzte.<br>
Az elsõ bírálati részszempont a minõségi jellemzõk és a forgási sebesség volt. A forgási sebesség mint bírálati elem körében a felhívás értelmében ajánlatkérõnek azt kellett értékelnie, hogy a dokumentációban elõírt 48 órás forgási sebességhez (mint minimum, érvényességi feltételhez) képest tartalmaz-e az értékelt ajánlat kedvezõbb – értelemszerûen rövidebb – forgási sebességre vonatkozó ajánlatot. A kérelmezõ 24 órára vállalta a szennyes textília átvételétõl a tiszta textília átadását. Miután az értékelési dokumentációból megállapíthatóan a mûszaki jellemzõk tekintetében ajánlatkérõ a két ajánlatot azonos értékûnek tekintette, a kedvezõbb forgási sebesség miatt a kérelmezõ részére magasabb pontszám jár, mint a nyertesére.<br>
A második bírálati részszempont volt az ár és a fizetési feltételek. Ajánlatkérõ az értékelést csak az ajánlati árak arányosítására terjesztette ki, a pontszámok meghatározásakor nem vette figyelembe azt, hogy a nyertes a számlái kiegyenlítését 30 napon belül, a kérelmezõ pedig 45 napon belül kérte. A 15 nap fizetési feltétel elõnynek jelentkeznie kell a pontszámokban.<br>
A Döntõbizottság megállapítja, hogy ajánlatkérõ az ajánlatoknak a bírálati részszempontokban meghatározott egyes értékelési elemek (továbbiakban: alszempontok) figyelembevételének a bírálat során való mellõzése által megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, ezért ajánlatkérõ eljárást lezáró döntését megsemmisítette.<br>
A jogsértés csak oly módon orvosolható, hogy ajánlatkérõ a kizárólagos kompetenciájába tartozó értékelést az eddigi eljárása során mellõzött bírálati alszempontok figyelembevétele mellett végzi el. Az ismételt értékelést illetõen a Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésének rendelkezésére, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni." Az új döntés alapját képezõ értékelést ajánlatkérõnek az ajánlattevõk esélyegyenlõségét biztosító módon kell végeznie.<br>
A jogorvoslati kérelemnek a nyertes ajánlata érvénytelenségére vonatkozó része megalapozatlan.<br>
A felhívásban és dokumentációban elõírt ajánlattételi feltételeknek az ajánlattétel idõpontjában kell fennállniuk. Ajánlattevõnek tehát ajánlata érvényessége érdekében az alkalmassága igazolására azokat a dokumentumokat kell becsatolni, amelyekkel az ajánlattétel idõpontjában rendelkezik. A nyertes auditora igazolta, hogy a nyertes minõségbiztosítási rendszere megfelel az ISO 9002. szabványnak, miután e tény tanúsítását megelõzõ eljárás sikeresen befejezõdött. Így a jogorvoslati kérelem a nyertes ajánlata érvénytelenségére vonatkozó részében megalapozatlan, ezért a kérelmet ebben a részében a Döntõbizottság elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c), d) és h) pontjai szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 22.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>