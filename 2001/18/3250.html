<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3250)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.22./12/2001.<br>
<br>
Tárgy: az Alcatel Hungary Kft. jogorvoslati kérelme az APEH közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alcatel Hungary Kft. (1116 Budapest, Kondorfa u. 10., képviseli dr. Máttyus Ádám ügyvéd, 1014 Budapest, Szentháromság tér 6., a továbbiakban: kérelmezõ) jogorvoslati kérelmét, melyet az Adó- és Pénzügyi Ellenõrzési Hivatal (1054 Budapest, Széchenyi út 2., képviseli dr. Mészáros Tünde jogtanácsos, a továbbiakban: ajánlatkérõ) "az APEH egyes telephelyeinek telefonalközpont modernizációja a dokumentációban foglaltak szerint" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. október 25-én megjelent 43. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás szerint részajánlattétel nem volt megengedett, többváltozatú ajánlat benyújtására ajánlatkérõ lehetõséget adott oly módon, hogy kizárólag az ajánlati dokumentáció G-2. pontjára lehetett maximum kétváltozatú ajánlatot benyújtani.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, illetõleg az ajánlattevõ szerzõdés teljesítésére alkalmatlanná minõsítésének szempontjait.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani az alábbiak szerint:<br>
részszempontok	súlyszámok<br>
– ajánlati ár	60<br>
– mûszaki elvárásoknak megfelelés és garancia	40<br>
Pontszám valamennyi részszempontra 1–10-ig<br>
Az ajánlati felhívás 16. pontja az egyéb információk között elõírásokat tartalmazott az ajánlat érvényességével kapcsolatosan. Ajánlatkérõ e pontban elõírta többek között, hogy az ajánlat érvényességének feltétele, hogy az ajánlott szállításra kerülõ berendezések rendelkezzenek Hírközlési Fõfelügyelettõl származó típusengedéllyel és származási bizonyítvánnyal, valamint az elvárásoknak való megfelelést az ajánlat követelmény sorszámára való hivatkozással kell ajánlattevõnek jeleznie, illetve az ajánlat részletes és összesített pénzügyi ajánlatot tartalmazzon, megjelölve minden egyes részegység, modul, kártya stb. egységárát, mely egységárak tartalmazzák az installálási munkadíjat, szállítási költségeket is.<br>
Ajánlatkérõ dokumentációt is biztosított, mely dokumentációban megfogalmazta a telefonalközponttal kapcsolatos elvárásait G-1–G-26. sorszám alatt. A garanciával kapcsolatos elvárásait W-1–W-5. pont alatt és a tanfolyammal, dokumentációval kapcsolatos elvárásait D-1–D-6. pontig. A teljesítéssel kapcsolatos elvárásait és fizetési feltételeit pedig I-1–I-8. pontban foglalta össze.<br>
Ajánlatkérõ azt is közölte, hogy a dokumentációban szereplõ összes elvárás teljesítése alapkövetelmény, amely elvárás nem teljesítése esetén az ajánlat érvénytelennek minõsíthetõ.<br>
Ajánlatkérõ külön meghatározta a telefonközpont interfészeivel, portjaival, a végkészülékekkel, kezelõi munkahellyel, és a kapcsolódó számítógépes munkahellyel kapcsolatos elvárásait. Külön mintát adott az összesített pénzügyi ajánlat elkészítéséhez.<br>
Az ajánlatkérõ a dokumentációban meghatározta az ajánlatok értékelésének szempontját az alábbiak szerint:<br>
	Súlyszám	Értékelési pontszám és súlyszám szorzata<br>
– I. Telefonalközpontokra vonatkozó elvárások	 1,2	12<br>
– II. Garanciával kapcsolatos elvárások	 0,4	4<br>
– III. Tanfolyammal, dokumentációval kapcsolatos elvárások	 0,4	4<br>
– IV. Teljesítéssel kapcsolatos elvárások	 0,4	4<br>
– V. A telefonalközpont interfészeivel, portjaival kapcsolatos elvárások	 0,5	5<br>
– VI. Végkészülékkel kapcsolatos elvárások	 0,8	8<br>
– VII. Kezelõi munkahellyel és kapcsolódó számítógépes munkahellyel kapcsolatos elvárások	 0,3	3<br>
Összesen:		40<br>
– VIII. Ajánlati ár	 6,0	60<br>
Maximálisan elérhetõ pontszám:		100<br>
Adható pontszám részszempontonként: 1–10-ig.<br>
Az ajánlatok bontására 2000. december 6-án került sor.<br>
Ajánlatot nyújtott be a Matávcom Kft., és a Siemens Telefongyár Kft. Konzorciuma két változatban, az Ericsson Magyarország Kft., a Primus-Net Kft., a HTCC Tanácsadó Rt. és kérelmezõ.<br>
Ajánlatkérõ 2001. január 4-én az Ericsson Magyarország Kft.-nek írásban jelezte, hogy ajánlatában öt helyen számítási hiba található, melyet kijavított és így ajánlati ára módosul, illetve tisztázó kérdést tett fel a tárgyban, hogy a belsõ forgalom ellenõrzésének díját tartalmazza-e az ajánlati ára. Ajánlatkérõ hasonló módon a Primus-Net Kft.-t is értesítette arról, hogy az ajánlati árát korrigálja.<br>
Az ajánlatkérõ a többi ajánlattevõt a tisztázó kérdés tartalmáról nem tájékoztatta, csupán arról, hogy tisztázó kérdés feltevésére került sor, illetõleg egyúttal közölte a többi ajánlattevõvel, hogy az Ericsson Magyarország Kft. és a Primus-Net Kft. ajánlati árát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdésében foglaltak alapján módosította.<br>
Az ajánlatkérõ az eredményhirdetés idõpontját elhalasztotta a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére hivatkozással, amelyrõl 2001. január 4-én kelt levelében tájékoztatja az ajánlattevõket.<br>
Az ajánlatkérõ az ajánlatok értékelésére bírálóbizottságot hozott létre és az ajánlatokat érdemben elbírálta.<br>
Ajánlatkérõ 2001. január 15-én faxon értesítette az ajánlattevõket arról, hogy az eredményhirdetésre 2001. január 16-án 9.30 órakor kerül sor. Az eredményhirdetésen ajánlatkérõ nyertesként az Ericsson Magyarország Kft. ajánlatát hirdette ki, a második legjobb ajánlatnak a Matávcom Kft. és a Siemens Kft. "B" változatú, harmadik legjobb ajánlatnak pedig a Matávcom Kft. és Siemens Kft. "A" változatú ajánlatát hirdette ki.<br>
Ajánlatkérõ az eljárás összegzésérõl készített tájékoztatóját 2001. január 22-én megküldte az ajánlattevõk részére.<br>
A kérelmezõ 2001. január 23-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. A jogorvoslati kérelmében kérte a közbeszerzési eljárást lezáró döntés megsemmisítését, ideiglenes intézkedés alkalmazását. Indoklásként elõadta, hogy ajánlatkérõ az ajánlati ár korrigálását jogsértõ módon végezte el, a 100 M Ft-os nagyságrendû árdifferencia feltehetõen ajánlatmódosítás eredménye, nem pedig számítási hibára visszavezethetõ korrekció.<br>
Kérelmezõ sérelmezte továbbá, hogy ajánlatkérõ az eredményhirdetés idõpontjáról 2001. január 15-én a késõ délutáni órákban értesítette az ajánlattevõket, ez pedig a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának esélyegyenlõségi alapelvébe ütközik. Továbbá kérelmezõ hivatkozott arra, hogy az ajánlatában 10%-os kedvezményt biztosított, ezen felül több mûszaki konstrukciót is javasolt.<br>
Ajánlatkérõ azonban ezeket a kedvezményeket nem vette figyelembe és a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján nem is tett fel kérelmezõnek tisztázó kérdést. Továbbá sérelmezte az ajánlatok elbírálását olyan szempontból, hogy az ajánlatára indokolatlanul kevesebb pontszámot kapott.<br>
Ajánlatkérõ a megalapozatlan jogorvoslati kérelem elutasítását kérte. Indoklásként elõadta, hogy a rendelkezésre álló iratanyagból egyértelmûen megállapítható, hogy az árkorrekciót az Ericsson Magyarország Kft. és a Primus-Net Kft. vonatkozásában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése alapján, mint számítási hibát hajtotta végre.<br>
Az eredményhirdetés idõpontjával kapcsolatosan jogsértést nem követett el. Az eredményhirdetés idõpontját olyan idõpontban közölte, amely alkalmas volt az ajánlattevõknek arra, hogy az eredményhirdetés napján ténylegesen megjelenhessenek.<br>
Az ajánlatkérõ hivatkozott arra is, hogy az ajánlati felhívásban pontosan meghatározta az alternatív ajánlatadás lehetõségét és korlátait. Kérelmezõ által megajánlott kedvezmény és több mûszaki konstrukció nem ebbe a körbe tartozott. Tisztázó kérdés feltevése egyébként sem kötelezettsége ajánlatkérõnek, csupán lehetõsége. Az ajánlatok értékelését a megadott elbírálási szempontok alapján végezte. Kérelmezõ által elért pontszámok tükrözték az ajánlata tényleges tartalmát.<br>
A Siemens Kft. érdemi észrevételében egyetértett a kérelmezõ jogorvoslati kérelmével a tekintetben, hogy álláspontja szerint az ajánlati árak korrigálása nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdés alapján történt meg. Szerinte is az eredményhirdetés idõpontjáról késõn értesítette ajánlatkérõ az ajánlattevõket, amellyel sérült a Kbt. 24. § (1)–(2) bekezdésben foglalt versenytisztaság, nyilvánosság és esélyegyenlõség alapelve.<br>
A Primus-Net Kft. érdemi észrevételében arra hivatkozott, hogy az ajánlatában végrehajtott számítási hiba korrekcióját sérelmezte, és nem fogadta el.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
A Döntõbizottság az Ericsson Kft. ajánlatának átvizsgálása alapján megállapította, hogy az összesített pénzügyi ajánlatban a H-1. sorszám alatt szereplõ 2 db-os csatlakozási igénynél csak egységár került feltüntetésre, a megajánlott mennyiséggel történõ felszorzás elmaradt. A K-1. sorban hasonló számítási hiba volt fellelhetõ.<br>
Ajánlatkérõ a fent hivatkozott törvényi rendelkezés alapján jogszerûen végezte el a korrekciót, amely alapján az Ericsson Kft. ajánlati ára módosult, errõl ajánlattevõket értesítette.<br>
A Primus-Net Kft. ajánlata esetén a Döntõbizottság az alábbiakat állapította meg. Az ajánlati dokumentáció garanciával kapcsolatos elvárások körében elõírta W-1. alatt, hogy ajánlattevõknek 3. év teljes körû garanciát kell vállalniuk.<br>
A Primus Net Kft. ezen elõírás teljesítését oly módon vállalta; hogy az üzembe helyezést követõ 13. hónap elsõ napjától az üzembe helyezés 60. hónap elsõ napjáig üzemeltetési díjat számol fel, azonban ezen üzemeltetési díj összegét az ajánlati ára nem tartalmazta, ezt az összeget a felolvasólapon nem szerepeltette. Ajánlatkérõ az üzemeltetési költség összegével korrigálta az ajánlati árat.<br>
Ez tény, hogy nem számítási hiba korrekciójának minõsül, azonban a Primus-Net Kft. ajánlati árát az üzemeltetési költség összegével az ajánlatok összehasonlíthatósága érdekében növelni kellett. A Primus-Net Kft. az ajánlatkérõnek címzett 2001. január 9-én kelt levelében maga sem vitatta, hogy amennyiben ajánlatkérõ az elsõ három évre várható összes költséget számolja, úgy a teljes díj, amelyet ajánlatkérõnek három év alatt ki kell fizetnie, megegyezik azzal az összeggel, amellyel ajánlatkérõ az ajánlati árat korrigálta. Ajánlatkérõ e körben tehát jogsértést nem követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése szerint az eredményhirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni.<br>
E szakasz ajánlatkérõnek azt a kötelezettséget írja elõ, hogy az eredményhirdetésre az ajánlattevõket meg kell hívni, azonban a Kbt. kogens elõírást nem tartalmaz a tekintetben, hogy ez milyen módon, milyen idõpontban kell, hogy megtörténjen.<br>
Az tény, hogy a közbeszerzési eljárás egész folyamata során érvényesülnie kell az esélyegyenlõség elvének.<br>
Ajánlatkérõ valamennyi ajánlattevõt egységesen 2001. január 15-én tájékoztatta az eredményhirdetés 2001. január 16-i idõpontjáról.<br>
A fentiekbõl következõen az esélyegyenlõség elve sérelmet nem szenvedett. Az eredményhirdetés idõpontjának közlése tekintetében tehát ajánlatkérõ terhére jogsértés e tekintetben nem állapítható meg.<br>
Ajánlatkérõ jelen eljárásban a többváltozatú ajánlattétel lehetõségét pontosan meghatározta, kizárólag az ajánlati dokumentáció G-2. pontja tekintetében volt lehetõség alternatív ajánlattételre.<br>
G-2 "A" változat:<br>
Egy gyártótól származó többféle típus az adott kapacitásigényeknek megfelelõen.<br>
G-2 "B" változat:<br>
Az elõírt kapacitásoknak megfelelõ kiépítettségben azonos gyártójú és típusú (azonos hardver) berendezés.<br>
Kérelmezõ a felolvasólapon egy árat adott meg, nem jelölte meg, hogy a G-2. pontra vonatkozóan többváltozatú ajánlatot ad.<br>
Az ajánlatban fellelhetõ nyilatkozatában szerepelt kérelmezõnek, hogy homogén alközponti rendszer megrendelése esetén a hardver eszközök árából 10%-os kedvezményt biztosít.<br>
Ez a kedvezményes megajánlás nem felelt meg az ajánlati felhívás és dokumentáció elõírásainak, hiszen az alternatívajánlat-adás lehetõségét ajánlatkérõ kizárólag a G-2. pont elõírása alapján tette lehetõvé. Kérelmezõ ezen megajánlását ajánlatkérõnek nem kellett figyelembe vennie.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Kbt. fenti rendelkezésének alkalmazása ajánlatkérõnek azonban nem kötelezettsége, csupán lehetõsége.<br>
Az ajánlattevõ feladata, hogy ajánlatát oly módon készítse el, hogy az egyértelmû legyen ajánlatkérõ számára.<br>
A fenti rendelkezés alapján ajánlattevõ nem bízhat abban, hogy ajánlatkérõ az ajánlat esetleges nem teljesen egyértelmû tartalmi elemeit a közbeszerzési eljárás során a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján egyértelmûsíti.<br>
Ajánlatkérõ számára a kérelmezõi árajánlat tisztázó kérdés feltevését nem tette szükségessé, tisztázó kérdés feltevésére ajánlatkérõ nem kötelezhetõ, így ennek elmaradása sem róható ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ az 5. számú melléklet szerint az összegzést elkészítette, azonban az nem tartalmazta a táblázatban szereplõ értékelési pontszámok indokolását. Ajánlatkérõ csak a jogorvoslati eljárásban készítette el a részletes indokolást, amelyet levelében jelzett, hogy kizárólag a Döntõbizottság részére küldi meg.<br>
A <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1)–(2) bekezdése szerint az ajánlattevõ az ajánlatában közölt üzleti titok nyilvánosságra hozatalát megtilthatja. Az ajánlattevõ nevének, székhelyének (lakóhelyének), az általa kért ellenszolgáltatásnak és a teljesítési határidõnek a nyilvánosságra hozatalát azonban nem tilthatja meg.<br>
Az (1) bekezdés értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, amelynek titokban maradásához az ajánlattevõnek méltányolható érdeke fûzõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése pedig kimondja, hogy a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntése meghozatalával összefüggésben – az ajánlatkérõ figyelembe vett.<br>
A Döntõbizottság a fenti törvényhely rendelkezéseinek figyelembevételével megállapította, hogy üzleti titokként nem kezelhetõ az az információ, adat, amelyre ajánlatkérõ a döntését alapította.<br>
Ajánlatkérõ a döntéssel kapcsolatosan hivatkozott arra, hogy a kérelmezõ ajánlata érvénytelennek is minõsíthetõ lett volna, mert az ajánlati felhívás 16. pontjában meghatározott érvényességi feltételek közül háromnak nem felelt meg az ajánlata, azonban a verseny érdekében nem az ajánlat érvénytelenné nyilvánításáról döntöttek, hanem az értékelésnél vették figyelembe.<br>
A kérelmezõ álláspontja szerint amennyiben ajánlatkérõ ajánlatát érvénytelenné nem nyilvánította, úgy az értékelés körében nem vehette figyelembe az érvényesség kérdéskörébe tartozó feltétel meglétét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint pedig az eljárás további szakaszában nem vehet részt, aki érvénytelen ajánlatot tett.<br>
Kérelmezõ ajánlata nem vitathatóan érvénytelennek minõsül, mert ajánlatkérõ az egyéb információk között az ajánlati felhívás 16. pontjában érvényességi feltételként elõírta, hogy "az elvárásoknak való megfelelést az ajánlat a követelmény sorszámára való hivatkozással jelezze".<br>
Kérelmezõ ajánlata ennek az elõírásnak nem felelt meg, csupán egy mindenre kiterjedõ általános nyilatkozatot tett.<br>
Ajánlatkérõ elõírta továbbá, hogy az ajánlott szállításra kerülõ berendezések rendelkezzenek Hírközlési Fõfelügyelettõl származó típusengedéllyel és származási bizonyítvánnyal, ezzel szemben kérelmezõ a 2112 típusú analóg telefonkészülékre a HIF-engedélyt nem csatolta ajánlatához.<br>
Ajánlatkérõi elvárás volt továbbá, hogy az ajánlatok részletes és összesített pénzügyi ajánlatot tartalmazzanak, megjelölve minden részegység, modul, kártya, rendszerszekrény, bõvítõszekrény, analóg és digitális telefonkészülék, egyéb kapcsolódó eszköz, berendezés, licenc, szoftver, szoftver feature, tanfolyam stb. egységárát, mely egységárak tartalmazzák az installálási munkadíjat, szállítási költségeket is. Az ajánlati dokumentációban mellékelt mintatáblázat szerinti összárakat tartalmazza a pénzügyi ajánlat.<br>
Kérelmezõ ennek az elõírásnak sem tett maradéktalanul eleget, egy általános jellegû nyilatkozatot tartalmaz az ajánlat sorszám nélkül, részletes pénzügyi ajánlatot nem tett, nem terjed ki például a rendszerszekrényre.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a fentiek alapján megállapította, hogy a kérelmezõ ajánlata érvénytelennek minõsül, így a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese nem lehet.<br>
Ennek alapján a kérelmezõi ajánlatot a nyertes ajánlattal nem lehet összehasonlítani, ajánlatkérõnek a kérelmezõi ajánlatot érvénytelennek kellett volna nyilvánítani.<br>
A fentiekbõl következõen a kérelem meglapozatlan a tekintetben is, hogy kérelmezõ ajánlatának értékelése nem megfelelõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 26.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>