<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3252)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.135/7/2001.<br>
<br>
Tárgy: az OMV Hungária Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Cserteg Balázs ügyvéd (1114 Budapest, Bartók B. út 23.) által képviselt OMV Hungária Ásványolaj Kft. (1134 Budapest, Róbert Károly krt. 64–66., továbbiakban: kérelmezõ) jogorvoslati kérelmét – melyet a dr. Mondschein Anita jogi elõadó által képviselt HM Beszerzési és Biztonsági Beruházási Hivatal (1475 Budapest, Pf. 163, továbbiakban: ajánlatkérõ) 2001–2003. évre szükséges hajtóanyag beszerzése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeket a felek maguk viselik. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 8-án megjelent számában a rendelkezõ részben megjelölt tárgycsoportokra vonatkozó beszerzés tárgyában.<br>
A felhívás 16. pontjának nyolcadik "–" szerint az ajánlati árat az aktuális hónapot megelõzõ hónapra vonatkozóan kellett megadni ajánlattevõnek. Az ajánlati dokumentáció I.4.5. pontjában ajánlatkérõ elõírta: "JET-A1 esetében a Szállító a termék minõségét Minõségi bizonyítvánnyal köteles igazolni, melyet az áru kísérõ okmányához kell csatolni. A Minõségi bizonyítványon a Szállító köteles feltüntetni, hogy az áru mely számú gyártási charge-ból és mely számú tartályból került letöltésre."<br>
Az ajánlattevõ pénzügyi, gazdasági alkalmassága igazolására a felhívás 11. a) pontjában ajánlatkérõ kérte becsatolni a számlavezetõ pénzintézet igazolását az 1999. évi számlaforgalom nagyságrendjére (a számlaforgalom számjegyeinek számára) nézve.<br>
Az ajánlattételi határidõre, 2001. január 2-ra a kérelmezõ és a MOL Rt. nyújtott be ajánlatot. Ajánlatkérõ az ajánlatokat megvizsgálta és a február 12-én tartott eredményhirdetésen közölte, hogy az ajánlatok érvénytelensége miatt az eljárást eredménytelennek nyilvánítja.<br>
A kérelmezõ ajánlatának érvénytelenségét a következõkkel indokolta:<br>
– Az "ajánlati ár nem a felhívás 16. pontjában leírtaknak megfelelõen került meghatározásra. Az ajánlati felhívás 16. pontja szerint az ajánlati ár megadásánál az aktuális hónapot megelõzõ hónap áraival kell számolni, ebben az esetben az aktuális hónapnak az ajánlati felhívás megjelenése hónapját kell tekinteni, ez november hónap volt." "Az OMV novemberi árakat alkalmazott árképzése során."<br>
– Az ajánlatból hiányzott a JET-A1 repülõpetróleum ÁMEI engedélye.<br>
– A számlavezetõ pénzintézet igazolása nem az ajánlati felhívás 11. a) pontja szerint lett kiállítva, az nem az 1999. évre vonatkozó számlaforgalmat tartalmazza, hanem általánosságban fogalmaz.<br>
Kérelmezõ március 5-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, aminek tényérõl az összegzés az eljárásról dokumentum február 20-án történt kézhezvételekor értesült. Vitatta az érvénytelenné nyilvánítás indokait.<br>
Az ajánlati ára megadásával kapcsolatos indokra elõadta, hogy az "aktuális hónap" kifejezés annak nyelvtani értelmezése szerint a vonatkozó cselekmény – adott esetben az ajánlat benyújtása – idõpontjában írott naptári idõszakot jelenti, és mivel ajánlatkérõ a kiírásban ettõl eltérõ értelmezést nem határozott meg, õ joggal értette úgy az "aktuális hónap" kifejezést, hogy ajánlatkérõ a lehetõ legfrissebb adatokat kívánja megismerni.<br>
Az ÁMEI engedélyének az ajánlathoz való csatolását ajánlatkérõ nem írta elõ. A jogorvoslati eljárásban tartott tárgyaláson elõadta, hogy a dokumentáció vonatkozó része szerint azt a szállításra kerülõ áru kísérõ okmányához kell majd csatolni.<br>
A számlavezetõ pénzintézet igazolása azt tartalmazta, hogy kérelmezõ 1993. óta éves szinten tizenegy számjegyû forgalmat bonyolított le. Ebbõl következik, hogy az 1999-es forgalma is tizenegy számjegyû volt.<br>
Kérte a jogsértés megállapítását és ajánlata érvényességének megállapítását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az általa közölt érvénytelenségi indokok helytállóak, így jogszerûen minõsítette a kérelmezõ ajánlatát érvénytelennek. A tárgyaláson elismerte, hogy a kiírásban az "aktuális hónap" fogalom-meghatározása nem volt egyértelmû.<br>
A MOL Rt. egyéb érdekelt észrevételében szintén a jogorvoslati kérelem elutasítását kérte. Közölte, hogy az ÁMEI-engedélynek már az ajánlattétel idõpontjában rendelkezésre kell állnia, mert anélkül nem köthetõ meg a termékre a szerzõdés. Helytállónak tartja az 1999. évi számlaforgalom megadásának hiányára vonatkozó ajánlatkérõi álláspontot, a kérelmezõnek a felhívásban közölt formai szempontokra is figyelemmel kellett volna ajánlatát elkészítenie. Közölte továbbá, hogy bár valóban nem volt egyértelmû az "aktuális hónap" idõtartam megjelölés, de kérelmezõnek lehetõsége lett volna ennek tisztázására kérdést intézni ajánlatkérõhöz.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdése szerint érvénytelen a kiírásban meghatározott feltételeknek nem megfelelõ ajánlat.<br>
Ajánlatkérõnek a kiírásban meghatározott feltételekbõl kiindulva kellett vizsgálnia az ajánlatok érvényességét, mert a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében a felhívásban, illetõleg a dokumentációban meghatározott feltételeihez kötve van.<br>
A tárgyaláson ajánlatkérõ elismerte, hogy az aktuális hónap megfogalmazás pontatlan volt, ezért ezen okra alapított érvénytelenségre vonatkozó hivatkozása nem jogszerû.<br>
Ajánlatkérõ a tárgyaláson azt is elismerte, hogy a JET-A1 hatóanyag minõségtanúsító okiratának az ajánlathoz való csatolását nem írta elõ, erre vonatkozó követelményt csak a tényleges szállítás esetére fogalmazott meg, ezért ezen a címen sem volt jogszerû a kérelmezõ ajánlata érvénytelenségének megállapítása.<br>
A harmadikként hivatkozott érvénytelenségi ok a kérelmezõ számlavezetõ pénzintézete igazolásának hiányossága volt. Ajánlatkérõ a felhívásban az 1999. évi számlaforgalom nagyságrendjének igazolását kérte, a pénzintézet nyilatkozata viszont arról szólt, hogy kérelmezõnek 1993. óta éves szinten tíz számjegyû számlaforgalma van. Kérelmezõ álláspontja szerint ez az igazolás tartalmát illetõen vonatkozik az 1999. évre is.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének fent hivatkozott rendelkezése az ajánlattal szembeni követelményként írja elõ a formai szempontból való megfelelést is. A Döntõbizottság megállapítja, hogy a kérelmezõ ajánlatához csatolt pénzintézeti nyilatkozat formai szempontból nem felel meg a felhívásnak, ezért az érvénytelen. Ajánlatkérõ tehát ezen okból jogszerûen minõsítette a kérelmezõ ajánlatát érvénytelennek. A Döntõbizottság nem fogadta el kérelmezõ érvelését, miszerint az "1993. évtõl éves szinten" megfogalmazásból tartalmilag egyenesen következik, hogy az 1999. évre is vonatkozik. A nyilatkozatnak az ajánlat érvénytelenségéhez vezetõ formai hiányosságán túlmenõen az is megállapítható, hogy tartalmi értelemben sem felel meg a nyilatkozat a felhívásnak. Egy nyilatkozat csak akkor tekinthetõ feltétlen érvényû jognyilatkozatnak, ha annak tartalmából kizárólag csak annak tárgyát képezõ tény fennállása vagy fenn nem állása értelmezhetõ. A kérelmezõ ajánlatában lévõ nyilatkozat "éves szinten" megfogalmazása azonban nem csak azt jelentheti, hogy minden egyes évben tíz számjegyû volt kérelmezõ számlaforgalma, hanem azt is, hogy az átlagosan tíz számjegyû volt.<br>
Kétségtelen, hogy az ajánlatkérõ által hivatkozott két érvénytelenségi indok nem volt helytálló. Miután azonban egy érvénytelenségi ok is elegendõ egy ajánlat érvénytelenné minõsítéséhez, ajánlatkérõ döntése nem volt jogsértõ, így az annak megváltoztatására irányuló jogorvoslati kérelem megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. április 4.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>