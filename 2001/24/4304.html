<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4304)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.211/6/2001.<br>
<br>
Tárgy: a Döntõbizottság elnöke által kezdeményezett jogorvoslati eljárás az Antenna Hungária Magyar Mûsorszóró és Rádióhírközlési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az Antenna Hungária Magyar Mûsorszóró és Rádióhírközlési Rt. (1119 Budapest, Petzval József u. 31–33. a továbbiakban: ajánlatkérõ) "az orosz gyártmányú középhullámú rádió-adóállomásainak üzemeltetéséhez adócsövek és alkatrészek beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001. március 26-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Ajánlatkérõ az eljárásfajta választását azzal indokolta, hogy az Országos Kossuth mûsort a Solti PSZV 2000 típusú 2 db 1 MW-os blokkból álló középhullámú adóberendezéssel sugározza, mely orosz gyártmány, üzembe helyezésére 1977-ben került sor. Az adóberendezések tervezését, megépítését orosz gyártmányú alkatrészek, adócsövek berendezések figyelembevételével és felhasználásával végezték. A berendezések, egységek többnyire speciális egyedi tervezésûek, kimondottan ehhez az adóberendezéshez készültek. Más gyártmányú, hasonló alkatrészekkel nem, vagy csak az alkatrészeket tartalmazó áramkörök, egységes újratervezésével, mechanikai átalakításával lehetne az adóberendezéseket üzemeltetni. Fokozottan igaz ez az adóberendezésekben üzemeltetett adócsövekre. Az adóberendezések elektromos rendszerét, mechanikai kialakítását ezekhez az adócsövekhez tervezték. Ezeket a csõtípusokat csak az orosz gyártó gyártja. Más gyártó által gyártott hasonló teljesítményû adócsövek más típusúak, elektromos paraméterei, méretei eltérnek az adóberendezésekben üzemeltetett csövek paramétereitõl. Az adóberendezésekben csak az eredeti adócsövek üzemeltethetõk, melyek a mûsoridõ arányában használódnak el és folyamatosan cserére szorulnak.<br>
Ennek alapján ajánlatkérõ OOO Osznatrejd nevû orosz céget hívta fel ajánlattételre, aki ismeretei szerint rendelkezik kellõ meghatalmazással a gyártótól a szállítási, kereskedelmi tranzakció lebonyolítására.<br>
Az ajánlati felhívás részletesen tartalmazta a beszerzés tárgyaként megjelölt adócsövek és alkatrészek mennyiségét. A teljesítés helye Solt Rádióállomás, a teljesítés határideje 2001. október 15.<br>
Az ajánlattételi határidõ 2001. április 9-e, a szerzõdéstervezet idõpontja 2001. április 18.<br>
A Döntõbizottság elnöke 2001. április 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt jogalap fennállása a rendelkezésre álló iratokból egyértelmûen nem állapítható meg, ezért indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû volt.<br>
Ajánlatkérõ indoklásként elõadta, hogy a beszerzésben érintett valamennyi középhullámú rádió adóállomás egyedi szovjet tervezésû, ami alatt nemcsak a konkrét tervezõi munkák elvégzését, hanem a berendezések, eszközök szállítását, sõt az eredeti beruházást, telepítést érteni kell. Az akkori viszonyoknak megfelelõen a szovjet fõvállalkozásban elvégzett telepítéseket követõen a tervdokumentáció részének átadása, titkosításra hivatkozással nem történt meg. A szovjetek által telepített valamennyi középhullámú rádióadóban eltérõ egymással sem kompatíbilis berendezések kerültek beépítésre biztonsági, titkossági okokból. Ez a technika egyébként rendkívül elavult, jelenleg e miatt máshol azonos, vagy hasonló jellegû berendezések gyártása már nem folyik.<br>
Ajánlatkérõ érdemi észrevételében hivatkozott arra, hogy ezt okiratilag alátámasztani nem tudja, azonban a jogorvoslati eljárás során késõbbiekben becsatolta az oroszországi gyártók nyilatkozatát, amelyben kijelentették, hogy a beszerzés tárgyát képezõ eszközök, berendezések eladására 2001. évre kizárólagos jogot biztosítanak az ajánlattételre felkért OOO Osznatrejd részére. A becsatolt okirat alátámasztja, hogy az ajánlattételre felkért cég rendelkezik olyan kizárólagos jogosultsággal, amely lehetõvé teszik a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának jogszerû alkalmazását.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele utólagos becsatolt okirati bizonyítéka alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
Tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás illetõleg szolgáltatás megrendelése esetén, ha a szerzõdés mûszaki, technikai sajátosságok, mûvészeti szempontok kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság a jogorvoslati eljárása során vizsgálta ezen feltételek fennállását.<br>
A Döntõbizottság elfogadta ajánlatkérõ hivatkozását arra vonatkozóan, hogy a beszerzésben érintett valamennyi középhullámú rádió adóállomás egyedi orosz tervezésû és ezekhez szükséges berendezések és alkatrészek gyártására, az elavult technikára tekintettel más cég nem alkalmas, illetõleg hasonló jellegû berendezések gyártásával más cég nem foglalkozik.<br>
Az ajánlatkérõ utólagosan a Döntõbizottság részére becsatolta azon okiratot, amellyel alátámasztotta, hogy az oroszországi gyártók kizárólagos jogot biztosítottak az ajánlattételre felkért szervezet részére a beszerzés tárgyát képezõ eszközök, berendezések eladására.<br>
A fentiek alapján az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni. Az Áe. 14. § (2) bekezdése alapján az államigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 3.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>