<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4302)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.212/7/2001.<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Szent István Egyetem Gazdasági Fõigazgatói Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének kezdeményezésére (1024 Budapest, Margit krt. 85., a továbbiakban: Bizottság elnöke) a Szent István Egyetem Gazdasági Fõigazgatói Hivatal (2103 Gödöllõ, Páter Károly u. 1., a továbbiakban: ajánlatkérõ) "szoftver egyszeri telepítése és korlátlan ideig történõ használata, mely a SZIE egy bankszámlaszámmal rendelkezõ, de regionálisan elkülönült intézményeinek egységes gazdaságirányítási, pénzügyi ügyviteli rendszerét kezeli, és hibamentesen mûködteti" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. március 22-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja alapján a rendelkezõ részben megjelölt beszerzés tárgyában. Az eljárásfajta választását ajánlatkérõ azzal indokolta, hogy az egyetem megvizsgálta az ügyviteli és gazdálkodást segítõ programokat, melyek egyetemi területen mûködnek és ezek közül a TÜSZ-rendszert találta alkalmasnak arra, hogy az ajánlatkérõ összes intézményében a gazdálkodást egységesítsék. A TÜSZ-rendszer a HC Delta Kft. kizárólagos tulajdona, továbbá a rendszert mielõbb üzembe kell állítani. Az egységes rendszer bevezetése és mûködtetése az Oktatási Minisztérium elõírása miatt 2001. június 30-tól kötelezõ lesz.<br>
A fentiek alapján ajánlatkérõ ajánlattételre a HC Delta Kft.-t hívta fel.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az alkalmatlanná minõsítés szempontját, az elbírálás szempontjait. A teljesítés határidejeként 2001. június 30-át jelölt meg, az ajánlattétel határideje és az elsõ tárgyalás idõpontja 2001. március 28.<br>
A Döntõbizottság elnöke 2001. április 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja alapján. Indoklásként elõadta, hogy 2000. november 10-én szerzõdést kötött az OM FFPI-vel az Egységes Gazdálkodási Rendszer (EGR) bevezetésére. A szerzõdés – annak aláírásakor – még elõre nem látható akadályok folytán határidõre nem teljesült és teljesíthetetlenné vált. 2001. január 31-ével az integrációba bevont intézmények számláit az Államkincstárnál az OM megszüntette és elõírta, hogy az ajánlatkérõ fogadja és kezelje intézményeinek pénzforgalmát egységes integrált gazdasági rendszerben. A SZIE feladatait 2001. január 31. óta az új rendszerben teljesíteni nem tudja, minden folyamat "kézi vezérlésû" 11 különbözõ rendszerben történik. Ennek alapján szükséges volt egy olyan rendszer bevezetése, amely az egységes gazdálkodás kezelésére alkalmas. Ezek között szerepelt a beszerzés tárgyaként megjelölt TÜSZ-rendszer is, amely a HC DELTA Kft. tulajdona. Ajánlatkérõ becsatolta az érdemi észrevételéhez a HC DELTA Kft. azon nyilatkozatát, mely szerint az általa kifejlesztett TÜSZ-rendszer a kizárólagos tulajdonát képezi. Ajánlatkérõ elõadta továbbá, hogy 2001. márciusában kapott értesítést arról, hogy az OM az EGR-rendszerre vonatkozó szerzõdés felbontását javasolja és egyidejûleg anyagi fedezetet biztosít ajánlatkérõ részre, hogy másik alkalmas – a gazdálkodás egységesítéséhez szükséges – szoftver bevezetését oldja meg. Egyben közölte 2001. június 30-ával az I. félév zárásakor az ajánlatkérõ már az egységes gazdálkodási rendszerben köteles adatot szolgálni.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából;<br>
A Döntõbizottság eljárása során vizsgálta a fent idézett jogszabályhelyek alapján ajánlatkérõ jogszerûen folytatja-e a közbeszerzési eljárását.<br>
Az ajánlatkérõ a Döntõbizottság részére becsatolta a HC DELTA Kft. azon nyilatkozatát, mely szerint az általa kifejlesztett a beszerzés tárgyaként megjelölt TÜSZ-rendszer a kizárólagos tulajdonát képezi.<br>
A fentiek alapján a Döntõbizottság megállapította, hogy jelen esetben kizárólagos jogok védelmérõl van szó, ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltétek már megalapozzák a hirdetmény közzététele nélküli tárgyalásos eljárás alkalmazását, így már relevanciával nem bír, hogy jelen esetben a Kbt. 70. § (1) bekezdés c) pontjában foglalt feltételek fennállnak-e.<br>
A Döntõbizottság a rendelkezésre álló adatokból megállapította, hogy jelen esetben a c) pontban foglalt feltételek is fennállnak, tekintettel arra, hogy az egységes ügyviteli rendszer bevezetésének 2001. június 30-ig kell megtörténnie. Ugyanakkor az EGR-rendszer alapján tervezett ügyviteli rendszer bevezetésére vonatkozó szerzõdés 2001. március 9. napján került felbontásra, melynek indoka az volt, hogy a szerzõdésben vállaltak elõre nem látható akadályok folytán nem teljesültek. Ajánlatkérõ tehát ezt követõen volt abban a helyzetben, hogy a közbeszerzési eljárását megindítsa és a teljesítési határidõig a beszerzését megvalósítsa. A rendelkezésre álló idõ más eljárásfajta választását nem tette lehetõvé.<br>
A Döntõbizottság a fentiek alapján megállapította, hogy ajánlatkérõ eljárása jogszerû volt. Ennek alapján az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 27.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>