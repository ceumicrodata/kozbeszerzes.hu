<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4263)
</b></h2><FONT size=3><i><u></i></u><br>
<br>
3.K.35234/2000/3.<br>
<br>
A Fõvárosi Bíróság a dr. Számadó Krisztina ügyvéd (4024 Debrecen, Vörösmarty u. 16.) által képviselt Várfalvi Kft. (4024 Debrecen, Varga u. 47/B.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, akinek pernyertessége érdekében a dr. Tihanyi Zsuzsanna jogtanácsos által képviselt Baranya Megyei Közútkezelõ Kht. (7623 Pécs, Köztársaság tér 5.) beavatkozott közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek és a beavatkozónak 7500–7500 Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, melyet írásban, 4 pld.-ban, jogi képviselettel, a Magyar Köztársaság Legfelsõbb Bíróságához címezve lehet elõterjeszteni.<br>
<br>
INDOKOLÁS<br>
<br>
A beavatkozó, mint ajánlatkérõ a Közbeszerzési Értesítõ 2000. június 7-i számában tette közzé ajánlati felhívását nyílt eljárásra 3000 tonna ömlesztett útszórósó beszerzésére tapadásgátlóval bekeverve telephelyi bontásban, telephelyenként tonnában meghatározva a beszerezni kívánt mennyiséget. A felhívás 11/A. pontjában rögzítette a pénzügyi, gazdasági, mûszaki alkalmasság igazolására kért adatokat és tényeket, ezek között az elõzõ három év legjelentõsebb szolgáltatásainak ismertetése (követelmény legalább az ellenszolgáltatási összeg, a teljesítési idõ, a szerzõdést kötõ másik fél információval szolgáló személy megnevezése) feltételét azzal, hogy a 11/B. pont szerint alkalmatlan az az ajánlattevõ, aki egyáltalán nem végzett a közbeszerzés tárgyával azonos tevékenységet. A 16. pont az egyéb információk között rögzítette, hogy a közbeszerzésrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. é</a>s 46. §-ai szerinti igazolása vagy nyilatkozat utólagos csatolása az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén hiánypótlási lehetõséget nem biztosít. A beavatkozó ajánlatkérési dokumentációt is bocsátott a pályázatot benyújtani kívánók rendelkezésére, melynek ajánlati mintanyomtatványok részében az alkalmasságot igazoló dokumentumokra vonatkozó nyilatkozat formanyomtatványa, B/II. részben pedig a gazdálkodási adatok táblázat szerint megkívánt nyomtatványa volt található. Ez utóbbi 1997., 1998. és 1999. évre vonatkozóan kívánta meg a saját tevékenység árbevételének rögzítését az útszórósó vonatkozásában vállalkozóként, illetve alvállalkozókénti bontásban.<br>
Az ajánlatok bontási határidejére, 2000. július 3-ára ajánlatot nyújtott be a felperes, a Soltút Kft., a Schuller Kft., a Magyar Plastiroute Kft. A felperes ajánlatában az alkalmasságot igazoló dokumentumot a formanyomtatvány szerint cégszerû aláírással látta el és a cégbemutatkozás IV. referencialista részében nyilatkozatot tett. Eszerint "Három évre visszamenõleg az országban valamennyi közútkezelõ kht. részére szállítottunk útszórósót, mely megrendelések egyöntetûen meghaladták az 1000 tonna mennyiséget". Ennek megfelelõen az ajánlatkérési dokumentáció C/3. referenciamunkák részében referenciaként három másik szervezet megjelölése mellett a Hajdú-Bihar Megyei, illetve a Veszprém Megyei Közútkezelõ Kht.-t jelölte meg a felperes referenciaként. A B/II. gazdálkodási adatok táblázatot saját tevékenységének árbevétele megjelölésével kitöltötte. Ez utóbbi adatok alapján a beavatkozó számításokat végzett, melybõl arra a következtetésre jutott, hogy alvállalkozóként a felperes 1997. évben 3006 tonna, 1998. évben 128 tonna és 1999. évben 198 tonna mennyiségû útszórósóra vonatkozóan szállíthatott. A felperesnek a referencialistán tett nyilatkozatára figyelemmel a beavatkozó 17 megyei közútkezelõ kht.-t keresett meg arra vonatkozóan, hogy álltak-e a felperessel szerzõdéses viszonyban. Ezekbõl a megkeresésekbõl az elbírálás idõpontjáig 9 válasz érkezett, melybõl összesen 2 tett igenlõ nyilatkozatot, 6 egyértelmûen közölte, hogy a felperes útszórósót részükre az utóbbi három évben nem, 1 pedig, hogy az utóbbi két évben nem szállított.<br>
A beavatkozó 2000. július 10-én kelt levelében értesítette az ajánlattevõket arról, hogy a felperest hamis adatszolgáltatás miatt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése alapján kizárta az eljárásból.<br>
A felperes jogorvoslati kérelmet terjesztett elõ az alperes elõtt sérelmezve a kizárását arra hivatkozással, hogy ajánlatában csak általánosságban került megjelölésre, hogy valamennyi közútkezelõ kht. részére szállított az elmúlt években útszórósót. 1996. évtõl kezdõdõen folyamatosan minden évben közvetlenül a kht.-k részére, avagy közvetetten más társaságok közremûködésével szállított. Amennyiben referenciái pontosítására lett volna szükség, úgy azt a beavatkozó felhívására készséggel megtette volna. Álláspontja szerint alvállalkozóként való részvétele valamilyen szállításban is, szállításnak minõsül. Ez utóbbi kijelentéséhez kapcsolódóan az alperes által 2000. augusztus 8. napján tartott tárgyaláson további nyilatkozatot tett, mely szerint alvállalkozói szerzõdése amennyiben olyan fõvállalkozóval állt fenn, amely közvetlenül nem a közútkezelõ kht.-vel állt kapcsolatban is végsõ soron valamilyen formában azt jelentette, hogy az általa szállított só a közútkezelõ kht.-khoz jutott el.<br>
Az alperes 2000. augusztus 21. napján kelt D.310/11/2000. számú határozatában a felperes jogorvoslati kérelmét elutasította arra hivatkozással, hogy az megalapozatlan. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján a felperes referencialistáján tett kijelentése olyan kérelmezõi jognyilatkozat, amelyért teljes felelõsséggel tartozik, egyértelmû, nem értelmezhetõ többféleképpen. Semmilyen szûkítõ körülményt nem tartalmaz értelmezésével kapcsolatban sem arra vonatkozóan, hogy megjelölése általános – azaz a benne foglaltakat nem kell szó szerint értelmezni – sem arra vonatkozóan, hogy szállításai nemcsak közvetlenek, közvetettek is voltak. Az alperes hivatkozott arra, hogy a felperes a tárgyaláson elismerte, hogy nem minden közútkezelõ kht.-vel állt (közvetlen) jogviszonyban. A beavatkozó részérõl az útkezelõ kht.-k felé küldött megkeresésekre adott válaszokra is figyelemmel az alperes megállapíthatónak találta, hogy a felperes hamis adatot szolgáltatott, így a beavatkozó jogszerûen zárta ki az eljárásából. Az alperes utalt arra, hogy a Kbt. 46. § (1) bekezdés c) pontja alapján ennek következtében a felperes a törvény erejénél fogva nem lehet ajánlattevõ a rendelkezésben megfogalmazottak szerint.<br>
A felperes pontosított keresetében az alperes határozatának felülvizsgálatát kérte arra alapítottan, hogy nem szolgáltatott hamis adatot. Ismételten hivatkozott arra, hogy általánosságban került megfogalmazásra részérõl a cégismertetõn belül a referencialista cím alatt tett nyilatkozat, a jogorvoslati eljárás során csatolt szállítási szerzõdések alapján bizonyítást nyert nézete szerint, hogy 1996-tól folyamatosan szállított útszórósót minden megyébe. Félreértésre esetleg az adhatott okot, hogy nem minden esetben az adott megyei közútkezelõ kht. szerepelt szerzõdõ félként, de a végfelhasználás tekintetében õ állt a láncolat végén. Ezért méltánytalannak találta a beavatkozó kizárását, további határidõt kért annak igazolására, hogy a közbeszerzési eljárás szempontjából figyelembe vehetõ három évben évente több mint 10 000 tonna sót szállított.<br>
Az alperes ellenkérelmében a kereset elutasítását és perköltségének megállapítását kérte hivatkozva arra, hogy jogszerû határozatot hozott különös figyelemmel a felperes jogorvoslati eljárás során tett elismerõ nyilatkozatára is.<br>
Az alperesi beavatkozó az alperes ellenkérelméhez csatlakozva a kereset elutasítását kérte hivatkozva arra, hogy a felperes korábban vele sem állt szerzõdéses kapcsolatban, így önmagában ezen tény is kétségessé tette a referencialista alatt rögzített nyilatkozatát. A gazdálkodási adatok alapján végzett számítások esetén is a közútkezelõ kht.-ként számított 1000 tonna mennyiség figyelembevételével legalább 17 000 tonna útszórósót kellett volna alvállalkozóként is a felperesnek szállítania, amennyiben az általa tett nyilatkozat valós. Ehhez képest a gazdálkodási adatok jóval kevesebb mennyiséget feltételeznek az ott rögzített árbevételhez képest. Így a felperes maga is a nyilatkozatának cáfolatát adta.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására, vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint a szerzõdés teljesítéséhez szükséges mûszaki alkalmasság az elõzõ, legfeljebb három év legjelentõsebb szállításainak, szolgáltatásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezése) igazolható. A (6) bekezdés lehetõvé teszi az ajánlatkérõ számára, hogy az ajánlatok felbontását követõen az ily módon szolgáltatott adatok, tények és körülmények alapján döntsön az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A beavatkozó a Kbt. rendelkezéseinek megfelelõen járt el, amikor az ajánlattevõ pénzügyi, gazdasági és mûszaki alkalmassága körében az elõzõ három év legjelentõsebb szolgáltatásainak ismertetését írta elõ és a felperes alkalmasságáról ezen adatok, illetve tények ellenõrzésével kívánt meggyõzõdni. A bíróság osztotta az alperes azon álláspontját, hogy a felperes által a referencialista címszó alatt tett nyilatkozat semminemû utalást nem tartalmaz arra vonatkozóan, hogy az "általánosságban" közvetetten vagy bármely más speciális értelmezést igénylõ módon értelmezendõ. Ilyen értelmezése a Kbt. 44. §-ában megkívánt pénzügyi, gazdasági, mûszaki alkalmasság igazolására tartozó követelménynek nem lehetséges. Ezért a felperesi nyilatkozat kizárólagosan egyféleképpen értendõ, mely szerint a felperes az országban valamennyi közútkezelõ kht. részére három évre visszamenõleg 1000 tonnát meghaladó mennyiségû útszórósót szállított. Ezen állítás ilyen formán a felperes által sem vitatottan nem helyénvaló, hiszen mind az általa közölt gazdálkodási adatok, mind a beavatkozó megkeresésére adott válaszok ezt cáfolták. Ezért megállapítható a Kbt. 53. § (1) bekezdés c) pontja szerinti hamis adatszolgáltatás, melynek következményeit a felperesnek viselnie kell. A bíróság a felperes által felajánlott bizonyítást szükségtelennek ítélte, mivel a felperes saját nyilatkozata "általánosként" értelmezésének helye nem lehet. Ezzel összefüggésben a felperes által felajánlott bizonyítás ránézve kedvezõbb elbírálást sem eredményezhet.<br>
A bíróság ezért a felperes keresetét, mint megalapozatlant, elutasította.<br>
A felperes pervesztes lett, ezért a bíróság a Pp. 78. § (1) bekezdése, 79. § (1) bekezdése és 83. § (1) bekezdése alapján kötelezte a perköltség viselésére, amely az alperes és a beavatkozó jogi képviseletével felmerült a 12/1991. (IX. 29.) IM r. 1. § (1) bekezdés d) pontja szerint számítandó ügyvédi munkadíjból állt. A felperes a kereseti kérelmén az illetéket lerótta, melynek viselésére köteles figyelemmel az illetékekrõl szóló 1990. évi XCIII. törvény 43. § (3) bekezdés, 62. § (1) bekezdés h) pontja és 65. § (1) bekezdése alapján.<br>
<br>
Budapest, 2001. április 10.<br>
<br>
Dr. Sára Katalin s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>