<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4300)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.186/6/2001.<br>
<br>
Tárgy: a Döntõbizottság elnöke által kezdeményezett jogorvoslati eljárás a Gyõr Megyei Jogú Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Gyõr Megyei Jogú Város Polgármesteri Hivatal (9021 Gyõr, Városház tér 1., képviseli: dr. Szabóné dr. Pimpedli Tímea jogtanácsos, a továbbiakban: ajánlatkérõ) "Sportcsarnok homlokzat felújítása, nyílászárók részleges cseréje" tárgyú közbeszerzési eljárása ellen indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Gyõr Megyei Jogú Város Közgyûlése 2000-ben döntött a Magvassy Mihály Sportcsarnok felújításáról, amelynek különös oka a 2001. júliusban megrendezendõ Kézilabda Nõi Junior Világbajnokság. A felújításra a 2000-es költségvetésben 22 M Ft-ot, a 2001-esben 230 M Ft-ot biztosítottak, mely összeg a részleges belsõ és gépészeti felújítást tette lehetõvé. Az elõzõek megvalósítása érdekében ajánlatkérõ 2000. november 29-én nyílt közbeszerzési eljárást indított, amelyben a beszerzés további tárgyaként a kazánház felújítását, hõellátás, légtechnika, klimatizálás, új parkoló és új raktár, illetve mûhelyépület építését jelölte meg. A munkák befejezési határideje 2001. június 30.<br>
Részajánlatot is lehetett tenni a fõépületre, a kazánházra, opcióként a parkoló és a raktár építésére. Az eljárásra öt ajánlat érkezett, ezen belül a fõépület felújítására csak összesen kettõ. Az eljárás nyertese a Mitring Kft. lett, akinek a fõépületre és kazánházra adott 212 747 157 Ft-os ajánlatát fogadták el, az eredményhirdetés 2001. január 19-én volt. A vállalkozási szerzõdést 2001. január 31-én kötötték meg, melynek alapján 2001. februárban a kivitelezés megkezdõdött. A felújítási munkák során – az eltakart szerkezetek feltárásával – vált lehetõvé a külsõ nyílászárók állapotának, illetve a már elvégzett munkák teljes befejezéséhez szükséges pótmunkák pontos felmérése. Így megállapították, hogy a külsõ nyílászárók (ablakok) felújítása a fémszerkezet meghagyásával, de az üvegtáblák cseréjével kell, hogy megvalósuljon, azaz az eredeti tervekben szereplõ mûanyag nyílászárók nem alkalmazhatóak. Szintén a szerzõdés teljesítése során derült fény arra, hogy a beépített tetõ-felülvilágítók árnyékoló szerkezet nélkül nem maradhatnak, továbbá a felújított szerkezetekkel érintkezõ fal- és padlóburkolatok is beavatkozásokat igényelnek. Mindezen további munkákra ajánlatkérõ Közgyûlése a 2001. évi költségvetés elfogadásakor további 70 M Ft fedezetet biztosított annak érdekében is, hogy a sportcsarnok külsõ felújítása megvalósulhasson.<br>
Fenti elõzményeket követõen 2001. március 9-én indította ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított tárgyalásos közbeszerzési eljárását az ajánlati felhívás megküldésével (a Mitring Kft. részére) és a Döntõbizottság elnökének tájékoztatásával. Az eljárásfajta választását azzal indokolta, hogy a már megkezdett felújítási munkáktól mûszakilag elválaszthatatlan, magasabb mûszaki minõséget biztosító további felújítási munkák elvégzése szükséges az eredeti (2001. június 15-i) befejezési határidõre. Az ajánlatkérõ számára kedvezõ, ha a generálkivitelezõ végzi a további felújítási munkákat is, melyek elválasztása a megkezdett munkáktól mûszakilag és gazdaságilag is aránytalan többletterhet, illetve többletköltséget jelentene.<br>
A felhívás szerint a beszerzés tárgya "az épület homlokzatfelújítása, nyílászárók részleges cseréjével". A részletes feltételeket a dokumentáció tartalmazza. Az ajánlati felhívásban egyébként meghatározásra került az ajánlattevõ pénzügyi, gazdasági és mûszaki alkalmassága vizsgálatának módja és az elbírálás szempontja.<br>
Az ajánlattételi határidõt 1 hétben, a szerzõdéskötés idõpontját az eredményhirdetés utáni 9. napban határozták meg.<br>
Az ajánlati felhívás dokumentációja az ajánlati és szerzõdési feltételeket, valamint a mûszaki paramétereket határozta meg.<br>
A Mitring Kft. ajánlatának bontására 2001. március 14-én került sor. Bizottság végezte az ajánlat értékelését, amely 2001. március 14-én az ajánlat mûszaki tartalmának csökkentését találta szükségesnek, a rendelkezésre álló fedezetre tekintettel. A módosított ajánlat 2001. március 21-i beadását követõen a Bizottság újra értékelte azt és bruttó 70 M Ft-os vállalási összeggel javasolta elfogadását. (A csökkentett mûszaki tartalom alatt a homlokzatfelújítást, a csarnok belsõ részén a padozatok burkolását, egyes villanyszerelési munkákat és a bejárat elõtt 660 m2-nyi járda felújítását kell érteni). A Gazdasági és a Pénzügyi Bizottságok véleményét is figyelembe véve a polgármester 2001. március 28-án hozta meg eljárást lezáró döntését. A döntést 2001. március 29-én kihirdették, szerzõdéskötésre még nem került sor.<br>
A Döntõbizottság elnöke 2001. március 27-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a külsõ és belsõ munkák szorosan összefüggenek (pl. az ablakcserével a belsõ burkolatok és árnyékolástechnika), valamint a világbajnokság kezdetére a teljes felújításnak el kell készülnie. A kiegészítõ munkák értéke nem haladja meg az eredeti szerzõdéses összeg 50%-át. Számára csak ez az eljárásfajta biztosította a felújítás határidõre történõ befejezését.<br>
A Döntõbizottság közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított hirdetmény közzététele nélküli tárgyalásos eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította, tehát a Döntõbizottság ezen feltételek fennállását vizsgálta.<br>
A Döntõbizottság megállapította, hogy a folyamatban lévõ beruházás megvalósításáról van szó és ajánlatkérõ ajánlattételre a korábbi nyertes ajánlattevõt hívta fel. A beszerzési igény felmerülése nem volt elõre látható, miután a már folyó felújítási munka során vált nyilvánvalóvá, hogy a homlokzati nyílászárókon az üvegtáblák teljes cseréje szükséges (részleges cseréjét egyébként is el kellett végezni), illetve az érintett szerkezeteken a mûszaki illeszkedést (burkolatok, fûtés, elektromos szerkezetek stb.) minden tekintetben biztosítani kell. Kiegészítõ munkák nélkül a létesítmény határidõre történõ üzembe helyezése nem valósulhat meg. Megállapította a Döntõbizottság azt is, hogy az a) pontban megjelölt feltétel teljesült, hiszen a jelenlegi közbeszerzési eljárás tárgyát képezõ beruházás értéke nem haladja meg a korábbi közbeszerzés értékének 50%-át.<br>
A Döntõbizottság megállapította, hogy ajánlatkérõ eljárása nem volt jogsértõ, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>