<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4330)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.188/13/2001.<br>
<br>
Tárgy: a Promo Kft. jogorvoslati kérelme a FVM Magyar Közösségi Agrármarketing Centrum Kht. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PROMO Kereskedelemfejlesztési Kft. (1021 Budapest, Fillér u. 11/A., képv.: dr. Czárán István ügyvéd, 1064 Budapest, Rózsa u. 55., továbbiakban kérelmezõ) által a Földmûvelési és Vidékfejlesztési Minisztérium Magyar Közösségi Agrármarketing Centrum Kht., (1055. Budapest, Kossuth tér 11., a továbbiakban: ajánlatkérõ) "ANUGA Nemzetközi szakkiállításon közösségi és egyéni stand építése, üzemeltetése" tárgyú közbeszerzési eljárása ellen benyújtott jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, a Kbt. 51. § (3) bekezdését, és ezért a Döntõbizottság ajánlatkérõ közbeszerzési eljárás során hozott valamennyi döntését az ajánlatok felbontásáig visszamenõleg megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. február 7. napján a Közbeszerzési Értesítõ (K. É.) 6. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának megállapítására kért adatokat és tényeket. Ezen pont keretében többek között elõírta ajánlattevõknek az elõzõ 3 év jelen kiállításához hasonló nagyságrendû munkáinak ismertetését, és referencialevél becsatolását. Meghatározta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozókra nézve is igazolni kell a pénzügyi, gazdasági és mûszaki alkalmasságot, a felhívás 11. a) pontjában elõírtak szerint.<br>
Az ajánlati felhívás 11. b) pontjában ajánlatkérõ az ajánlattevõk szerzõdés teljesítésére való alkalmatlanná minõsítésének szempontként határozta meg az alábbiakat:<br>
– Az ajánlattevõ a banki igazolás tartalma alapján számláján sorban állás van.<br>
– Az ajánlattevõnek vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozónak a mérleg szerinti eredménye 1999. évben negatív,<br>
– Az ajánlattevõ vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó együttesen nem rendelkezik a feladat teljesítéséhez szükséges mûszaki, technikai felszereltséggel,<br>
– Az ajánlattevõ nem rendelkezik a jelen kiállítás tárgyának megfelelõ szakmai referenciával.<br>
Az ajánlattételi határidõre, 2001. március 20. napjára kérelmezõ, a Stúdió Nova Kft. és a Glahé International Kft. nyújtott be ajánlatot.<br>
Ajánlatkérõ az ajánlatok bontásakor az ajánlattevõk nevét és székhelyét ismertette, valamint az ajánlatok felbontásával egy idõben a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján döntött arról, hogy hiánypótlást biztosít ajánlattevõk részére és kérelmezõt és a Glahé International Kft. ajánlattevõket hiánypótlásra hívta fel és meghatározta a bontáskor a pótlandó igazolások körét.<br>
Ajánlatkérõ bíráló bizottsága 2001. március 22. napján értékelte az ajánlatokat, majd ajánlatkérõ 2001. március 30. napján a bíráló bizottság döntésével egyezõen kihirdette az eljárás eredményét, mely szerint az eljárás nyertese a Stúdió Nova Kft. lett, kérelmezõt és a Glahé International Kft.-t kizárta az eljárásból a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján.<br>
A kizárás indoka a kérelmezõ vonatkozásában az volt, hogy kérelmezõ ajánlatában nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése alapján arra, hogy alvállalkozói nem tartoznak a Kbt. 46. § (1) bekezdés a), b), c) pontja, valamint a Kbt. 46. § (2) bekezdés hatálya alá. Az alvállalkozók által tett – az ajánlat részét képezõ – nyilatkozatokat ajánlatkérõ nem fogadta el, mivel azok álláspontja szerint nem feleltek meg a Kbt. 46. § (4) bekezdésében foglalt feltételeknek. Ezenkívül ajánlatkérõ észrevételezte, hogy kérelmezõ nem csatolt referencialevelet, továbbá alvállalkozók vonatkozásában is hiányoznak a referencialevelek és a referencia ismertetése sem megfelelõen került ismertetésre a Trifolium Kft. alvállalkozó esetén.<br>
Kérelmezõ 2001. április 27. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését, álláspontja szerint a kizárás indokai nem helytállóak és így ajánlatkérõ jogszerûtlenül zárta ki az eljárás további szakaszából. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott körülmények vonatkozásában alvállalkozók által külön tett nyilatkozatok megfelelnek a Kbt. 46. § (4) bekezdésében foglaltaknak. Az alvállalkozók által tett nyilatkozatokat ajánlatkérõnek el kellett volna fogadni. Álláspontja szerint az érvénytelenség körében tett további ajánlatkérõi észrevételek sem állnak fenn mivel megfelelõen csatolta a referencialevelet. Amennyiben e körben tévesen értelmezte volna az ajánlati felhívás tartalmát, úgy az ajánlata tekintetében az ajánlatkérõ által meghatározott érvénytelenségi okok pótolhatóak lettek volna a hiánypótlás keretében, ha ajánlatkérõ a hiánypótlást a Kbt. 43. § (4) bekezdésében foglaltak szerint biztosította volna.<br>
Kérte a Döntõbizottságot, hogy semmisítse meg ajánlatkérõ döntését, ideiglenes intézkedésként az eljárás felfüggesztését kérte elrendelni.<br>
Ajánlatkérõ észrevételében a megalapozatlan kérelem elutasítását kérte. Elõadta, hogy mivel nem kérelmezõ csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében meghatározott körülményekre vonatkozóan a szükséges nyilatkozatokat az alvállalkozóira, így azt elfogadni nem lehetett az eljárásban, mert az alvállalkozó önálló jogosultsággal nem rendelkezik a közbeszerzés eljárásban, így nyilatkozattételre önállóan nem jogosult. A többi hiányosság nem került önállóan érvénytelenségi okként megjelölésre, így arra vonatkozóan észrevételeket nem tett.<br>
Egyéb érdekeltek az eljárásban érdemi észrevételt nem tettek.<br>
A Döntõbizottság ideiglenes intézkedést nem alkalmazott, ajánlatkérõ azonban nyilatkozott, hogy a jogorvoslati eljárás befejezéséig a szerzõdést nem köti meg.<br>
A Döntõbizottság megállapította, hogy a kérelmezõ jogorvoslati kérelme megalapozott az alábbiak szerint.<br>
A hiánypótlás tekintetében a törvény a 43. § (4) bekezdésében az alábbiakat írja elõ: "Az ajánlatkérõ egy ízben, az összes ajánlattevõ számára azonos feltételekkel legfeljebb 10 napos határidõt biztosíthat a 44. § és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással egy példányszámban benyújtott ajánlat esetén."<br>
A 43. § (5) bekezdése szerint ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlévõ ajánlattevõknek ki kell hirdetni és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg, írásban kell tájékoztatni az összes ajánlattevõt.<br>
A törvény által adott hiánypótlás elrendelésének az a célja, hogy a részvételre jelentkezések vagy ajánlatok formai hiányosságai miatt ne kelljen azokat érvénytelenné nyilvánítani. Ezen idézett jogszabályhely egyaránt lehetõvé teszi a törvényben elõírt igazolások és nyilatkozatok hiánya esetében a hiánypótlást és az ajánlattal illetve a részvételi jelentkezéssel kapcsolatos azon elvárások tekintetében, amelyeket az ajánlatkérõ írt elõ a felhívásban.<br>
Amennyiben ajánlatkérõ úgy dönt, hogy él a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben foglalt lehetõséggel és hiánypótlást rendel el, és konkrétan megnevezi a pótlandók körét, ezt csak teljeskörûen teheti meg, mivel csak ebben az esetben felel meg az eljárása a fent idézett Kbt. 43. § (4) bekezdésében foglalt, az összes ajánlattevõ számára azonos feltételekkel történõ hiánypótlás biztosítása, követelménynek.<br>
Ajánlatkérõ a közbeszerzési eljárás során az ajánlatok felbontásakor élt a hiánypótlás lehetõségével oly módon, hogy a bontás alkalmával észlelt hiányosságokat megjelölte.<br>
Az elrendelt hiánypótlás során lett volna lehetõség a kérelmezõ és a Glahé International Kft. vonatkozásában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körébe tartozó nyilatkozatok és igazolások pótlására, ha ajánlatkérõ a hiánypótlás elrendelésekor körültekintõen vizsgálja meg az ajánlatokat és tárja fel a hiányokat.<br>
A Döntõbizottság álláspontja szerint, az ajánlatkérõ akkor járt volna el jogszerûen a hiánypótlás vonatkozásában, ha ajánlatok formai hiányosságait teljeskörûen meghatározza és azok pótlására lehetõséget biztosít, valamennyi ajánlattevõ egyidejû értesítése mellett, mert csak így biztosítható, hogy a hiánypótlás intézménye elérje azon törvényalkotói célt, hogy pusztán az ajánlat formai hiányosságai miatt ne kelljen egyes ajánlattevõket kizárni a eljárás további szakaszából.<br>
Ajánlatkérõ a hiánypótlás biztosítása során nem tárta fel teljeskörûen az ajánlatok hiányosságait, így ajánlattevõk azokat nem tudták pótolni, s ez azt eredményezte, hogy az eljárás késõbbi szakaszában ajánlatuk további formai hiányosságai okán nem vehettek részt az eljárás további szakaszában.<br>
A Döntõbizottság ezt követõen megvizsgálta kérelmezõnek az ajánlatok felbontására vonatkozó kérelmi elemét.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése kimondja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Ajánlatkérõ az ajánlatok felbontásakor a fent idézett rendelkezésben ismertetni rendelt ajánlati elemek közül csak az ajánlattevõk nevét és székhelyét ismertette, azonban az ellenszolgáltatást és a vállalt teljesítési határidõt nem.<br>
A törvényben meghatározott rendelkezések egyrészt konkrét eljárási szabályokat jelentenek, amelyet mind ajánlatkérõ, mind ajánlattevõ köteles betartani, másrészt az eljárási szabályok a törvény céljainak érvényre juttatását hivatottak szolgálni. Az alapelvként megfogalmazott nyilvánosság elve, verseny tisztasága jut kifejezésre a Kbt. fent idézett 51. § (3) bekezdésében is.<br>
Ajánlatkérõ azáltal, hogy nem ismertette az ajánlatok felbontásakor a szükséges ajánlati elemeket megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 7.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>