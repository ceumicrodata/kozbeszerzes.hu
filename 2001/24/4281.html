<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4281)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.296/15/2001.<br>
<br>
Tárgy: a Gergely Air Kft., a Fejér Megyei Növényegészségügyi és Talajvédelmi Állomás, a Corax Kft., az RSZ-Coop Kft. és az Aero Média Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Nyár u. 13., továbbiakban: kérelmezõ I.) és a dr. Patakiné dr. Schneider Márta ügyvéd (1067 Budapest, Eötvös u. 19.) által képviselt Corax Környezetvédelmi Kft. (2041 Budaörs, Pf. 80, továbbiakban: kérelmezõ III.) jogorvoslati kérelmét – melyet a dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (1024 Budapest, Margit krt. 85., továbbiakban: ajánlatkérõ) "vegyszeres földi gépes és/vagy légi úton történõ biológiai szúnyoglárvairtás és imágóirtás komplex elvégzése a Balaton, a Dunakanyar és a Ráckeve-Soroksári Duna-ág, a Tisza-tó, a Fertõ tó és a Velencei-tó térségében, az ajánlatkérõ által felkért szakértõk által meghatározott idõpontokban és helyeken" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A dr. Sasvári Róbert ügyvéd (1073 Budapest, Erzsébet krt. 14.) által képviselt Fejér Megyei Növényegészségügyi és Talajvédelmi Állomás (2481 Velence, Ország u. 23., továbbiakban: kérelmezõ II.) jogorvoslati kérelmének – melyet ajánlatkérõ fent megjelölt közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, ezért ajánlatkérõnek a Velencei-tó térségére vonatkozó eljárást lezáró döntését megsemmisíti. Ezt meghaladó részében a kérelmezõ II. jogorvoslati kérelmét elutasítja. Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ II. részére 30 000 Ft, azaz harmincezer forint igazgatási szolgáltatási díjat.<br>
Az RSZ-Coop Kft. (5600 Békéscsaba, Gajdács u. 28/2., továbbiakban: kérelmezõ IV.) és az Aero Média Kft. (1101 Budapest, Szalonka köz 8., továbbiakban: kérelmezõ V.) által az ajánlatkérõ fent megjelölt közbeszerzési eljárása ellen indult jogorvoslati eljárást a Döntõbizottság megszünteti. A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. február 28-án megjelent számában a rendelkezõ részben megjelölt beszerzés tárgyában.<br>
A felhívásra térségenként részajánlatot is lehetett tenni, többváltozatú ajánlat tételét ajánlatkérõ nem engedte meg.<br>
Az ajánlati dokumentációban kikötötte, hogy az "ajánlattevõ a vállalási árat az irtás eszközeinek (földi gépi, légi) és a védekezés céljának (szúnyoglárvairtás, imágóirtás) megjelölésével 1 hektárra vetítve köteles megadni." Az ár ily módon történõ megadásához egy adott formájú táblázat alkalmazását javasolta.<br>
Ajánlatkérõ a felhívásban kikötötte, hogy alkalmatlannak minõsíti a szerzõdés teljesítésére azt az ajánlattevõt, aki:<br>
– az elmúlt 3 évben szúnyogirtás szolgáltatásban nem rendelkezik legalább 3 referencialevéllel igazolt referenciával,<br>
– a teljesítésbe bevont szakemberek nem rendelkeznek legalább 5 éves gyakorlattal a szúnyogirtás tárgykörében,<br>
– nem rendelkezik szúnyogirtáshoz alkalmas gépparkkal.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a következõ bírálati részszempontok és hozzájuk rendelt súlyszámok alapján kívánt kiválasztani:<br>
– az alkalmazni kívánt vegyszer hatékonysága	30<br>
– az alkalmazni kívánt vegyszer környezetbarát minõsége	20<br>
– a vállalási ár	40<br>
– fizetési határidõ, fizetési mód	10<br>
A bírálat során adható pontszámtartomány: 1–10.<br>
Az ajánlattételi határidõre, április 10-re a kérelmezõk és a Corax Kft.–RSZ-Coop Kft.–Rovért Kft. (továbbiakban: közös ajánlattevõk) közös ajánlata érkezett ajánlatkérõhöz. A kérelmezõ I. mindegyik térségre, a kérelmezõ II. a Velencei-tó térségére, a kérelmezõ III. a Dunakanyar és Ráckeve-Soroksári Duna-ág térség kivételével mindegyik térségre, a kérelmezõ IV. a Tisza-tó térségre, a közös ajánlattevõk a Dunakanyar és Ráckeve-Soroksári Duna-ág térségre nyújtott be részajánlatot.<br>
Ajánlatkérõ a május 4-én tartott eredményhirdetésen a Balatonnál történõ irtásra a kérelmezõ III.-at, a Dunakanyar és Ráckeve-Soroksári Duna-ág térségre a közös ajánlattevõket, a Tisza-tó, Fertõ tó és Velencei-tó térségre a kérelmezõ I. ajánlatát hirdette ki nyertesnek. Kérelmezõ II. Velencei-tó térségére benyújtott ajánlatát pedig érvénytelennek minõsítette.<br>
Kérelmezõ I. április 9-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõnek a Balaton, a Dunakanyar és Ráckeve-Soroksári Duna-ág térségre vonatkozó eljárást lezáró döntését. Kérelme indokaként elõadta, hogy ajánlati ára kedvezõbb volt, mint a kérelmezõ III.-é, illetve a közös ajánlattevõké, a második és harmadik részszempontból is kedvezõbb volt az ajánlata, mert az általa alkalmazott vegyszer hatékonyság és környezetbarát minõség szempontjából jobb, a fizetési határidõ részszempontnál pedig a nyertes 10 pontjához képest indokolatlanul kapott csak 6 pontot. Kifogásolta a kérelmezõ III., illetve a közös ajánlattevõk nyertessé minõsítését azért is, mert álláspontja szerint kérelmezõ III. többváltozatú ajánlatot tett azáltal, hogy egyrészt önállóan pályázott a Balatonnál végzendõ munkára, másrészt a közös ajánlattevõk egyik tagjaként a Dunakanyar és a Ráckeve-Soroksári Duna-ág térségben végzendõ munkára. Kérte a jogsértés megállapítását, ajánlatkérõnek a kérelemben sérelmezett döntése megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D.296/3/2001. számú határozatával ideiglenes intézkedésként a szerzõdéskötést megtiltotta.<br>
Kérelmezõ II. május 10-én terjesztette elõ jogorvoslati kérelmét (ügy száma: D.300/2001.). Sérelmezte a Velencei-tó térségre tett részajánlata érvénytelenné nyilvánítását. Elõadta, hogy ajánlatkérõ azáltal, hogy a kiírásban a földi gépes és a légi úton történõ irtásra nézve és/vagy definíciót használt, lehetõvé tette a választást a két irtási mód között. Ezért õ – ismerve a Velencei-tó és környéke sajátosságait – vegyszeres földi gépes biológiai szúnyoglárvairtásra és légi úton történõ imágóirtásra tett ajánlatot. Kifogásolta továbbá, hogy ajánlatkérõ nem nyilvánította alkalmatlannak a kérelmezõ I.-et, holott kérelmezõ I.-nek nincs meg az elõírt referenciája és szakemberei közül egyiknek sincs 5 éves gyakorlata. Álláspontja szerint részajánlata érvényesség esetén kedvezõbb lenne, mint a többi részajánlat. Kérte a jogsértés megállapítását, a Velencei-tó térségre vonatkozó eljárást lezáró döntés megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
A kérelmezõ III. május 17-én élt jogorvoslati kérelemmel (ügy száma: D.317/2001.), a Tisza-tó, a Fertõ tó és a Velencei-tó vonatkozásában hozott eljárást lezáró döntést kifogásolta. Indokolásul arra hivatkozott, hogy a kérelmezõ I. a kiírás szerint alkalmatlan a szerzõdés teljesítésére, mert nem rendelkezik az elmúlt 3 évben legalább 3 referencialevéllel igazolt referenciával, valamint a teljesítésbe bevont szakembereknek nincs 5 éves gyakorlatuk a szúnyogirtás területén. Kérte a jogsértés megállapítását, ajánlatkérõnek az általa kérelmezett területre vonatkozó eljárást lezáró döntése megsemmisítését és az álláspontja szerint hamis adatot szolgáltató kérelmezõ I. eltiltását a közbeszerzési eljárásban való részvételtõl.<br>
Kérelmezõ IV. május 10-én, kérelmezõ V. május 11-én terjesztette elõ a kérelmét, ezeket azonban május 15-én, illetve május 16-án visszavonták.<br>
Ajánlatkérõ észrevételében kérte a jogorvoslati kérelmek elutasítását. Kérelmezõ I. kérelmére elõadta, hogy a legalacsonyabb ár ellenére nem a kérelmezõ I. ajánlata volt a legkedvezõbb, mert az ár csak egyike volt a bírálati részszempontoknak. Az elbírálás során felkért szakértõk szerint a kérelmezõ I. által alkalmazott technológia nem teszi hatékonyabbá és jobban környezetbaráttá a vegyszert, így az elsõ két részszempontra sem járt részére több pont, mint a nyertes ajánlatra. A jogorvoslati eljárásban tartott tárgyaláson a másik kérelmi elemre közölte, hogy a kérelmezõ III. ajánlata nem minõsül többváltozatúnak, mert a részajánlattétel megengedett volt, tehát a kérelmezõ III.-nak az önállóan és a közös ajánlattevõk egyik tagjaként benyújtott részajánlatát úgy kell tekinteni, mintha két részajánlatot nyújtott volna be, ezt pedig a kiírás nem tiltotta. Kérelmezõ II. ajánlatának érvénytelenné nyilvánítására vonatkozó döntését fenntartotta, álláspontja szerint a dokumentáció elõírása értelmében 4 árat kellett közölni az ajánlattevõknek, mégpedig földi gépi eszközzel szúnyoglárvairtásra, földi gépi eszközzel imágóirtásra, légi eszközzel szúnyoglárvairtásra és légi eszközzel imágóirtásra.<br>
A kérelmezõ I. alkalmatlanságára vonatkozó kifogásra elõadta, hogy az megalapozatlan, mert kérelmezõ I. több, mint három, referencialevéllel igazolt referenciával rendelkezik, ajánlatában számos szakembert mutatott be, akik legalább 5 éves szakmai gyakorlattal rendelkeznek a szúnyogirtás területén és az ajánlatban bemutatásra került a feladat elvégzéséhez szükséges géppark. Közölte, hogy a kiírás értelmezése szerint nem mind a három évre kellett referenciát csatolni, hanem a 3 évben összesen kellett meglenni a legalább 3 referenciának.<br>
A kérelmezõ III. kérelmére nézve utalt a kérelmezõ II.-nél elõadottakra. A kérelmezõ I.-nek a közbeszerzési eljárásban való eltiltására vonatkozó kérelemre nézve a jogorvoslati eljárásban tartott tárgyaláson elõadta, hogy nem látta kétségesnek a bemutatott referenciákat és a teljesítésben részt vevõ szakemberek ismertetésére vonatkozó adatokat, ezért nem élt az ellenõrzés lehetõségével, amit egyébként a Kbt. nem tesz kötelezõvé.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. és kérelmezõ III. kérelme megalapozatlan, a kérelmezõ II. kérelme részben megalapozott.<br>
Kérelmezõ I. kérelmére a Döntõbizottság megvizsgálta ajánlatkérõ értékelését a Balaton, Dunakanyar és Ráckeve-Soroksári Duna-ág térségekre vonatkozóan. A Balaton melletti munkákra nézve megállapította, hogy a nyertes Corax Kft. ajánlata a vegyszer hatékonysága, illetve környezetbarát minõsége részszempont tekintetében egyformán magas színvonalú volt, így ajánlatkérõ pontozása helytálló. Ugyancsak helytálló volt az ajánlati árra adott pontszám, mivel a kérelmezõ I. ajánlati ára alacsonyabb volt, mint a nyertesé. A fizetési határidõ és mód bírálati részszempont értékelése során ajánlatkérõ a nyertes által megajánlott 90 naphoz a maximális 10 pontot rendelte, a kérelmezõ 30 napos ajánlatára 6 pontot adott. A pontértékek helyesen tükrözték a két ajánlat közötti különbséget, az értékelés megváltoztatására jogalapot adó aránytalanság a két pontszám között nincs.<br>
A Dunakanyar és Ráckeve-Soroksári Duna-ág térségre vonatkozó bírálatra is igazak a Balaton térsége vonatkozásában tett megállapítások.<br>
Kérelmezõ I.-nek a kérelmezõ III. ajánlata érvénytelenségével kapcsolatos kifogására nézve a Döntõbizottság elfogadta ajánlatkérõ érvelését, miszerint kérelmezõ III. nem tett többváltozatú ajánlatot. Az egyedül tett részajánlat és a közös ajánlattevõk egyik tagjaként tett részajánlat két részajánlatnak minõsül. A Döntõbizottság megállapította, hogy kérelmezõ III. egy részajánlatra csak egyváltozatú ajánlattal élt, a közös ajánlattevõk közötti szereplése másik részajánlat vonatkozásában nem minõsül egyik részajánlat vonatkozásában sem többváltozatú ajánlattételnek.<br>
A Döntõbizottság megállapította, hogy a kérelmezõ I. jogorvoslati kérelme megalapozatlan, ezért azt elutasította.<br>
A kérelmezõ III. azon kérelmére, miszerint a Tisza-tó, a Fertõ tó és a Velencei-tó térségében a kérelmezõ I. alkalmatlan a szerzõdés teljesítésére, a Döntõbizottság a következõket állapította meg:<br>
– A kérelmezõ I. ajánlatában fellelhetõ 5 db, a Gergely Air nevére szóló – a megrendelõ által aláírt/igazolt – referencialevél, amely 1999-es és 2000-es években elvégzett irtásokra vonatkozott. Miután az ajánlati felhívás alkalmassági kritériumokra vonatkozó kitétele az "elmúlt 3 évben" kifejezést használta és nem az "elmúlt 3 évben évenként" meghatározást, a kérelmezõ I. alkalmassága megállapítható. A Döntõbizottság észlelte azt is, hogy az Air Patrol Kft. alvállalkozó 46 db referencialevelét maga az alvállalkozó írta alá, de a kérelmezõ I. alkalmassága folytán ennek nincs jelentõsége.<br>
– A kérelmezõ I. ajánlata 4–8. oldalain felsorol és név szerint bemutat 34 szakembert és további 10 gázmestert. Az említettek közül 12-nél kifejezetten megjelöli a szúnyogirtást, mint 15–20 éve gyakorolt tevékenységet. Továbbá bemutat az ajánlat 1 fõ címzetes egyetemi tanárt, 1 fõ mezõgazdasági szakmérnököt, továbbá több repülõgépész szakembert. Mindebbõl megállapítható, hogy kérelmezõ I. vonatkozásában a második alkalmassági követelmény is teljesült.<br>
A referenciákkal és a teljesítésbe bevonandó szakemberekre vonatkozó megállapításnál fogva megalapozatlan a kérelmezõ I. hamis adatszolgáltatásának megállapítására irányuló kérelem is.<br>
A Döntõbizottság megállapította, hogy a kérelmezõ III. jogorvoslati kérelme megalapozatlan, ezért azt elutasította.<br>
Kérelmezõ II. kérelmére a Döntõbizottság megállapította, hogy az ajánlati felhívás 3. a) pontjában megjelölt "vegyszeres földi gépes és/vagy légi úton történõ biológiai szúnyoglárvairtás és imágóirtás komplex elvégzése", valamint a dokumentációban közölt "a kezelés mennyiségének, helyének és idõpontjának – az idõjárási körülmények figyelembevételével történõ – meghatározása a Magyar Turizmus Rt. által felkért független szakértõi bizottság feladata", mint ajánlatkérõi elvárások, nem zárják ki annak lehetõségét, hogy az ajánlattevõk ne tehessenek ajánlatot az irtás eszközeként jelölt "földi gépi", vagy "légi" módon történõ szúnyogirtásra. Ajánlatkérõ az "és/vagy" kifejezéssel megengedte, hogy olyan ajánlatot is lehessen tenni, amikor valamely ajánlattevõ csak egyféle módon vállalkozik a szúnyogirtásra, továbbá csak a mennyiség, a hely és az idõpont vonatkozásában tartotta fenn a szakértõk szerepét, a mód meghatározásában nem.<br>
A Döntõbizottság nem fogadta el ajánlatkérõ érvelését, miszerint a dokumentációban ajánlott táblázatból négyfajta ár megadása következik, mert kétfajta módon történõ munkavégzésre tett ajánlatra csak kétfajta árat lehet megadni.<br>
A Döntõbizottság megállapította, hogy ajánlatkérõ jogszerûtlenül minõsítette érvénytelennek a kérelmezõ II. ajánlatát, így ajánlatkérõnek kérelmezõ I.-et a bírálatba be kell vonni. Ez csak a Velencei-tóra tett ajánlatkérõi döntés megsemmisítése útján érhetõ el.<br>
A Döntõbizottság a kérelmezõ II. kérelmének e vonatkozásban helyt adott. A Döntõbizottság nem adott helyt kérelmezõ II.-nek, kérelmezõ I. alkalmatlansága megállapítására irányuló kérelemnek a kérelmezõ III. kérelmére vonatkozó részben kifejtettek alapján.<br>
A kérelmezõ IV. és kérelmezõ V. visszavonta a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni. Az Áe. 14. § (1) bekezdése így szól: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság a kérelmezõ IV. és kérelmezõ V. által elõadottakból nem látott okot az eljárás folytatására, így kérelmük vonatkozásában az eljárást megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a), c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 23.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>