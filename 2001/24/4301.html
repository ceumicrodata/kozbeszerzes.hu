<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4301)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.228/6/2001.<br>
<br>
Tárgy: a COLORIMPEX Kft. jogorvoslati kérelme a Platánfa Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az COLORIMPEX Kereskedelmi Ipari és Szolgáltató Kft. (3200 Gyöngyös, Kenyérgyár u. 17., képviseli dr. Magyar Attila ügyvéd 3200 Gyöngyös, Jókai u. 9., a továbbiakban: kérelmezõ) jogorvoslati kérelmét, melyet a Platánfa Kft. (3993 Füzérradvány, Kossuth u. 26., a továbbiakban: ajánlatkérõ) "Zempléni Platánfa Panzió-Étterem építési, kivitelezési munkálatai I. üteme" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2001. április 13-án jogorvoslati kérelemmel fordult a Döntõbizottsághoz a Platánfa Kft. rendelkezõ részben írt közbeszerzési eljárása ellen.<br>
Kérelmezõ sérelmezte, hogy az ajánlatkérõ jogsértõ módon nyilvánította ajánlatát érvénytelenné, ezért jogorvoslati eljárást kezdeményezett és kérte az ajánlatkérõ eljárást lezáró döntésének megsemmisítését, illetve ideiglenes intézkedéssel a szerzõdéskötés megtiltását.<br>
Kérelmezõ a jogorvoslati kérelméhez nem csatolta a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerinti igazgatási szolgáltatási díj befizetésének az igazolását. Ezen túlmenõen a kérelem nem tartalmazta teljes körûen a Kbt. 80. § (1) bekezdése szerinti adatokat sem, ezért a Döntõbizottság felhívta kérelmezõt hiánypótlás keretében a 30 000 Ft, azaz harmincezer forint igazgatási szolgáltatási díj megfizetésének igazolására és a hiányzó adatok pótlására.<br>
A hiánypótlásban a Döntõbizottság felhívta a kérelmezõ figyelmét arra, hogy a hiánypótlási idõtartam öt nap és egyben tájékoztatta kérelmezõt arról, hogy a Döntõbizottság az jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdése értelmében csak a Kbt. 80. § (2) bekezdésében foglaltakat hiánytalanul teljesítõ kérelem alapján, annak érkezése napján indítja meg.<br>
A Döntõbizottság arra is felhívta kérelmezõ figyelmét, hogy a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, amennyiben a hiánypótlásnak a kérelmezõ öt napon belül nem tesz eleget, úgy a Döntõbizottság a jogorvoslati kérelmet elutasítja.<br>
A Döntõbizottsághoz visszaérkezõ tértivevény tanúsága szerint a hiánypótlásra szóló felhívást dr. Magyar Attila ügyvéd 2001. április 19-én átvette, de a hiánypótlást a mai napig azaz 2001. május 9-ig nem teljesítette.<br>
A fentiek alapján a Döntõbizottság megállapította kétséget kizáróan, hogy a kérelmezõ jelentõsen túllépte a törvényben kógens szabályként meghatározott, a hiánypótlásra nyitva álló ötnapos határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése szerint, ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja a kérelmezõt a hiányok öt napon belüli pótlására.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3), vagy (7) bekezdés szerinti feltételeknek, a kérelmet elutasítja.<br>
Fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 80. § (4) bekezdése alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 9.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>