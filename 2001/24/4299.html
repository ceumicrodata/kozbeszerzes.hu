<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4299)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.205/20/2001.<br>
<br>
Tárgy: a Könnyûszerkezet-Építõ és Szolgáltató Kft. jogorvoslati kérelme Gyõr Megyei Jogú Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet-Építõ és Szolgáltató Kft. (6721 Szeged, Szilágyi u. 2., képviseli:<br>
dr. Balázs Péter ügyvéd, 6721 Szeged, Szilágyi u. 2., a továbbiakban: kérelmezõ) jogorvoslati kérelmének, amelyet Gyõr Megyei Jogú Város Polgármesteri Hivatala (9021 Gyõr, Városház tér 1., képviseli: dr. Szabóné dr. Pimpedli Tímea jogtanácsos, a továbbiakban: ajánlatkérõ) "Gyõr, Városi Egyetemi Csarnok generálkivitelezése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, ezért az ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2000. december 6-án a Közbeszerzési Értesítõ 49. számában hirdetmény közzétételével induló tárgyalásos közbeszerzési eljárást indított, amelynek tárgya Gyõr, Városi Egyetemi Csarnok, 5600 m2 beépített összes szintterületû sportcsarnok generálkivitelezése.<br>
A részvételi felhívás 2. b) pontja szerint az eljárás alkalmazása feltételének indokolása a következõ volt: a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában foglaltak fennállnak, mivel a nyílt eljárás a Kbt. 60. § (1) bekezdés d) pontja alapján eredménytelen volt. A felhívásnak és a dokumentációnak a közbeszerzés tárgyára vonatkozó feltételei nem változtak.<br>
Ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket a következõk szerint:<br>
<br>
1. A jelentkezõk számláját vezetõ pénzintézet 30 napnál nem régebbi nyilatkozata arról, hogy a szerzõdés teljesítésére alkalmas, a következõ tartalommal:<br>
– mióta vezeti a jelentkezõ bankszámláját,<br>
– tájékoztatás fizetési kötelezettségek teljesítésérõl,<br>
– volt-e a számlán sorban állás, annak utolsó idõpontja és idõtartama.<br>
<br>
2. Az elõzõ gazdasági év hitelesített mérlegadatai és eredménykimutatása, továbbá nyilatkozat az elõzõ három év teljes és ugyanezen idõszak beszerzés tárgyához hasonló munkáinak forgalmáról a cégjegyzésre jogosult(ak) eredeti aláírásával.<br>
<br>
3. A jelentkezõ mûszaki alkalmasságát igazoló dokumentumok a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és g) pontja alapján az alábbiakban:<br>
– megelõzõ három év építési munkáinak referencialistája az ellenszolgáltatás összegének, a teljesítés helyének és idejének, a megbízók képviseletében tájékoztatást adó személyek nevének és telefonszámának megjelölésével, referencialevelekkel,<br>
– mûszaki-technikai felszereltség leírása,<br>
– a teljesítésbe bevonni kívánt kulcsszemélyzet bemutatása, szakmai végzettségük és személyes referenciáik, gyakorlati idejük ismertetésével,<br>
– a jelentkezõ saját alkalmazásában álló fizikai létszámának ismertetése,<br>
– minõségbiztosítási rendszer ismertetése, érvényes igazolása.<br>
<br>
4. Három hónapnál nem régebbi cégkivonat, az ajánlatot aláíró(k), személy(ek) meghatalmazása, aláírási címpéldány.<br>
Ajánlatkérõ az összességében legelõnyösebb ajánlatot kívánta kiválasztani. Az értékelési részszempontok és azok súlyszámai a következõk voltak:<br>
– a megvalósítás vállalkozói biztonságának feltételei	40<br>
– ajánlati ár	 40<br>
– többletvállalás a késedelmi kötbér mértékében	8<br>
– többletvállalás jótállási idõ tekintetében	6<br>
– többletvállalás a késedelmi kötbér felsõ határában	4<br>
– kedvezõ fizetési feltételek	2<br>
Az egyes részszempontokra adható pontszámok 1–10-ig terjedtek.<br>
Az ajánlatkérõ megjelölte a hirdetményben azokat, akiket az eljárásban való részvételre meg kívánt hívni: Magyar Építõ Rt., Középületépítõ Rt., ZÁÉV Rt.,<br>
INTEGRÁL-H Rt., STETTIN-HUNGÁRIA Kft., Globál Kkt. és kérelmezõ. Ajánlatkérõ keretszámot nem határozott meg a részvételi felhívásban.<br>
A részvételi jelentkezések benyújtási határidejéig, 2000. december 22-ig a HÍDÉPÍTÕ Rt. nyújtott be részvételi jelentkezést. A részvételi felhívásban meghívottak részvételi jelentkezést nem adtak be, hanem 2000 novemberében nyilatkoztak ajánlatkérõ felhívására, hogy a tárgyalásos eljárásban részt kívánnak venni, és a Középületépítõ Rt. és a ZÁÉV Rt. jelezte, hogy közösen kívánnak ajánlatot tenni.<br>
A részvételi jelentkezés bontásáról készült jegyzõkönyvben a következõ került rögzítésre: "a részvételi felhívás 12. pontjában az ajánlatkérõ által már kiválasztott társaságok írásban jelezték részvételi szándékukat, ill. nyilatkoztak arról, hogy elõminõsítési jelentkezési dokumentációikban változás nem következett be."<br>
Ajánlatkérõ ezt követõen értékelte a HÍDÉPÍTÕ Rt. részvételi jelentkezését és 2001. január 18-án azt a döntést hozta, hogy az ajánlati felhívást a részvételi felhívásban már kiválasztottaknak és a HÍDÉPÍTÕ Rt.-nek kell megküldeni. Az elsõ szakasz eredményének kihirdetése 2001. január 25-én történt meg, az ajánlati felhívást 2001. január 30-án küldte meg ajánlatkérõ a jelentkezõknek.<br>
Az ajánlati feltételekben ajánlatkérõ – az ajánlatok tartalomjegyzékének megadásával – meghatározta, hogy az ajánlatokat milyen tartalommal kell benyújtani:<br>
Ajánlati feltételek:<br>
– l. és 2. számú nyilatkozat (a szerzõdés teljesítésére, az ajánlati árra, a kivitelezés kezdési és teljesítési határidõre vonatkozó vállalások),<br>
– ajánlati biztosíték befizetésének igazolása,<br>
– szerzõdéses megállapodás,<br>
– ajánlati nyilatkozat,<br>
– ajánlati nyilatkozat 1. és 2. számú függeléke,<br>
– általános és különleges szerzõdési feltételek,<br>
– mûszaki-pénzügyi ütemterv,<br>
– biztosítótársaság szándéknyilatkozata,<br>
– I. számú kiegészítés,<br>
– az ajánlat aláírójának meghatalmazása.<br>
Az ajánlatok elbírálására, értékelésére vonatkozóan az ajánlati felhívás, illetve a dokumentáció a részvételi felhíváshoz képest további információkat nem tartalmazott.<br>
Az ajánlatok benyújtási határidejéig hét ajánlat érkezett. A felkért ajánlattevõk mindegyike és a HÍDÉPÍTÕ Rt. is tett ajánlatot. A bontáskor ajánlatkérõ átadott egy mûszaki tartalmat érintõ pontosítást az ajánlattevõknek és 2001. március 23-ig árajánlatuk módosítását kérte ennek figyelembevételével. A kitûzött határidõre az ajánlatok módosítását az ajánlattevõk megadták a Magyar Építõ Rt. kivételével. A Magyar Építõ Rt. ajánlatát ajánlatkérõ érvénytelenné nyilvánította. Még ezen a napon, 2001. március 23-án sor került a tárgyalásra is.<br>
Ajánlatkérõ végül a Globál Kkt. alap és alternatív ajánlatára, a HÍDÉPÍTÕ Rt., a STETTIN-HUNGÁRIA Kft., az Intergrál-H Rt. és kérelmezõ alapajánlatára, a Középületépítõ Rt. és a ZÁÉV Rt. közös alap- és alternatív ajánlatára végezte el a pontozást.<br>
Az értékelést ajánlatkérõ Véleményezõ és Javaslattevõ Bizottsága végezte. Az eljárást lezáró döntést a polgármester hozta meg 2001. április 3-án, amelyet ajánlatkérõ ezen a napon ki is hirdetett. Az eljárás nyertese a Globál Kkt. lett, akinek az alternatív ajánlata kapta a legtöbb, 954 pontot.<br>
Kérelmezõ pontszáma 943,39 pont volt. Ennek alapján második legkedvezõbb ajánlatot tevõként került kihirdetésre.<br>
Kérelmezõ 2001. április 3-án nyújtott be jogorvoslati kérelmet, amelyben kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõnek az eljárást lezáró döntését, kötelezze ajánlatkérõt az eljárási költségek viselésére. Ideiglenes intézkedésként kérte továbbá a szerzõdés megkötésének megtiltását. Kérelme indokául elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott, az ajánlatok értékelésére vonatkozó rendelkezéseket, valamint a Kbt. 59. § (1) bekezdését. Elõadta, hogy ajánlatkérõ nem végezte el "a megvalósítás vállalkozói biztonságának feltételei" részszempont értékelését. A tárgyalásos eljárást megelõzõ nyílt eljárás során az ajánlattételi konzultáción ajánlatkérõ megadta ennek a részszempontnak a segédszempontjait a következõk szerint:<br>
– személyzet,<br>
– mûszaki-technikai felszereltség,<br>
– referenciák,<br>
– minõségbiztosítási rendszer,<br>
– pénzügyi-gazdasági helyzet.<br>
Az értékelés szerint azonban ajánlatkérõ valamennyi ajánlattevõnek erre a részszempontra 10 pontot adott. Ennek indoka a kérelmezõ részére megküldött összegezés szerint az volt, hogy az ajánlattevõk korábban a megelõzõ elõminõsítési, illetve a részvételi jelentkezési eljárásban alkalmasságukat már bizonyították, így azonosan a legnagyobb pontszámot adta ajánlatkérõ.<br>
Ajánlatkérõ az észrevételében megerõsítette az összegezésben adott indokolását, amely szerint a Javaslattevõ Bizottság állásfoglalása alapján úgy ítélte meg, hogy a már korábban az elõminõsítésen, illetve a részvételi szakaszon túljutott ajánlattevõk egyaránt alkalmasnak minõsültek, ezért "a megvalósítás vállalkozói biztonságának feltételei" részszempontra adott pontszámoknak azonosnak kell lenniük. Az ajánlattevõk közötti pontozásos különbséget az ajánlati ár, a kötbér, a fizetési feltételek részszempont tükrözi. Kérte a kérelem elutasítását.<br>
A nyertes ajánlattevõ észrevétele szerint ajánlatkérõ eljárása törvényes volt.<br>
A Középületépítõ Rt. észrevételében egyetértett kérelmezõvel.<br>
Ajánlatkérõ a tárgyaláson tájékoztatta a Döntõbizottságot, hogy a jogorvoslati eljárásra tekintettel nem kötötte meg a nyertesnek kihirdetett ajánlattevõvel a szerzõdést.<br>
A Döntõbizottság 2001. április 26-án a D.205/16/2001. számú határozatával megtiltotta a szerzõdés megkötését.<br>
A Döntõbizottság megállapította, hogy a jogorvoslati kérelem alapos.<br>
A Döntõbizottságnak elsõdlegesen abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat. Ennek során vizsgálnia kellett, hogy ajánlatkérõ az ajánlatok értékelése során, "a megvalósítás vállalkozói biztonságának feltételei" részszempont értékelésekor megsértette-e a Kbt. 55. § (6) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatok értékelését a Véleményezõ, majd a Javaslattevõ Bizottság végezte. A Javaslattevõ Bizottság döntését figyelembe véve az eljárást lezáró döntést a polgármester hozta meg.<br>
A Döntõbizottság rendelkezésére bocsátott iratokból megállapítható volt, hogy a Véleményezõ Bizottság még érdemi elbírálást végzett "a megvalósítás vállalkozói biztonságának feltételei" részszempont vonatkozásában. Az értékelés alapjául a részvételi jelentkezések szolgáltak, azaz a tárgyalásos eljárást megelõzõ nyílt eljárás elõminõsítési szakaszában benyújtott részvételi jelentkezések, illetve a HÍDÉPÍTÕ Rt. esetében a tárgyalásos eljárásban benyújtott részvételi jelentkezés. Az értékelés segédszempontjai a következõk voltak: személyzet, mûszaki-technikai felszereltség, referenciák, minõségbiztosítási rendszer, pénzügyi-gazdasági helyzet.<br>
A nyertes ajánlattevõ, a Globál Kkt. 6,075 pontot, kérelmezõ 7,5 pontot kapott erre a részszempontra. Ennek alapján az összpontszámaik a következõk voltak: Globál Kkt. alternatív ajánlata 797 pont, kérelmezõ ajánlata 843,39 pont.<br>
Ezen értékelés alapján tehát a nyertes ajánlattevõ a kérelmezõ volt.<br>
A döntéselõkészítés további fázisában a Javaslattevõ Bizottság nem értett egyet a Véleményezõ Bizottság által elvégzett értékeléssel és olyan döntést hozott, mely szerint az eredmény megállapításakor figyelmen kívül kell hagyni "a megvalósítás vállalkozói biztonságának feltételei" részszempontot olyan módon, hogy az összes – az elõminõsítésen már megfelelt – ajánlattevõ e részszemponton belüli segédszempontokra egységesen a maximális pontszámot kapja. Ennek eredményeként az összes ajánlattevõ 10 pontot kapott erre a 40-es súlyszámú részszempontra. A Javaslattevõ Bizottság a többi értékelési részszempontra a Véleményezõ Bizottság által adott pontszámokat nem változtatta meg. A Javaslattevõ Bizottság által módosított pontozás alapján kérelmezõ esetében megállapított összpontszám 943,39, a Globál Kkt. esetében 954 pont lett. A Javaslattevõ Bizottság döntését elfogadva hozta meg az eljárást lezáró határozatot a polgármester.<br>
A fentiek alapján kétséget kizáróan megállapítást nyert az, hogy ajánlatkérõ nem végezte el "a megvalósítás vállalkozói biztonságának feltételei" részszempont értékelését. Ezt a tárgyaláson tett nyilatkozata is megerõsítette, és így állapította meg a minden ajánlattevõ esetében azonos pontszámot e részszempont esetében.<br>
A hirdetmény közzétételével induló tárgyalásos eljárás két szakaszból álló eljárás. A részvételi szakaszban kell elvégezni a részvételi jelentkezéseknek, az azokban lévõ, az ajánlatkérõ által kért adatoknak és tényeknek a szerzõdés teljesítésére való pénzügyi, gazdasági és mûszaki alkalmasság szempontjából a vizsgálatát és értékelését, míg az ajánlati szakaszban az ajánlatkérõ által választott értékelési szempont – az összességében a legelõnyösebb ajánlat szempontja esetén az értékelései részszempontok – alapján a benyújtott ajánlatok értékelése történik. Az elsõ szakaszban ajánlatot nem is lehet tenni.<br>
Ebben az eljárásban a részvételre jelentkezõk – a HÍDÉPÍTÕ Rt. kivételével – nem nyújtották be azokat a dokumentumokat, amelyeket ajánlatkérõ a részvételi felhívásban elõírt. A korábban lefolytatott elõminõsítési eljárásban már benyújtott részvételi jelentkezések a tárgyalásos eljárásban változatlan formában nem voltak érvényesek, mivel a részvételi felhívás szerinti határidõhöz kötött nyilatkozatok, dokumentumok többnyire lejártak. Ajánlatkérõ maga sem tette az elõzõ eljárás részvételi jelentkezéseit a jelen eljárás részévé. Nem folytatta le a két szakaszból álló hirdetmény közzétételével induló tárgyalásos eljárás elsõ, részvételi szakaszában a részvételre jelentkezõk alkalmasságának vizsgálatát, hanem minden, a korábban eredménytelennek nyilvánított nyílt elõminõsítési eljárásban alkalmasnak minõsített részvételre jelentkezõt a tárgyalásos eljárásban is alkalmasnak tekintett. Csak a HÍDEPÍTÕ Rt. esetében történt meg a részvételi jelentkezés értékelése. Az ajánlati szakaszban benyújtott ajánlatok pedig nem tartalmazták azokat a személyzetre, a mûszaki-technikai felszereltségre, referenciákra, minõségbiztosítási rendszerre, pénzügyi-gazdasági helyzetre vonatkozó adatokat, igazolásokat, nyilatkozatokat, amelyekre ajánlatkérõ "a megvalósítás vállalkozói biztonságának feltételei" részszempont "értékelését" elvégezve végül minden ajánlattevõ esetében azonos pontszámát alapította.<br>
A Döntõbizottság szerint nem kizárt, hogy több/összes ajánlat azonos pontszámot kapjon egy adott részszempont értékelése során az ajánlatok összehasonlítását követõen. Jelen esetben azonban nem ez történt, mivel ajánlatkérõ e részszempont szerint a jogorvoslati eljárásban vizsgált közbeszerzési eljárásban egyáltalán nem végezte el az ajánlatok tényleges értékelését.<br>
Ajánlatkérõ a közbeszerzési eljárás során tehát nem is került olyan helyzetbe, hogy elvégezze az ajánlatoknak a megvalósítás vállalkozói biztonságának feltételei részszempont szerinti értékelést, mivel az általa kialakított segédszempontok figyelembevételéhez nem tartalmaztak az ajánlatok adatokat, de az egész közbeszerzési eljárás során sem jutott ilyen adatokhoz ajánlattevõktõl a HÍDÉPÍTÕ Rt. kivételével.<br>
Kétséget kizáróan megállapítást nyert tehát az is, hogy ajánlatkérõ nemcsak azzal sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, hogy tényleges értékelés nélkül állapította meg a részszempont pontszámait, hanem azzal is, hogy olyan tényekre, adatokra alapozta ezen értékelési részszempont pontszámait, amelyek az ajánlattevõk által benyújtott ajánlatokban nem is szerepeltek, érvényes részvételi jelentkezések hiányában pedig nem is álltak rendelkezésére.<br>
Mindezekre tekintettel a Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a rendelkezõ részben foglalt jogsértést állapította meg és a Kbt. 88. § (1) bekezdés c), d) és h) pontjai szerinti jogkövetkezményeket alkalmazta ajánlatkérõvel szemben.<br>
A Döntõbizottság nem alkalmazott bírságot ajánlatkérõvel szemben, mivel az ajánlatkérõ nem kötötte meg az eljárás nyertesével a szerzõdést, így az eljárást lezáró döntés megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 7.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>