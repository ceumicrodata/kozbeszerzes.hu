<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4282)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.197/11/2001.<br>
<br>
Tárgy: az ASA Kft. kérelmezõ jogorvoslati kérelme Budapest Fõváros XX. Kerület, Pesterzsébet Önkormányzata Szociális Foglalkoztatója közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Bihari Tibor ügyvéd (1026 Budapest, Pasaréti u. 59.) által képviselt ASA Környezetvédelem és Hulladékgazdálkodási Kft. (2360 Gyál, Kõrösi u. 53., továbbiakban: kérelmezõ) jogorvoslati kérelmére indult jogorvoslati eljárásban, amelyet a Budapest Fõváros XX. Kerület Pesterzsébet Önkormányzata Szociális Foglalkoztatója (1201 Budapest, Baross u. 91–95., továbbiakban: ajánlatkérõ) "lakossági illegális hulladék, illetve sitt elszállítása zárt, hulladékgyûjtõ célgéppel, konténerekkel, a kijelölt helyszínekrõl" tárgyú közbeszerzési eljárása ellen indítottak, a Döntõbizottság kérelmezõ jogorvoslati kérelmének helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését és a Kbt. 40. § (5) bekezdését, ezért ajánlatkérõ ajánlati felhívása 16. pont 3. francia bekezdésében az ajánlattevõk hulladékszállításra vonatkozó közszolgáltatói jogosultság meghatározására vonatkozó döntését megsemmisíti.<br>
Kötelezi a Döntõbizottság az ajánlatkérõt, hogy fizessen meg kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Budapest Fõváros XX. Kerület Pesterzsébet Önkormányzata Képviselõ-testülete 303/2000 (X. 4.) Ök. sz. határozatával ajánlatkérõt bízta meg az önkormányzati feladat körébe tartozó közterületeken történõ takarítási feladatok ellátásával, mely körében került átadásra a beszerzés tárgyaként meghatározott tevékenységgel kapcsolatos feladatok ellátása is.<br>
A fentiekre való tekintettel ajánlatkérõ 2001. március 14. napján a Közbeszerzési Értesítõ (K. É.) 11. számában közzétett ajánlati felhívással a rendelkezõ részben meghatározott beszerzés tárgyában nyílt közbeszerzési eljárást indított.<br>
Az ajánlati felhívás 16. "Egyéb információk" pontjának 3. francia bekezdésében elõírta, hogy az ajánlattevõnek rendelkeznie kell a 39/1998. (VII. 16.) számú FKGy által meghatározott települési szilárd hulladék szállításával kapcsolatos közszolgáltatatási jogosultsággal.<br>
Kérelmezõ 2001. március 30. napján jogorvoslati kérelmet nyújtott be a Döntõbizottsághoz. Sérelmezte, hogy ajánlatkérõ az ajánlati felhívásának 16. pont 3. francia bekezdésében olyan követelményt írt elõ, amely indokolatlanul leszûkíti a lehetséges ajánlattevõk körét, lényegében egy vállalkozás, a Fõvárosi Közterület-fenntartó Rt., amely rendelkezik az elõírt közszolgáltató jogosultsággal, képes megfelelni ajánlatkérõ felhívásának. Álláspontja szerint ajánlatkérõ indokolatlanul írta elõ a közszolgáltatási jogosultság meglétét és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, és a Kbt. 40. § (5) bekezdését. Indokként elõadta, hogy az ajánlati felhívásban megjelölt önkormányzati rendelet 2. § (3), (4) a) és (5) a) pontjaiban megjelölt hulladéktípusokra írja elõ kötelezõen közszolgáltató igénybevételét, azonban a beszerzés tárgyára vonatkozóan közszolgáltatói jogosultság megszerzését nem írja elõ. Álláspontja szerint ajánlatkérõ indokolatlan és hátrányos megkülönböztetést tesz azzal, hogy minden indok nélkül a ajánlattételt a helyi rendeletben szabályozott közszolgáltatói jogosultság meglétéhez köti. A hivatkozott önkormányzati rendelet maga sem írja elõ a beszerzés tárgya vonatkozásában, hogy az közszolgáltatás lenne és ezért azt kizárólag közszolgáltató végezheti.<br>
Kérte a Döntõbizottságot, hogy hívja fel ajánlatkérõt a Kbt. szabályainak megfelelõ eljárásra, valamint kötelezze ajánlatkérõt az eljárási díj és az eljárással felmerült költségek viselésére. Ideiglenes intézkedésként a közbeszerzési eljárás felfüggesztését kérte.<br>
Ajánlatkérõ érdemi észrevételében kérte az alaptalan kérelem elutasítását. Álláspontja szerint nem sértette meg a kérelmezõ által hivatkozott esélyegyenlõség elvét, valamint a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését sem, azzal hogy az ajánlati felhívásban az ajánlattevõ részére elõírta, hogy rendelkeznie kell közszolgáltatói jogosultsággal. Álláspontja szerint az ajánlati felhívásban meghatározott szemétszállítási szolgáltatás nem végezhetõ csak a 39/1998. (VII. 16.) FKGy. rendeletében meghatározott közszolgáltatási jogosultsággal rendelkezõ ajánlattevõvel.<br>
Egyéb érdekelt Fõvárosi Közterület-fenntartó Rt. észrevételében elõadta, hogy az ajánlati felhívás sérelmezett 16. pontjában elõírt feltételnek mind Társaságuk, mind 9 társvállalkozója együtt és külön-külön is megfelel, hiszen a hivatkozott rendelet szerint sor került eljárás során minõsítésükre sor került.<br>
A Döntõbizottság a rendelkezésre álló iratok, felek nyilatkozatai alapján megállapította, hogy kérelmezõ jogorvoslati kérelme az alábbiak szerint alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése kimondja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése értelmében ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
Ajánlatkérõ az ajánlati felhívás értelmében vállalkozási szerzõdés keretében lakossági illegális hulladék, illetve sitt elszállítására kért ajánlatot. Az ajánlati felhívás 3. b) pontja szerint a szerzõdés teljesítésére ajánlatkérõ által meghatározottak szerint, eseti jelleggel kerül sor.<br>
Ajánlatkérõ beszerzése a helyi önkormányzatokról szóló 1990. évi LXV. tv., valamint a hulladékgazdálkodásról szóló 2000. évi. XLIII. tv. (Hgtv.) felhatalmazása alapján meghozott 39/1998. (VII. 16.) FKGy. számú rendeletének 2. § 4. b) pontjában meghatározott esetileg elszállítandó alkalmi háztartási hulladék, valamint a Hgtv. 30. § (1) bekezdése szerinti elhagyott hulladék elszállítására és ártalmatlanítására vonatkozik. A Hgtv. szerint az elhagyott hulladékok elszállításáról, helyi rendeletben megállapított szabályok szerint az önkormányzat köteles gondoskodni.<br>
A 39/1998. (VII. 16.) FKGy. rendelet 2. § 6. pontja meghatározza a helyi szilárd hulladékkal kapcsolatos komplex helyi szolgáltatás körét, mely tekintetben a rendelet elõírja, hogy kizárólagosan a rendelet szerint lefolytatott pályázat alapján közszolgáltatatási tevékenységre jogot szerzett szolgáltató jogosult. A hivatkozott jogszabály értelmében a komplex helyi közszolgáltatás körébe tartozik a rendszeres háztartási szilárd hulladék, az alkalmi háztartási hulladék körébõl a lomtalanítás során keletkezett hulladék, valamint az egyéb (nem háztartási) szilárd hulladék körében a rendszeres egyéb szilárd hulladék rendszeres gyûjtésére, elszállítására és ártalmatlanítására irányuló közszolgáltatás.<br>
A komplex helyi közszolgáltatás körébe nem tartozó települési szilárd hulladék elszállítására – amelyre ajánlatkérõnek a beszerzési szándéka irányul – vonatkozóan a 39/1998. (VII. 16.) FKGy rendelet 19–20. §-ai alapján a szolgáltatón kívül egyéb, a jogszabályi feltéteknek eleget tevõ szakvállalkozás, intézmény is jogosult.<br>
A fentiekbõl következõen ajánlatkérõ által meghatározott beszerzést mindazon ajánlattevõk is képesek teljesíteni, akik rendelkeznek a hulladékkezelési tevékenység végzésére vonatkozó engedéllyel.<br>
Mivel pedig ajánlatkérõ beszerzési szándéka nem komplex helyi közszolgáltatás keretében végzendõ tevékenységre irányul, így ezen tevékenység végzése nem korlátozható kizárólag a 39/1998. (VII. 16.) FKGy rendelet 1. § (5) bekezdése szerinti közszolgáltatóra.<br>
Az ajánlati felhívásban meghatározott tevékenység végzésének – eltérõ jogszabályi rendelkezés hiányában – a helyi komplex közszolgáltatás végzésére vonatkozó szabályok szerinti végzésére való korlátozása, a beszerzés tárgyának oly módon történõ szûkítését eredményezi, amely alkalmas arra, hogy egyes ajánlattevõket indokolatlanul kizárjon az ajánlattételbõl, illetõleg az ajánlattevõk hátrányos megkülönböztetését okozzák.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés c) pontja alapján megsemmisítette az ajánlatkérõ ajánlati felhívásának Kbt. szabályaiban ütközõ 16. pont 3. francia bekezdését.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>