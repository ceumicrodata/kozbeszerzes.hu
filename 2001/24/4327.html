<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4327)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.26/13/2001<br>
<br>
Tárgy: a Hídépítõ Rt. kérelmezõ jogorvoslati kérelme Mezõberény Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás Frigyes u. 20., képviseletében dr. Horváth László jogtanácsos, továbbiakban kérelmezõ) jogorvoslati kérelmének, melyet a Mezõberényi Város Önkormányzata (5650 Mezõberény, Kossuth Lajos tér 1., képviseletében dr. Varga Imre egyéni ügyvéd, 5600 Békéscsaba, Kinizsi út 13., a továbbiakban ajánlatkérõ) által "Mezõberény város belterületén szennyvízcsatorna-hálózat megvalósítása" tárgyú közbeszerzési eljárás ellen nyújtott be, részben helyt ad, és megállapítja, hogy ajánlatkérõ megsértette a 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését.<br>
A jogorvoslati kérelmet egyebekben elutasítja.<br>
Kötelezi a Döntõbizottság az ajánlatkérõt, hogy fizessen meg kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a rendelkezõ részben foglalt beszerzés tárgyában részvételi felhívását 2000. december 6-án tette közzé a Közbeszerzési Értesítõ 49. számában. Ajánlatkérõ a részvételi felhívás 9. pontjában határozta meg a résztvevõk pénzügyi-gazdasági és mûszaki alkalmassága igazolására kért adatokat és tényeket, amely körében elõírta, hogy csatolni kell többek között a jelentkezõ 30 napnál nem régebbi cégkivonatát, továbbá a folyamatban lévõ változások esetében a változás bejegyzési kérelemnek és mellékleteinek a cégbíróság által érkeztetett példányát eredeti, vagy hitelesített formában. A részvételi felhívás 10. a) pontban ajánlatkérõ meghatározta a jelentkezõk alkalmassága elbírálása szempontjait, a 10. b) pontban pedig a részvételre jelentkezõknek a szerzõdés teljesítésére alkalmatlanná minõsítésének szempontjait az alábbiak szerint: "alkalmatlan jelentkezõ az általa elõzõ két évre vonatkozóan szennyvízcsatorna építési referenciák nettó bekerülési értékének az összege, nem éri el az évi 400 000 000 Ft-ot."<br>
Az eljárás ezen szakaszában ajánlatkérõ dokumentációt nem készített.<br>
Az ajánlattételi határidõ 2000. december 4-e volt, amelyre 9 részvételi jelentkezés érkezett: kérelmezõ, Alterra Kft., Délépítõ Rt., Stabil Konzorcium, Keviép Kft., Szennyvízcsatorna 2001. Konzorcium, Strabag Kft., Sade Magyarország Kft. Ajánlatkérõ a bontáskor vizsgálatot végzett és jegyzõkönyvben rögzítette az alábbiakat:<br>
"A részvételi jelentkezés érvényességének a vizsgálata során az ajánlatkérõ élni kíván a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglalt lehetõséggel és lehetõvé teszi a Kbt. 44. § és 46. § szerinti nyilatkozat, vagy igazolás utólagos csatolását, illetve a részvételi jelentkezésekkel kapcsolatos formai hiányosságok pótlását, a nem megfelelõ aláírással benyújtásra kerülõ dokumentumok vonatkozásában."<br>
Kérelmezõnél nem állapított meg hiányokat, a hiánypótlások teljesítésének a beérkezése után került sor a részvételi jelentkezések érdemi vizsgálatára. A jelentkezés érvényességének vizsgálata során kérelmezõvel kapcsolatban az alábbiakat állapította meg ajánlatkérõ:<br>
"A Hídépítõ Rt. cégkivonata szerint »a cégügyben el nem bírált módosítás van folyamatban« ennek ellenére a pénzügyi, gazdasági és mûszaki alkalmasság igazolására erre az esetre a részvételi felhívásban elõírt módon részvételi jelentkezésben nem került benyújtásra. A folyamatban lévõ változás esetén a változás bejegyzési kérelemnek és mellékleteinek a cégbíróság által érkeztetett példánya, eredeti vagy hitelesítve."<br>
"A fentiekre való tekintettel ezen dokumentum vonatkozásában a Hídépítõ Rt. esetében fennáll a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában leírtak szerinti érvénytelenségi feltétel."<br>
Ajánlatkérõ a kérelmezõ szerzõdés teljesítésére való alkalmassága vizsgálatában a következõ megállapítást tett: A társaság elõzõ 3 évi szennyvízcsatorna építési referenciáinak a nettó bekerülési értéke sem az 1998–1999., sem az 1999–2000. éveket vizsgálva nem éri el az alkalmasság feltételeként meghatározott évi nettó 400 000 000 Ft-ot.<br>
A kérelmezõ elutasításának indokaként ajánlatkérõ végeredményben a 2001. január 12-i eredményhirdetésen az ajánlat érvénytelenségét állapította meg a folyamatban lévõ változások tekintetében a változás bejegyzési kérelem hiánya okán.<br>
Kérelmezõ 2001. január. 25. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ részvételi szakaszt lezáró döntését, mely szerint ajánlatát érvénytelennek nyilvánította. Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ részvételi szakaszt lezáró döntését, valamint ajánlatkérõt kötelezze a költségek viselésére.<br>
Álláspontja szerint a részvételi jelentkezése mindenben megfelel a részvételi felhívásban foglalt feltételeknek, mivel a cégkivonathoz csatolta a társaság cégügyében folyamatban lévõ változásra vonatkozó kérelmet.<br>
Kérelmezõ a Döntõbizottság felhívására nyilatkozott, hogy jelentkezésében csatolt bejelentésen kívül a kamarai tagság bejegyzése is az adott idõszakban folyamatban volt, mint el nem bírált kérelem. Ennek ellenére álláspontja, hogy a részvételi jelentkezése megfelelt a részvételi felhívásban foglaltaknak, miután a cégkivonatban szereplõ el nem bírált módosítása kamarai tagság bejelentés vonatkozásában csak formai bejelentés volt. Ezt támasztja alá az is, hogy a kamarai tagság bejelentése tekintetében a cégeljárás vonatkozó jogszabályok szerinti közzétételre, illetve illeték megfizetésére sem volt szükség, továbbá változás bejelentési kérelem benyújtására sem.<br>
Kérelmezõ elõadta továbbá, hogy amennyiben a cégkivonat és a folyamatban lévõ változásra vonatkozó kérelem tekintetében ajánlatkérõnek fenntartásai voltak, úgy az általa mások számára biztosított hiánypótlás keretében ezen hiány pótlására, illetõleg a félreértés tisztázására lehetõség lett volna. Ajánlatkérõ általi hiánypótlás biztosítása ellentétes a Kbt. rendelkezéseiben írtakkal, esélyegyenlõség sérüléséhez vezet.<br>
Kérelmezõ az alkalmasságára vonatkozóan a referenciák tekintetében tett ajánlatkérõi megállapításokra elõadta, hogy a részvételi jelentkezés a részvételi felhívás<br>
<br>
10. b) pontjában meghatározott alkalmassági feltételeknek mindenben megfelel, tehát kérelmezõ két évre vonatkozó szennyvízcsatorna építési referenciákkal rendelkezett, annak nettó értéke elérte az évi 400 000 000 Ft-ot. E tekintetben elõadja, hogy 1998-ban és 1999-ben is rendelkezett a felhívás által elõírt referenciával, így ajánlatkérõ alkalmatlanságra való hivatkozása sem jogszerû.<br>
Ajánlatkérõ írásban benyújtott észrevételében kéri a megalapozatlan kérelem elutasítását. Álláspontja szerint a részvételi felhívásban kérte a jelentkezõk cégkivonatát és a folyamatban lévõ változás esetén a változás bejegyzési kérelemnek és mellékleteinek a cégbíróság által érkeztetett példányának vagy másolatának csatolását. Ajánlatkérõ lehetõvé tett hiánypótlást, azonban kérelmezõ esetében csak a késõbbi és alaposabb vizsgálat során derült ki, hogy részvételi jelentkezése hiányos. Kérelmezõ jelentkezési anyagában csatolt irat mellékleteket nem tartalmazott, továbbá nem a kérelmezõ cégénél jelentkezõ módosítással kapcsolatos, ezért ajánlatkérõ nem tudta megállapítani a kérelmezõt érintõ változás tartalmát. Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése akként rendelkezik, hogy hiánypótlás elrendelésére kizárólag a Kbt. 44. § és 46. §-a körében az igazolások és nyilatkozatok utólagos pótlására van lehetõség, valamint az ajánlattal kapcsolatos formai hiányosságok, így az aláírás, példányszám esetében is. Elõadta, hogy ennek megfelelõen biztosították a hiánypótlást, így miután a kérelmezõ felhívásában talált hiány sem a 44. § és 46. § szerinti igazolás, ill. nem az aláírás és a példányszám tekintetében való hiányosság, így a hiánypótlás elrendelésénél: lehetõsége fenn sem állt. Ajánlatkérõ úgy ítélte meg, hogy csak olyan igazolások és nyilatkozatok csatolására, valamit az aláírás hiányának pótlására ad lehetõséget, amely nem a részvételre jelentkezõk hibájából nem kerültek csatolásra. Kérelmezõt azon okból sem hívta fel hiánypótlásra, miután a hiányt olyan körben észlelte, amelyre nem adott az ajánlatok bontásakor lehetõséget. A hiánypótlási lehetõséget kizárólag a nyilatkozatok, igazolások és formai aláírások hiányossága körében adta meg ajánlatkérõ. A kérelmezõ jelentkezésében megállapított hiány pedig nem ezen körbe tartozó, hanem egyéb dokumentumnak minõsül.<br>
A fentiek alapján ajánlatkérõ álláspontja, hogy jogszerû döntést hozott akkor, amikor kérelmezõ részvételi jelentkezését érvénytelennek minõsítette. Kérte a Döntõbizottságot, hogy az érvénytelenségen túl vizsgálja a kérelmezõ alkalmatlanságára vonatkozó döntést is, hiszen ezen körben is megállapítást tett az értékelés során annak ellenére, hogy az eredményhirdetésen csak az érvénytelenség megállapítására került sor. Ajánlatkérõ a kérelmezõ alkalmatlansága tekintetében elõadta, hogy kérelmezõ részvételi jelentkezése 1998-ra tartalmazott megfelelõ referenciát, azonban 1999-ben nem volt ilyen referenciája, sem pedig 2000-ben.<br>
Ajánlatkérõ elõadta, hogy a kérelmezõ által a szennyvíztisztító telepre vonatkozó referenciákat nem tudták elfogadni, miután az alkalmatlanná minõsítés szempontjaiban meg volt határozva, hogy a szennyvízcsatorna építési referenciákat kell csatolni. Álláspontjuk szerint miután a tájékozódás a referenciák tekintetében az ajánlatkérõ részére csak lehetõséget és nem kötelezettséget biztosít, továbbá részvételre jelentkezõt felelõsség terheli a részvételi jelentkezés összeállításakor, úgy ítélte meg, hogy nincs szükség további tájékozódásra e körben. Elõadta továbbá, hogy folyamatban lévõ beruházásokat nem állt módjában referenciaként elfogadni miután a be nem fejezett építkezés tekintetében a megfelelõ minõség tanúsítására még nincs lehetõség.<br>
Egyéb érdekeltek az eljárásban érdemi észrevételt nem tettek.<br>
A Döntõbizottság 2001. január 29-én kelt határozatával az eljárás felfüggesztését rendelte el ideiglenes intézkedés keretében, tekintettel arra, hogy annak törvényi feltételei fennálltak.<br>
A Döntõbizottság megállapítja, hogy kérelmezõ jogorvoslati kérelme részben alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján érvénytelen az ajánlat, az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az eljárás során megállapította, hogy kérelmezõ részvételi jelentkezése nem felelt meg a részvételi felhívás 9. a) pontjának 8. francia bekezdésében foglalt azon feltételének, miszerint csatolni kell az alkalmasság vizsgálta céljából a 30 napnál nem régebbi cégkivonatot, továbbá a folyamatban lévõ változások esetén a változás bejegyzési kérelemnek és a mellékleteinek a cégbíróság által érkeztetett példányát hitelesítve.<br>
Kérelmezõ a tárgyaláson elismerte, hogy a részvételi felhívásban csatolt okiraton túl el nem bírált változásként a kamarai tagság bejelentése is folyamatban volt. A Döntõbizottság álláspontja szerint ezen kamarai tagság bejelentése, miután a cégjegyzékben szereplõ adat, úgy e tekintetben bekövetkezõ változás – függetlenül annak kötelezõ vagy lehetséges voltától – folyamatban lévõ változásnak minõsül. A cégbíróság gyakorlata szerint az ilyen típusú bejelentést is folyamatban lévõ változásként kezeli.<br>
A részvételi felhívás idézett pontja szerint kérelmezõnek ezen igazolást csatolnia kellett volna részvételi jelentkezéséhez ahhoz, hogy az ne vonja maga után az ajánlat érvénytelenségét. A Kbt. azonban bizonyos érvénytelenségi okokat a hiánypótlás intézményével reparálhatóvá tesz.<br>
A Döntõbizottság e körben, mivel ajánlatkérõ élt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés adta lehetõséggel hiánypótlásra adott lehetõséget, vizsgálta azt is, hogy kérelmezõ által feltárt hiány a hiánypótlás keretében pótolható lehetett volna vagy sem.<br>
A hiánypótlás tekintetében a törvény a 43. § (4) bekezdésében az alábbiakat írja elõ: "Az ajánlatkérõ egy ízben, az összes ajánlattevõ számára azonos feltételekkel legfeljebb 10 napos határidõt biztosíthat a 44. § és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással egy példányszámban benyújtott ajánlat esetén."<br>
A 43. § (5) bekezdése szerint, ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlévõ ajánlattevõknek ki kell hirdetni és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg, írásban kell tájékoztatni az összes ajánlattevõt.<br>
A törvény által adott hiánypótlás elrendelésének az a célja, hogy a részvételre jelentkezések vagy ajánlatok formai hiányosságai miatt ne kelljen azokat érvénytelenné nyilvánítani. Ezen idézett jogszabályhely egyaránt lehetõvé teszi a törvényben elõírt igazolások és nyilatkozatok hiánya esetében a hiánypótlást és az ajánlattal, illetve a részvételi jelentkezéssel kapcsolatos azon elvárások tekintetében, amelyeket az ajánlatkérõ írt elõ a felhívásban.<br>
A Döntõbizottság álláspontja szerint abban az esetben, ha ajánlatkérõ él a törvény adta lehetõséggel, a hiánypótlást nem rendelheti el oly módon, hogy a törvényben meghatározott igazolások, nyilatkozatok, valamint az ajánlati felhívásban elõírt egyéb formai hiányosságok közül egyesek tekintetében megengedi, mások vonatkozásában kizárja a hiánypótlást.<br>
Nem tehet különbséget ajánlatkérõ aszerint, hogy a hiány a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a, vagy 46. §-a, esetleg a formai hiányosságok területén jelentkezik. A cégkivonatot a Kbt. 44. §-a körében, az alkalmasság vizsgálata céljából követelte meg. Ha ezen körben hiányos a részvételi jelentkezés, annak kiegészítését éppúgy lehetõvé kell tenni, mint a Kbt. 46. §-a körébe tartozó dokumentumok esetén. A kérdés eldöntésében annak nincs jelentõsége a Döntõbizottság álláspontja szerint, hogy a dokumentumok "igazolásnak" vagy "nyilatkozatnak" kell tekinteni. Ugyanis a Kbt. által elõírt "igazolási módok" mindegyike jelentkezhet e két dokumentumtípus valamelyikeként: ez vagy a részvételére jelentkezõ meghatározott tartalmú nyilatkozata, vagy hatóság által kiállított igazolás. A kérelmezõnél hiányzó dokumentum ez utóbbiak közé tartozik.<br>
Kérelmezõ ajánlatából a cégkivonatban foglaltakhoz kapcsolódóan hiányzó változás-bejegyzési kérelem – melyet ajánlatkérõ a részvételi felhívásban írt elõ – a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározottak szerint olyan hiányosság, amely a hiánypótlás keretében pótolható lett volna, s ezzel kérelmezõ egyébként érvénytelennek minõsülõ részvételre jelentkezését érvényessé tehette volna.<br>
Ajánlatkérõ a hiánypótlás olyan módón történõ elrendelésével, hogy a hiánypótlást csak egyes – általa kiválasztott – a törvény által elõírt körben biztosítható hiányok pótlására tette lehetõvé, megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését.<br>
A Döntõbizottság ezt követõen vizsgálat tárgyává tette ajánlatkérõ döntését a kérelmezõ szerzõdés teljesítésére való alkalmasságát illetõen.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja: A részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése kimondja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmény megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ajánlatkérõ a részvételi felhívásban meghatározta, hogy jelentkezõ alkalmatlan a szerzõdés teljesítésére, ha "az általa elõzõ két évre vonatkozóan bemutatott szennyvízcsatorna-építési referenciák nettó bekerülési értékének az összege nem éri el az évi 400 000 000 Ft-ot".<br>
Kérelmezõ jelentkezésében adott referencia jegyzékébõl a felhívásnak megfelelõ referencia csak 1998. évre vonatkozóan volt megállapítható egyértelmûen. Az 1999., illetve 2000. évekre vonatkozóan ismertetett befejezett szennyvízcsatorna-beruházások éves összértéke nem érte el az évi 400 millió Ft-ot. Kérelmezõ hivatkozott arra, hogy a szennyvíztisztító telepként ismertetett referenciák is tartalmaznak jelentõs csatornaépítéseket. A Döntõbizottság álláspontja szerint a mûszaki alkalmasság megfelelõ ismertetése elsõdlegesen az eljárásra jelentkezõ érdeke, így nem követelhetõ meg ajánlatkérõtõl, hogy a referenciák valós tartalmát az értékelés körében õ maga állapítsa meg.<br>
Kérelmezõ tisztában volt azzal, hogy ajánlatkérõ kifejezetten szennyvízcsatornára vonatkozó referenciát kér, így kérelmezõ a felhívásnak megfelelõen a szennyvíztisztító építésre vonatkozó referenciák körében az – alkalmasság megállapítása érdekében – kifejezetten meg kellett volna jelölnie, hogy ezen beruházásokban – ha a beruházás tárgya körében sor került rá – milyen nagyságrendû volt a szennyvízcsatorna-építési munka.<br>
A kérelmezõ részvételi jelentkezéséhez csatolt referenciákból az állapítható meg, hogy kérelmezõ nem felelt meg a részvételi felhívás 10. b) pontjában megjelölt alkalmassági kritériumnak, így részvételre jelentkezõ a szerzõdés teljesítésére való alkalmasságot jelen eljárásban nem igazolta a felhívásnak megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdés alapján az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésére tekintettel a Kbt. 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fent hivatkozott rendelkezések értelmében az eljárás további szakaszában nem vehet részt az aki érvénytelen ajánlatot tett, valamint az olyan jelentkezõ/ajánlattevõ akinek a szerzõdés teljesítésére alkalmatlan.<br>
Így, ha ajánlatkérõ jogszerûen írja elõ a hiánypótlási lehetõséget, és így kérelmezõ érvénytelensége kiküszöbölhetõ lett volna, abban az esetben sem vehetett volna részt kérelmezõ az eljárás további szakaszában, arra tekintettel, hogy a felhívás 10. b) pontja alapján a szerzõdés teljesítésére alkalmatlanságát kellett volna megállapítani, a megfelelõ referencia hiánya okán.<br>
Ajánlatkérõ által az eljárás során elkövetett jogsértés kérelmezõ tekintetében nem eredményezte az elõminõsítési eljárást lezáró döntés jogsértõ voltát, mivel kérelmezõ a szerzõdés teljesítésére való alkalmatlansága okán nem vehet részt az eljárás további szakaszában.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. §<br>
(1) bekezdés d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 6.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>