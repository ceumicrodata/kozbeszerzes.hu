<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4331)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.259/4/2001.<br>
<br>
Tárgy: a Greiner Mûanyagtechnika Kft. jogorvoslati kérelme a Fõvárosi Önkormányzat Péterffy Sándor Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kecskés Zsolt Ákos ügyvéd (1132 Budapest, Visegrádi u. 9.) által képviselt Greiner Mûanyagtechnikai Kft. (9200 Mosonmagyaróvár, Felsõsor 7., továbbiakban: kérelmezõ) kérelmére a Fõvárosi Önkormányzat Péterffy Sándor Kórház (1076 Budapest, Péterffy S. u. 8–20., továbbiakban: ajánlatkérõ) a kórház 397 000 vérvizsgálatához szükséges üvegalapú zárt vérvételi rendszerének beszerzése tárgyú közbeszerzési eljárása ellen indult jogorvoslati eljárást megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. április 4-én megjelent számában a rendelkezõ részben megjelölt beszerzés tárgyában.<br>
A dokumentáció "Ajánlati táblázat"-ában 1–7. sorszám megnevezés, szín, méret és darabszám szerint felsorolta a beszerzendõ termékeket.<br>
Kérelmezõ április 23-án jogorvoslati kérelmet terjesztett elõ a Döntõbizottsághoz. Sérelmezte a beszerzés tárgyának meghatározását. Álláspontja szerint a kiírás szerinti – üveg alapanyagú zárt vérvételi rendszert – csak egyetlen gyártó, az amerikai székhelyû Becton-Dickinson cég forgalmaz néhány Magyarországon bejegyzett kereskedelmi cégen keresztül.<br>
Állította, hogy ezen beszerzési tárgy meghatározással ajánlatkérõ a fent megjelölt cégen kívül minden további gyártót kizárt a versenybõl, ezáltal megsértette az ajánlattevõk esélyegyenlõségét.<br>
Kérte a jogsértés megállapítását, ajánlatkérõ felhívását a törvény szabályainak megfelelõ eljárásra, ideiglenes intézkedésként pedig a közbeszerzési eljárás felfüggesztését.<br>
Ajánlatkérõ az április 28-án kelt beadványában közölte, hogy ajánlati felhívását visszavonta, ez irányú döntésének a Közbeszerzési Értesítõben való közzétételére vonatkozó kérelmét a Szerkesztõbizottsághoz április 27-én megküldte.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 28.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>