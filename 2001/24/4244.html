<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4244)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.696/6/2001.<br>
<br>
Tárgy: a Közbeszerzési Döntõbizottság elnökének hivatalból kezdeményezett jogorvoslati eljárása Óbuda és Békásmegyer Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzési Döntõbizottság elnökének (1024 Budapest, Margit krt. 85.) hivatalból kezdeményezett jogorvoslati eljárását, amelynek tárgya Óbuda-Békásmegyer Önkormányzat Polgármesteri Hivatala (1033 Budapest, Fõ tér 3., a továbbiakban: ajánlatkérõ) a III. kerület Óbuda-Békásmegyer Önkormányzat Polgármesteri Hivatal Okmányiroda õrzésének tárgyú közbeszerzési eljárása volt, a Döntõbizottság a jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a beszerzett iratok és a tárgyaláson elhangzottak alapján a következõ tényállást állapította meg.<br>
Ajánlatkérõ 2000. december 12-én tájékoztatta a Döntõbizottság elnökét hirdetmény közzététele nélküli tárgyalásos eljárás lefolytatásáról, melynek tárgya az Önkormányzat Polgármesteri Hivatal Okmányirodájának õrzése volt. Ajánlatkérõ a tárgyalásos eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában jelölte meg. Az eljárás választásának indokaként elõadta, hogy az állampolgárok egyes személyi okmányainak, valamint a gépjármû forgalmi engedélyek kiadásával kapcsolatos feladatkör az önkormányzatokhoz került.<br>
A feladat ellátása érdekében létrehozott kerületi okmányiroda a feladatkör bõvülése miatt egy másik épületbe a Harrer P. út 9–11. szám alatti épületébe áthelyezésre került. A feladat természete fokozott biztonsági követelményeket támaszt az épülettel kapcsolatban, melyeknek az a jelenlegi mûszaki állapotában nem felel meg. Az épület fokozott biztonságát a kerületi rendõrkapitányság vezetõjének szakmai véleménye alapján jelenleg csak személyi õrzéssel tudják megvalósítani.<br>
Az iroda áthelyezésének szükségessége a feladatok bõvülése miatt merült fel, a feladatok bõvülésére vonatkozó jogszabály pedig 2000. november 30-án jelent meg, ez a 35/2000. (XI. 30.) BM rendelet, amely a feladatok ellátására határidõt kötött.<br>
Ajánlatkérõ az ajánlati felhívásban már megjelölte azokat az ajánlattevõket, akiket ajánlatra fel kíván hívni, így a Jerikó 2000 Vagyonvédelmi Kft.-t, az Opekum Biztonságszolgáltató Kft.-t és a Hayett Security 2000. Vagyonvédelmi Kft.-t.<br>
A tárgyalásokat követõen a közbeszerzési eljárásban 2000. december 14-én hirdette ki az eredményt, mely szerint az Opekum Biztonságszolgáltató Kft. lett a tárgyalásos eljárás nyertese.<br>
A Közbeszerzési Döntõbizottság elnöke a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint jogorvoslati eljárást kezdeményezett ajánlatkérõ közbeszerzési eljárása ellen. Indítványozta, hogy a Döntõbizottság vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét, mivel álláspontja szerint a rendelkezésre bocsátott iratokból ezen feltételek megléte nem állapítható meg egyértelmûen.<br>
Ajánlatkérõ a jogorvoslati eljárásban hivatkozott arra, hogy az önkormányzatnak az okmányirodával kapcsolatban keletkezett feladatai és a foglalkoztatottak létszámának növekedése miatt szükségessé tették az iroda áthelyezését másik, nagyobb épületbe. Az új épület kialakítása során elegendõnek vélte a korábbi okmányirodában is megvolt mechanikus biztonsági rendszer kiépítését. Az idõközben valószínûsíthetõ feladatnövekedésre figyelemmel a III. kerületi rendõrkapitányság vezetõjének véleménye alapján merült fel az, hogy a mechanikus biztonsági rendszer nem elegendõ, hanem személyi õrzés is szükségessé válhat. Azonban az, hogy a bõvülõ feladatokhoz milyen biztonsági szempontból figyelembe veendõ körülmények következnek be, csak a jogszabály megjelenése után vált egyértelmûen ismertté.<br>
Az okmányiroda õrzésének biztosítására nyílt közbeszerzési eljárás megindítására korábban nem volt lehetõség, mert a közlekedésigazgatási feladatokat az önkormányzatok hatáskörébe utaló jogszabály, azaz a 35/2000. (XI. 30.) BM rendelet csak november 30-án jelent meg. Az okmányirodában ellátandó feladatok bõvülésével kapcsolatban jogszabály megjelenése elõtt részben egymásnak is ellentmondó bizonytalan jelzések érkeztek, melyek a jogszabály megjelenéséig többször is változtak.<br>
Hivatalosan a feladatkörökrõl és azok pontos tartalmáról konkrét tudomásuk nem volt, csak a BM rendelet megjelenésekor vált egyértelmûvé, mi lesz a feladatuk és ez biztonsági szempontból milyen körülményeket von maga után. Nem voltak abban a helyzetben, hogy egzakt módon megfogalmazzanak egy nyílt eljárásra vonatkozó ajánlati felhívást és fõleg nem volt az önkormányzat olyan helyzetben, hogy közbeszerzési eljárás megindításával a bizonytalanra kötelezettséget vállaljon, különös tekintettel arra, hogy már korábban is látható volt a Belügyminisztérium által az okmányiroda kialakítása céljából rendelkezésre bocsátott összeg a szükséges kiadásokat nem fedezi.<br>
A fent megjelent rendelet hatálybalépését követõen volt lehetõség arra, hogy képviselõ-testületi döntés alapján hirdetmény közzététele nélküli tárgyalásos eljárást kezdeményezzen az õrzés-védelemmel összefüggésben. A jogszabály megjelenése napján a nyílt közbeszerzési eljárás lefolytatásának a Kbt.-ben elõírt határidõk már nem voltak lehetségesek, mivel a 35/2000. (XI. 30.) BM rendelet rendelkezéseit 2001. január 1-jétõl alkalmazni kellett és a rendelet 2000. november 30-án jelent meg.<br>
A Döntõbizottság ideiglenes intézkedést a jogorvoslati eljárásban nem alkalmazott, mert az ajánlatkérõ egyoldalú nyilatkozatával a szerzõdéskötés felfüggesztését rendelte el a jogorvoslati eljárásra való tekintettel.<br>
A Döntõbizottság megvizsgálta a jogalapot, illetve az ajánlati felhívás jogszerûségét és a következõket állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja kimondja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A jogalappal összefüggésben osztotta a Döntõbizottság az ajánlatkérõ azon érvelését, hogy a 35/2000. (XI. 30.) BM rendelet, amely a közlekedésigazgatási feladatokat az önkormányzatok hatáskörébe utalta, 2000. november 30-án jelent meg a Magyar Közlönyben és 2001. január 1-jétõl a rendelkezéseit már az önkormányzatoknak, így az ajánlatkérõnek is alkalmazni kellett.<br>
A rendkívüli sürgõsség adta körülmények nem eredtek az ajánlatkérõ mulasztásából, mivel a megnövekedett feladatokra tekintettel az ajánlatkérõnek új épületben kellett gondoskodnia a közlekedésigazgatási feladatok ellátásának technikai és személyzeti körülményeirõl.<br>
Mivel az új épület mechanikus védelemmel nem volt ellátva, vagy csak részben, ezért szükségessé vált egy személyi õrzés-védelem kialakítása is a közlekedésigazgatási szolgáltatási feladatok zavartalan mûködése és az ott tárolt adatok védelmének fontossága érdekében.<br>
A 2000. november 30. és 2001. január 1. közötti rövid határidõ pedig nem tette lehetõvé, hogy az õrzés-védelem tekintetében az ajánlatkérõ nyílt eljárású közbeszerzési eljárást folytasson le és erre hirdetményt tegyen közzé, mivel a törvényben meghatározott nyílt eljárásra vonatkozó határidõk már nem lettek volna betarthatók.<br>
A Döntõbizottság a vizsgálata során észlelte, hogy az ajánlati felhívás 4. pontjában az ajánlatkérõ a teljesítés határidejét, vagy a szerzõdés idõtartamát 2001. január 1-jétõl kezdõdõen határozatlan ideig állapította meg. Erre vonatkozó kérdést intézett az ajánlatkérõhöz, aki azt nyilatkozta, hogy ezzel a felhívási elõírással nem azt kívánta elérni, hogy a továbbiakban majd nyílt eljárást nem kíván lefolytatni az õrzés-védelem körében. Elõadta, hogy a nyílt eljárás elõkészítésére szándéknyilatkozatot fogalmazott meg az önkormányzat, tehát a késõbbiekben és a továbbiakban meg kívánja versenyeztetni az okmányiroda õrzés-védelmét nyílt eljárás keretében, tehát a jelenlegi nyertessel szerzõdéses viszonyban addig kíván maradni, amíg a nyílt eljárás lefolytatását követõen – az alapján – újabb megbízási szerzõdést köt.<br>
A Döntõbizottság, mivel ajánlatkérõ ezen érvelését szándéknyilatkozatával is alátámasztotta, elfogadta.<br>
A Döntõbizottság megvizsgálta az ajánlati felhívás egyéb tartalmi elemeit is és megállapította, hogy az megfelelt a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletében meghatározott törvényi követelményeknek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva, figyelemmel az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdésére, azaz a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti és errõl értesíti azokat, akik a 13. § (2) bekezdése szerint az eljárás megindításáról értesültek, a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 9.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>