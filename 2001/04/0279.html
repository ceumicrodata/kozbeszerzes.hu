<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0279)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.572/17/2000.<br>
<br>
Tárgy: a Printinvest Kft. jogorvoslati kérelme a Professzorok Háza–OFFI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Printinvest Kft. (1097 Budapest, Külsõ-Mester u. 82–86., képviseli: dr. Elter Tamás ügyvéd, 1016 Budapest, Alsóhegy u. 7., a továbbiakban: kérelmezõ) kérelmének, melyet a "Professzorok Háza"–Országos Felsõoktatási Felvételi Iroda (1082 Budapest, Üllõi út 82/E., a továbbiakban: ajánlatkérõ) "kiadványok és felvételi jelentkezési lap elõkészítése és nyomdai munkálatai" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 52. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. szeptember 6-án ajánlati felhívást tett közzé nyílt eljárás megindítására (5612) a rendelkezõ részben írt tárgyban.<br>
A felhívás 11. b) pontjában jelölte meg ajánlatkérõ a szerzõdés teljesítésére alkalmatlanná minõsítés szempontjait, az alábbiak szerint:<br>
– igazolt referenciák hiánya esetén,<br>
– negatív pénzintézeti nyilatkozat,<br>
– nem megbízható pénzügyi háttér (1998. és 1999. évi adózás elõtti eredménye negatív),<br>
– mûszaki, technikai felszereltsége nem biztosítja a megfelelõ minõségû kivitelezést,<br>
– cégkivonatot, cégbemutatást nem tartalmaz az ajánlat.<br>
Ajánlatkérõ dokumentációt is készített, melynek 11. oldalán az alkalmatlanság kritériumát a felhívásban írtakon túlmenõen a következõképpen határozta meg: ajánlattevõnél, vagy az ajánlattevõ szerzõdéses partnerénél a beszerzés tárgyát képezõ munkára nem áll rendelkezésre megfelelõ kapacitású tekercs ofszet (cold-set) nyomógép, (64 oldalas) vagy nyomógépek (48 vagy 32 oldalas), ragasztó kötõgép... stb., továbbá 3 a meghirdetetthez hasonló nagyságú referencia hiánya az ajánlattevõnél, vagy az ajánlattevõ szerzõdéses partnerénél.<br>
Az ajánlati dokumentációt 5 cég vásárolta meg 2000. szeptember 8. és 20. között.<br>
Az október 17-i ajánlattételi határidõig az alábbi 3 cég nyújtott be ajánlatot: kérelmezõ, Szikra Lapnyomda Rt., Szocio-Produkt Kft.<br>
Ajánlatkérõ az ajánlatokat bizottságban elbírálva október 24-én hirdette ki az eljárás eredményét, mely szerint az eljárás eredménytelen volt.<br>
Ennek indokául megjelölte, hogy a Szocio-Produkt Kft. az ajánlati árát nem a dokumentációban elõírt bontásban adta meg, a Szikra Lapnyomda Rt. ajánlata többváltozatú, és a kiírás csak a példányszámok vonatkozásában tette lehetõvé a több változatot, tehát e két ajánlattevõ ajánlata érvénytelen. Kérelmezõt alkalmatlanság miatt zárta ki ajánlatkérõ, mivel a kérelmezõ nem rendelkezik a dokumentációban elõírt feltételekkel (tekercs ofszet nyomógép 64 oldalas, vagy nyomógépek 48 vagy 32 oldalas).<br>
Ajánlatkérõ az eljárásról szóló összegzést 2000. október 31-én készítette el, majd postázta az ajánlattevõk részére.<br>
Ebben az összegzésben kérelmezõ alkalmatlanná nyilvánításának indokainál azt jelölte meg, hogy a Printinvest Kft. nem felel meg a mûszaki dokumentációban kiírt alkalmassági feltételeknek, mert nem rendelkezik a dokumentációban teljesítés feltételeként kiírt tekercs ofszet (cold-set) nyomógéppel (64 oldalas), vagy nyomógépekkel (48 vagy 32 oldalas). A bírálóbizottságban részt vevõ igazságügyi szakértõ véleménye alapján a Printinvest Kft. által alvállalkozóként megjelölt Kaposvári Nyomda 1 db 16-os és 1 db 32-es géppel rendelkezik.<br>
Ajánlattevõ tehát nem felel meg a mûszaki dokumentációban kiírt feltételeknek. Nem rendelkezik megfelelõ kapacitással és nem igazolta kellõképpen a rendelkezésére álló kapacitást, ezért a bírálóbizottság a Printinvest Kft.-t az eljárásából kizárta.<br>
Az összegzésben ajánlatkérõ részletesen leírta a Szocio-Produkt Kft. és a Szikra Lapnyomda Rt. kizárásának indokait, és végkövetkeztetésként megállapította, hogy az eljárás eredménytelen volt.<br>
Kérelmezõ a törvényes határidõn belül, 2000. november 8-án jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság a közbeszerzési eljárást eredménytelenné nyilvánító ajánlatkérõi döntését semmisítse meg, és kötelezze ajánlatkérõt az ajánlatok elbírálására. Ideiglenes intézkedést is kért azért, hogy a szóban forgó munkákra idõközben újabb közbeszerzési eljárás ne születhessen és közbeszerzésen kívül se lehessen szerzõdést kötni.<br>
Kérelmét alapvetõen azzal indokolta, hogy ajánlatkérõ az eredménytelenné nyilvánítás indokait jogellenesen állapította meg. Elõadta azt is kérelmében, hogy ajánlatukban megjelölték az alvállalkozóként a Kaposvári Nyomda Kft.-t, akinek az ajánlata a pályázat szerves részét képezi. Ezen ajánlat mûszaki leírásában alvállalkozó megjelölte azokat a berendezéseket, amelyek a gyártáshoz rendelkezésre állnak, így többek között: "RO 92-es ofszet-rotációs gép, mely 1 + 1 szín nyomására alkalmas". Ezen berendezés kapacitása kielégíti a dokumentációban megjelölt 64 oldalas igényt. Kérelmében sérelmezte azt is, hogy az ajánlatok bontása után hozzájuk és az alvállalkozójukhoz nem érkezett írásos pontosításra történõ felhívás, ezért azt gondolták, hogy az ajánlatkérõ igénybe vett nyomdaipari szakértõje tisztában van a megjelölt berendezés paramétereivel. A tárgyaláson írásos kérelmet változatlanul fenntartotta. Vitatta a tárgyaláson ismertetett szakértõi vélemény megállapítását az alkalmasságuk vonatkozásában, mert álláspontja szerint a szakértõnek tudnia kell, hogy az általuk ajánlatban feltüntetett RO 92-es nyomdagép az A/5-ös formátumot 64 példányban tudja nyomtatni, tehát a szakértõi véleményre alapozott döntés szakmai tévedés volt. Indítványozta, hogy a Döntõbizottság a tárgyaláson tanúként hallgassa meg az ajánlatkérõ részére szakvéleményt adó személyt is.<br>
A Döntõbizottság által az ajánlatkérõtõl a tárgyaláson bekért további nyilatkozattal kapcsolatban annak megismerése után többek között elõadta, hogy ajánlatkérõ rosszhiszemûen járt el akkor, amikor a november 29-i tárgyaláson nem közölte azt a tényt, hogy az Országos Felsõoktatási Felvételi Iroda 2000. november 16-ával jogutód nélkül megszûnt. Ezen ajánlatkérõi magatartás megkérdõjelezi eljárásának a jóhiszemûségét. Indítványozta, hogy a Döntõbizottság a nyilatkozatra tekintettel szerezze be a jogutód nélküli megszûnést alátámasztó dokumentumokat. Vitatta azt is, hogy ajánlatkérõ az eljárás eredménytelenné nyilvánítását követõen jogszerûen indított tárgyalásos közbeszerzési eljárást hirdetmény közzététele nélkül. Beadványában azt is nyilatkozta, hogy az utólag megismert ajánlatkérõi nyilatkozat azt is tartalmazza, hogy a jogorvoslati eljárást kezdeményezõ ajánlattevõ által megjelölt mûszaki tartalmi kifogással szemben semmilyen bizonyítékot nem tud prezentálni. Álláspontja szerint az ajánlatkérõ által az ajánlatok mûszaki tartalmának elbírálásához megjelölt szakértõi vélemény hitelessége erõteljesen megkérdõjelezhetõ különös tekintettel arra, hogy az ajánlatkérõ által hivatkozott írásbeli szakvélemény a közbeszerzési eljárás eredményhirdetését követõen készült el. Ezért a bizonyítási kötelezettség elmulasztását az ajánlatkérõ terhére javasolja mérlegelni.<br>
A Döntõbizottság a jogorvoslati eljárás során a jelen nyílt közbeszerzési eljárás vonatkozásában ideiglenes intézkedést nem hozott a kérelmezõi indítvány ellenére, mivel a Kbt.-ben szabályozott ideiglenes intézkedések alkalmazása az eredménytelenné nyilvánított közbeszerzési eljárás esetén indokolatlan.<br>
Az ügyben érdekelt Szocio-Produkt Kft. írásos észrevételében úgy nyilatkozott, hogy egyetért a kérelmezõ jogorvoslati kérelmében írtakkal, melyben a pályázat elbírálását kifogásolta. Észrevételét a tárgyaláson változatlanul fenntartotta. Elõadta azt is, hogy a dokumentációban megjelent táblázat szerint adták meg az árajánlatukat az ott kért költségbontásnak megfelelõen. A kizárásuk indokaként a nem megfelelõ ár megadását jelölte meg ajánlatkérõ, mivel összegként értékelte a táblázat oldalankénti nettó árként megadott értékeit.<br>
A Döntõbizottság a kérelmezõ és ajánlatkérõ indítványának megfelelõen a tárgyaláson tanúként meghallgatta dr. Endrédy Ildikó Anna szakértõt, aki a Döntõbizottság kérésére elõadta, hogy a nyomdaiparban általában a nyomógépeknél az A/4-es formátumot nem szokták alapvetõen megjelölni, mert az alapvetõ elvárás, mikor megadják hogy hány oldal nyomására alkalmas egy nyomdagép. Ilyenkor értelemszerûen azt a darabszámot A/4-es méretre kell érteni.<br>
A meghallgatott tanú feltett kérdés kapcsán nem vitatta kérelmezõ azon állítását, hogy az általa az ajánlatban megjelölt tekercs ofszet nyomdagép alkalmas a 64 oldalas A/5-ös formátumú termék elkészítésére újságnyomó papír minõségre. Kifejtette azt az álláspontját, hogy a szakértõi véleményét, melyet korábban az összegzésben is rögzítettek, továbbra is fenntartja, mivel a lapteljesítmény elõírásánál értelemszerû az A/4-es méret.<br>
Döntõbizottsági kérdésre nem vitatta azt sem, hogy a szakértõi véleményét a döntés elõkészítése során szóban terjesztette elõ, amit késõbb a döntés ismertetését követõen írásba is foglalt és nyújtott be ajánlatkérõ a Döntõbizottsághoz.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdésének d) pontja úgy rendelkezik, hogy az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Az eljárás során tekintettel arra, hogy kérelmezõ vitatta az ajánlatkérõ eljárást lezáró döntését, elkerülhetetlen volt, hogy a Döntõbizottság megvizsgálja, hogy ajánlatkérõ az összegzésben írtaknak megfelelõen helyes döntést hozott-e.<br>
E vizsgálat során a Döntõbizottság megállapította, hogy ajánlatkérõ a Szocio-Produkt Kft. és a Szikra Lapnyomda Rt. esetében írt indokokat megfelelõen tüntette fel az összegzésben, tehát e két ajánlattevõ kizárása a közbeszerzési eljárásból jogszerû volt.<br>
A Döntõbizottság a kérelmezõ ajánlatát és nyilatkozatát, valamint a dokumentáció és a felhívás vonatkozó rendelkezéseit összevetve megállapította, hogy ajánlatkérõ jogellenesen nyilvánította érvénytelenné a kérelmezõ ajánlatát, különös tekintettel arra, hogy amit ajánlatkérõ az ajánlati felhívás 11. b) pontjának utolsó elõtti – francia – bekezdésében, valamint az ajánlati dokumentáció 11. oldalának "alkalmatlanság" címszó alatti fejezetében írt. Nevezetesen, hogy az alkalmatlanság elsõ szempontjaként azt jelölte meg, hogy "az ajánlattevõnél, vagy az ajánlattevõ szerzõdéses partnerénél a beszerzés tárgyát képezõ munkára nem áll rendelkezésre megfelelõ kapacitású tekercs ofszet (Cold-set) nyomógép (64 oldalas) vagy nyomógépek (48 vagy 32 oldalas)... stb."<br>
A Döntõbizottság megvizsgálta az ajánlati dokumentáció 4., 5., 6., 7. és 8. oldalán írt paramétereket, melyek az elkészítendõ nyomtatványokra vonatkoztak és ebbõl megállapította, hogy a 4–7. oldalon megjelölt termékeknél elõírás volt méretként az A/5-ös méret, valamint a belív típusánál az újságnyomó papír. A 8. oldalon lévõ "A" jelzésû jelentkezési lapnál (2 + 2 színes) a méretnél A/4 lett megadva, míg a papír típusául az ofszet papír lett megjelölve.<br>
Ezen adatokat összevetve a tárgyaláson a kérelmezõ által becsatolt 564 oldalas A5-ös méretû újságnyomó papírra készített mintatermékkel megállapítható volt kétséget kizáróan – a tárgyaláson ajánlatkérõ által is elismerten – hogy a kérelmezõ által megjelölt nyomdagép alkalmas a beszerzés tárgyát képezõ munkára a megfelelõ kapacitású tekercs ofszet nyomógéppel, így az ajánlatkérõ által felhozott alkalmatlanná nyilvánítási indok nem helytálló kérelmezõ vonatkozásában.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az ajánlatkérõ közbeszerzési eljárást lezáró döntését annak jogellenessége miatt megsemmisítette és kötelezte a Döntõbizottság ajánlatkérõt arra is, hogy fizesse meg a kérelmezõ részére az igazgatási szolgáltatási díjat.<br>
Fenti jogkövetkezményeket a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), b) és h) pontjai alapján alkalmazta figyelemmel a Kbt. 88. § (5) bekezdésére is.<br>
A Döntõbizottság nem tartotta indokoltnak az ajánlatkérõ által hivatkozott jogutód nélküli megszûnésre vonatkozó dokumentumok beszerzését, mert álláspontja szerint annak az ügy elbírálása szempontjából nincs relevanciája.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 7.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>