<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0285)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.545/11/2000.<br>
<br>
Tárgy: A GE Hungary Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Giba Zoltán ügyvéd (6724 Szeged, Körtöltés u. 50) által képviselt GE Hungary Rt. (1340 Budapest, Váci út 77., a továbbiakban: kérelmezõ) jogorvoslati kérelmét – melyet dr. Molnár Judit ügyvéd (1124 Budapest, Gébics u. 7.) által képviselt Budapest Fõváros Önkormányzata (1052 Budapest, Városház u. 9–11., a továbbiakban: ajánlatkérõ) karácsonyi díszítõvilágítás 2000. évi megvalósítása tárgyú közbeszerzési eljárása ellen indított – a Döntõbizottság elutasítja.<br>
Az eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában nyílt eljárás lefolytatására ajánlati felhívást tett közzé a Közbeszerzési Értesítõ 2000. szeptember 13-án megjelent számában.<br>
A beszerzés konkrét tárgyát a következõképpen határozta meg: "karácsonyi díszítõvilágítás 2000. évi megvalósítása és üzemeltetése, füzérvilágítások megépítése, az elektromos mûködtetést biztosító kábelek kiépítése, a berendezés vezérlése, tartószerkezetek kialakítása és felszerelése, a berendezések üzemeltetése, javítása, pótlása 7 km hosszúságú, feldíszített útszakaszon."<br>
Az ajánlatok elkészítéséhez szükséges mûszaki paraméterek meghatározásának módját az ajánlati dokumentáció 9. számú melléklete szerinti minta tartalmazta. Az ajánlati dokumentáció tartalomjegyzéke a 9. pont alatt ezen melléklethez a következõ magyarázatot fûzte: "A felsorolt útszakaszokon kialakítandó füzérvilágítás dekorációs, illetve villamosszerelési anyagainak listája az 1999. évben megvalósítottak alapján."<br>
Az ajánlatok elbírálásának szempontja az összességében legelõnyösebb ajánlat volt, mely legelõnyösebb ajánlatot ajánlatkérõ a következõ bírálati részszempontok és súlyszámok alapján kívánta kiválasztani:<br>
részszempont	súlyszám<br>
– a karácsonyi díszítõvilágítás látványterve	6<br>
– ajánlati ár	5<br>
– környezetbarát termékek alkalmazása	4<br>
Adható pontszám tartománya: 1–100.<br>
Az ajánlattételi határidõre, október 9-re a kérelmezõ 49 938 000 Ft-os, a Lisys Fényrendszer Stúdió Kft. 39 750 000 Ft-os és a Kandeláber Világítástechnikai és Fémipari Kft. 46 875 000 Ft-os ajánlata került benyújtásra ajánlatkérõhöz. Ajánlatkérõ a Lisys Fényrendszer Stúdió ajánlatát hirdette ki nyertesnek.<br>
Kérelmezõ október 30-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlatot hirdetett ki nyertesnek, mely ajánlat részét képezõ mûszaki leírás nem felel meg ajánlati dokumentációban foglaltaknak, tehát az álláspontja szerint érvénytelen. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a dokumentáció 9. számú melléklete nem kötelezõ elõírás volt a beszerzés tárgyának megvalósítási módjára nézve, csupán mintául szolgált a mûszaki paraméterek összeállításához. Becsatolta az ajánlati dokumentáció részét képezõ 9. számú mellékletet, melynek fedõlapján "9. számú minta Dokumentáció II. rész" szöveg szerepelt, a melléklet fejlécén pedig "9. számú melléklet Karácsonyi Füzérvilágítás 2000. december 1.–2001. január 5." szöveg. Hivatkozott arra, hogy a kérelmezõ ajánlata volt a legdrágább. A jogorvoslati eljárásban tartott tárgyaláson közölte, hogy az elsõ bírálati részszempontból – a látványterv alapján is – kedvezõbb volt a nyertes ajánlata, mint a kérelmezõé.<br>
A Lisys Kft. egyéb érdekelt észrevételében szintén kérte a jogorvoslati kérelem elutasítását. Közölte, hogy a 9. számú melléklet az anyagkiírás mintájául szolgált, ajánlatát ennek megfelelõen tette meg. A megvalósítandó rendszer leghangsúlyosabb paramétere a füzérvilágítások hossza, illetve fénypontszáma, e tekintetben ajánlata egyezett ajánlatkérõnek a 9. számú melléklete szerinti elvárásával.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozata, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A jogvita tárgyát képezõ ügyben azt kell vizsgálni, hogy a nyertes ajánlata megfelelt-e a felhívásban és a dokumentációban foglaltaknak. A felhívás 3. a) pontjában ajánlatkérõ konkrétan meghatározta a beszerzés tárgyát, a meghatározáshoz nem fûzött a dokumentáció tartalmára utaló kiegészítést. Ezért megfelelt a kiírásnak az ajánlat, ha annak mûszaki tartalma egyezett a felhívás 3. a) pontjában foglalt meghatározással. A dokumentáció 9. számú mellékletében a felhívás 3. a) pontjához képest csak az a többletigény szerepelt, hogy az ajánlatnak tartalmaznia kell útszakaszok szerinti bontásban, a mellékletben feltüntetett mértékegységekben a megvalósításhoz felhasználandó dekorációs és villamosszerelési anyagok listáját. A felhasználandó villamosszerelési anyagok – elsõdlegesen a fényforrások – és a dekorációs anyagok felsorolása útján ajánlatkérõ meggyõzõdhetett arról, hogy a megvalósított díszítõvilágítás ténylegesen mennyiben lesz megfelelõ fényerõt és ünnepi hangulatot biztosító. A fényképekbõl és vázrajzokból álló látványtervbõl ez nem állapítható meg, holott az elsõ bírálati részszempontból ajánlatkérõ a látványtervet kívánta értékelni.<br>
A Döntõbizottság megvizsgálta a nyertes ajánlatát és megállapította, hogy az ajánlat tartalmazza a megajánlott látványtervben ismertetett megoldási módhoz szükséges anyagokat a mellékletben elõírt útszakaszok szerinti bontásban és mértékegységben.<br>
Miután a 9. számú melléklet – annak fedõlapján lévõ szöveg szerint is – csupán minta volt az anyaglista elkészítéséhez, nem helytálló kérelmezõ azon érvelése, hogy csak a mellékletben szereplõ anyagok felhasználása esetén tekinthetõ az ajánlat érvényesnek. A Döntõbizottság ezért a kérelmezõ jogorvoslati kérelmét megalapozatlannak tartotta, és azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 1.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>