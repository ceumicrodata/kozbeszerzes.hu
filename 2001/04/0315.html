<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0315)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.562/6/2000.<br>
<br>
Tárgy: Strabag Építõ Kft. jogorvoslati kérelme Annavölgy Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Építõ Kft. (2890 Tata, Szomódi út 2.) képviseli dr. Neigerné dr. Vejkey Klára ügyvéd (2891 Tata I., Fazekas u. 2. a továbbiakban: kérelmezõ) jogorvoslati kérelmét, melyet az Annavölgy Község Önkormányzata (2529 Annavölgy, Községháza köz 2., a továbbiakban ajánlatkérõ) "szennyvízcsatorna-hálózat kiépítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. szeptember 6-án megjelent 36. számában tett közzé ajánlati felhívást nyílt eljárás megindítására. Az ajánlati felhívás 3. a) pontja tartalmazta a beszerzés tárgyát és mennyiségét az alábbiak szerint:<br>
Gravitációs gyûjtõ- és hálózati bekötõvezetékek:<br>
NA 250 KG-PVC	387 fm<br>
NA 200 KG PVCG	805 fm<br>
NA 160 KG PVC	1703 fm<br>
nyomóvezetékek:<br>
5/4KPE	37 fm<br>
NA 63 KPE	200 fm<br>
NA 100 KM-PVC	252 fm<br>
átemelõk:<br>
ROCKLANA 200 1 db vagy a megjelölttel azonos egyenértékû berendezés, házi átemelõ	5 db<br>
<br>
Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A mûszaki alkalmasság keretén belül ajánlatkérõ elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c), d) és e) pontjaiban rögzítetteknek megfelelõen:<br>
– az elõzõ 3 év legjelentõsebb – a kért szolgáltatásra vonatkozó – építési beruházásainak ismertetése, az ellenszolgáltatás összege, a teljesítés ideje és a szerzõdést kötõ másik fél megnevezésével,<br>
– mûszaki-technikai felszereltségének leírása,<br>
– azoknak a szakembereknek, szervezeti egységeknek, illetve vezetõknek a megnevezése, képzettségük ismertetése, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek,<br>
– bármely nemzeti rendszerben akkreditált minõségtanúsító intézménytõl származó tanúsítvány.<br>
Az ajánlati felhívás 11. b) pontja alapján ajánlatkérõ meghatározta azt, hogy a szerzõdés teljesítésére alkalmatlannak minõsíti többek között azt az ajánlattevõt, akinek az érdemi munkákban részt vevõ munkatársak között nem szerepel felsõfokú közgazdasági és mûszaki végzettségû, valamint szennyvíztisztítási szakvizsgával rendelkezõ, felsõfokú vízügyi végzettségû (települési vízgazdálkodási területen) szakember.<br>
Ajánlatkérõ az ajánlati felhívásában az ajánlat elbírálásának szempontjaként megjelölte, hogy az összességében legelõnyösebb ajánlatot kívánja kiválasztani. Ehhez megadta a részszempontokat és azok súlyszámait:<br>
– az ajánlatok kidolgozottsága, <br>
a megajánlottak alátámasztottsága	45<br>
– pénzügyi-mûszaki fizetési, finanszírozási feltételek és az ajánlati ár viszonya	30<br>
– az ajánlattevõ által nyújtott jólteljesítési biztosítékok	15<br>
– helyi munkaerõ alkalmazása	10<br>
Az elérhetõ pontszámok szempontonként 0–10 között vannak.<br>
Ajánlatkérõ az ajánlattevõk részére dokumentációt is biztosított, amelyben további elvárásait fogalmazta meg. Az "ajánlati dokumentációra vonatkozó információ" 1/3. pontjában a minõségi követelmények és garanciák körében ajánlatkérõ elõírta, hogy "az ajánlattevõ 10% jólteljesítési garanciát köteles beruházó részére biztosítani az elvégzett teljesítés 10%-kal csökkentett értékének számlázásával. A garanciális idõszak a végleges mûszaki átadástól számított egy év."<br>
Az ajánlati dokumentáció D. pontjában az "ajánlat elkészítése" c. fejezetben ajánlatkérõ elõírta, hogy az ajánlat részének kell lennie az ajánlattételi lapnak, fõvállalkozási szerzõdéstervezetnek, pénzügyi-mûszaki ütemtervnek és az ajánlati biztosítéknak.<br>
A 4/2. pontban ajánlatkérõ elõírta, hogy a szerzõdéstervezetnek konformnak kell lennie az ajánlati dokumentációban, illetve az ajánlatban szereplõ feltételekkel, vállalásokkal.<br>
Az ajánlattételi határidõig, 2000. október 17-ig ajánlatot nyújtott be a Sade Magyarország Kft., Általános Mélyépítõ Kft., az OMS Hungária Kft., és kérelmezõ.<br>
Az ajánlatkérõ a közbeszerzési eljárásban hiánypótlásra lehetõséget nem biztosított.<br>
Az ajánlatkérõ 2000. október 25-én értékelte az ajánlatokat. Ennek során megállapította, hogy a Sade Magyarország Kft. és kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert az nem felel meg az ajánlati felhívásban, illetõleg a dokumentációban meghatározott feltételeknek. A két érvényes ajánlatot ajánlatkérõ értékelte, és ennek alapján megállapította, hogy az összességében legjobb ajánlatot az OMS Hungária Kft. nyújtotta be. Ajánlatkérõ 2000. október 27-én tartott eredményhirdetésen a közbeszerzési eljárás eredményét a fentieknek megfelelõen hirdette ki, és átadta a jelenlevõknek az eljárásról készített összegzését. Az összegzésben a Strabag Építõ Kft.-re vonatkozóan megállapította, hogy egyrészt alkalmatlan, mert az érdemi munkában részt vevõ munkatársak között nem szerepel szennyvíztisztítási szakvizsgával rendelkezõ, felsõfokú vízügyi végzettségû település-vízgazdálkodási szakember, és kizárt, mert az ajánlati dokumentáció 36/9. oldal 2. bekezdésében elõírta, hogy az ajánlattevõ 10% jólteljesítési garanciát köteles a beruházó részére biztosítani az elvégzett teljesítés 10%-kal csökkentett mértékének számlázásával. Ezzel szemben az ajánlati függelékében a visszatartási százalékot 5%-ban jelölte meg.<br>
Kérelmezõ 2000. november 3-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. A jogorvoslati kérelmében kérte az ajánlatkérõ döntésének megsemmisítését, ideiglenes intézkedésként a szerzõdéskötés megtiltását.<br>
Indokolásként elõadta, hogy ajánlatában az ajánlatkérõ által kiadott adatlapon a kulcsemberekre vonatkozó információk között szerepeltette Botos Tamás nevét és címét, illetõleg megjelölte azt, hogy víz- és csatornázási szakmérnök. Kérelmezõ jogorvoslati kérelméhez mellékelte is a Botos Tamással kötött megbízási szerzõdés fénymásolatát. Fentiek alapján ajánlatkérõnek az ajánlati felhívás 11. b) pontjára alapított döntése jogsértõ, mert a kérelmezõ szennyvíztisztítási szakvizsgával rendelkezõ felsõfokú vízügyi végzettségû szakembert megjelölt. Kérelmezõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlásra kellett volna lehetõséget biztosítani, amennyiben az ajánlatát hiányosnak találta a szakember megjelölésével kapcsolatosan.<br>
Kérelmezõ jogsértõnek tekintette ajánlatkérõ azon döntését is, hogy a jólteljesítési garanciára vonatkozóan ajánlatát érvénytelennek minõsítette. Kérelmezõ nem vitatta, hogy az ajánlati függelékében valóban 5%-os jólteljesítési garanciát jelölt meg az ajánlatkérõ 10%-os elvárásával szemben. Ajánlatában tett azonban egy olyan nyilatkozatot, hogy az ajánlatkérõ felhívásában, illetve az ajánlatkérõ által kibocsátott ajánlati dokumentációban foglaltak szerint készíttették el ajánlatukat, és az abban foglaltakat magukra nézve kötelezõen elfogadják. Ajánlatkérõnek amennyiben észlelte, hogy ellentétes nyilatkozatokat tartalmaz az ajánlata, pontosításra fel kellett volna kérnie kérelmezõt.<br>
Ajánlatkérõ érdemi észrevételében a jogorvoslati kérelmet, mint megalapozatlant kérte elutasítani. Álláspontja szerint a döntése jogszerû volt. A kérelmezõ a pályázatában kulcsemberként feltüntette Botos Tamást, aki rendelkezik megfelelõ képzettséggel, de tudomásuk van arról, hogy õ nem a kérelmezõ alkalmazottja, hanem az ÉDV Rt. esztergomi üzemének a vezetõje. Az ajánlathoz egyébként megbízási szerzõdést kérelmezõ nem csatolt. Nevezett vízügyi szakember önéletrajzát nem is ismertették. A megbízási szerzõdés egyébként azt jelentené, hogy munkaideje után esetenként tud a szakember ellenõrizni, s ez nem elégíti ki a munkában folyamatosan részt vevõ kulcsember fogalmát. Helyes volt a döntése a tekintetben is, hogy nem fogadták el a kérelmezõnek az 5% visszatartásra vonatkozó nyilatkozatát, mert tapasztalatból tudják, hogy szerzõdéskötésnél ez problémát jelentett volna. Az ajánlatnak az elejétõl a végéig minden részletében meg kellett volna felelnie a kiírás követelményeinek.<br>
A Döntõbizottság a rendelkezésre álló iratok, kérelmezõ tárgyaláson tett nyilatkozata alapján megállapította, hogy a jogorvoslati kérelem megalapozatlan.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján az ajánlati felhívásában meghatározta, hogy a Kbt. 44. § (1), illetõleg (2) bekezdésében foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján pedig az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Ajánlatkérõ az ajánlati felhívásában elõírta, hogy alkalmatlannak minõsíti azt az ajánlattevõt, aki az érdemi munkában részt vevõ munkatársak között nem szerepeltet szennyvíztisztítási szakvizsgával rendelkezõ felsõfokú vízügyi végzettségû szakembert.<br>
Ajánlatkérõ FIDIC nyomtatványt bocsátott ajánlattevõk rendelkezésére, amelyek kitöltését kérte. Az "erõforrások: Személyzet 1." alatt kérte ajánlatkérõ megnevezni a végrehajtásért felelõs irányító személyzetet.<br>
A Döntõbizottság megállapította, hogy ezen felsorolás nem tartalmaz kérelmezõ részérõl szennyvíztisztítási szakvizsgával rendelkezõ felsõfokú vízügyi végzettségû szakember megnevezést.<br>
Az "erõforrások: Személyzet 2." az egyéb kulcsemberekre vonatkozó információk között kérelmezõ feltüntette ugyan Botos Tamást, mint víz- és csatornázási szakmérnököt, azonban a közölt adatok hiányosak, nevezetesen a jelenlegi beosztását a vállalatnál, illetõleg a kivitelezésben eltöltött gyakorlati éveinek számát kérelmezõ nem tüntette fel.<br>
A kérelmezõ az ajánlatához 6. sz. melléklet alatt csatolt szakmai önéletrajzok között sem szerepeltetett szennyvíztisztítási szakvizsgával rendelkezõ felsõfokú vízügyi végzettségû szakember önéletrajzát.<br>
A jogorvoslati kérelemhez mellékelt, Botos Tamással kötött megbízási szerzõdést az ajánlat egyébként nem tartalmazta.<br>
A fentiekbõl következik, hogy kérelmezõ az ajánlati felhívás 11. b) pontjának 3. bekezdésében foglaltaknak nem tett eleget, alkalmasságát nem igazolta az elõírásoknak megfelelõen.<br>
Ajánlatkérõ továbbá a dokumentációban elõírta, hogy az ajánlattevõ 10%-os jólteljesítési garanciát köteles a beruházó részére biztosítani az elvégzett teljesítés 10%-kal csökkentett értékének számlázásával.<br>
Kérelmezõ az ajánlatában 5%-ot vállalt. A kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak nem felelt meg, azaz az ajánlati felhívásban, illetve a dokumentációban meghatározott tartalmi és formai követelményeknek nem megfelelõen készítette el az ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d)  pontja alapján pedig érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek. Az ajánlatkérõ döntése tehát helyes volt, hogy erre tekintettel a kérelmezõ ajánlatát érvénytelennek minõsítette, és a Kbt. 53. § (2) bekezdésére tekintettel az eljárás további szakaszából a kérelmezõt kizárta.<br>
A Döntõbizottság álláspontja szerint egy általánosságban tett nyilatkozat, azaz, hogy az ajánlattevõ az ajánlati felhívásban és a dokumentációban foglalt feltételeket elfogadja, nem tehet semmissé egy olyan nyilatkozatot, amikor ajánlattevõ egy konkrét ajánlatkérõi elvárással szemben konkrét, azzal ellentétes vállalást tesz.<br>
A Döntõbizottság nem osztotta a kérelmezõ azon észrevételét, hogy az ajánlatkérõnek az eljárásában hiánypótlást kellett volna biztosítani, illetõleg amennyiben ellentétes tartalmú nyilatkozatokat észlel, úgy erre magyarázatot kellett volna kérnie.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján a hiánypótlás biztosítása csak egy lehetõség az ajánlatkérõ számára, és nem kötelezettség. Az ajánlatkérõ a jelen közbeszerzési eljárásban hiánypótlást nem alkalmazott, a Döntõbizottság az ajánlatkérõt erre nem is kötelezheti.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján is ajánlatkérõnek a Kbt. csak lehetõségként fogalmazza meg azt, hogy felvilágosítást kérhet, a nem egyértelmû kijelentések tartalmának tisztázása érdekében. Ajánlatkérõ számára, mivel ez nem kötelezettség, ezért a Döntõbizottság sem kötelezheti ajánlatkérõt a Kbt. 57. § (1) bekezdésének alkalmazására.<br>
A Döntõbizottság álláspontja, hogy az ajánlattevõnek kell az ajánlatát úgy elkészíteni, hogy az megfeleljen az ajánlati felhívásban és a dokumentációban foglaltaknak. Az esetleges ellentmondásokat tartalmazó ajánlatból eredõ hátrányok az ajánlattevõt terhelik.<br>
A Döntõbizottság az eljárás során ideiglenes intézkedést annak törvényi feltételeinek hiányában nem alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76.§ (</a>1) bekezdés c) pontjában biztosított jogkörében eljárva a Kbt. 88.§ (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 5.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>