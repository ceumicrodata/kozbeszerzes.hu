<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0289)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.592/12/2000.<br>
<br>
Tárgy: a Patho System Kft. jogorvoslati kérelme Pápa Város Önk. Gróf Esterházy Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Patho-System Kft. (2094 Nagykovácsi, Hársfa u. 8/A., továbbiakban: kérelmezõ) jogorvoslati kérelmének, – melyet Dr. Gartner István ügyvéd (9021 Gyõr, Árpád u. 3.) által képviselt Pápa Város Önkormányzata Gróf Esterházy Kórház-Szakambulancia (8500 Pápa, Jókai u. 5–9., továbbiakban: ajánlatkérõ) "1 db paraffinos kiágyazó, 1 db festõautomata, 1 db beágyazóasztal, 1 db tetemszállító-kocsi" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d)  pontjára tekintettel az 59. § (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. szeptember 20-án megjelent számában a rendelkezõ részben megjelölt beszerzés tárgyában.<br>
A felhívás 11. a) pont (2) bekezdésében az ajánlatkérõ mûszaki alkalmassága igazolásaként – többek között a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti adat az elõzõ 3 év legjelentõsebb szállításainak ismertetését adja elõ.<br>
Az ajánlati felhívás 11. b) pontjában ajánlatkérõ kikötötte, hogy alkalmatlan a szerzõdés teljesítésére az az ajánlattevõ, aki nem rendelkezik az egészségügyi területen hasonló tárgyú referenciával.<br>
A dokumentáció alapján az ajánlattevõnek mindegyik termékféleségre egy "Ajánlati lap"-ot kellett kitöltenie, melyben meg kellett jelölni a termék forgalmazására vonatkozó ORKI-engedély számát.<br>
Az ajánlattételi határidõre, október 31-re a kérelmezõ és a TIBA Kft. nyújtott be ajánlatot, mindketten két változatban. Az ajánlatok bontásakor kérelmezõ kifogásolta, hogy a TIBA Kft. is ajánlatot nyújtott be Shandon-termékre, holott ezen termékek forgalmazására a gyártóval kötött szerzõdés alapján kizárólag kérelmezõ jogosult. Ajánlatkérõ felhívására a TIBA Kft. nyilatkozott, hogy külföldi beszerzésbõl tudja biztosítani a szállítást, becsatolta közremûködõje, a Szollmed Rt. levelét, miszerint hozzájárul az általa a TIBA Kft.-nek eladott termékekkel való kereskedéshez.<br>
Ajánlatkérõ megvizsgálta az ajánlatokat, és mindkét ajánlattevõnek a "B" változatú ajánlatát fogadta el. A november 14-én tartott eredményhirdetésen a TIBA Kft. ajánlatát hirdette ki nyertesnek.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, aki az ajánlatát képezõ Shandon-termékek szállítására nem rendelkezik forgalmazási jogosultsággal, miután erre a gyártóval kötött szerzõdés alapján kizárólag csak kérelmezõ jogosult. Kérte továbbá a Döntõbizottságot, hogy vizsgálja meg a nyertes ajánlatát alkalmasság szempontjából is, mert vélelmezi, hogy a nyertes nem felel meg a felhívásban kikötött alkalmassági kritériumnak. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
A Döntõbizottság az 592/3/2000. számú határozatával a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta és az egyes bírálati részszempontokra adott pontszámok ismertetésével indokolta, hogy az összességében legelõnyösebb ajánlatot hirdette ki nyertesnek.<br>
A TIBA Kft. is kérte a kérelem elutasítását. Közölte, hogy külföldi szállítója révén a kiírásban meghatározott feltételekkel tudja biztosítani az ajánlatkérõ részére a megajánlott termékek szállítását. Elõadta, hogy nincs tudomása arról, hogy a kérelmezõnek a gyártó céggel milyen kapcsolata áll fenn, ennek megítélése nem az õ feladata, az a két cég közötti megállapodás kérdése.<br>
A jogorvoslati eljárásban tartott tárgyaláson ajánlatkérõ nem vitatta, hogy a nyertes ajánlatának a 3 évi referenciákat ismertetõ része nem tartalmazza a teljesítés idejét és az ellenszolgáltatás összegét, valamint ezen adatok közül az ellenszolgáltatás összegét a kérelmezõ ajánlata sem ismerteti. A referenciákat szúrópróbaszerûen, a megadott telefonszámokon való érdeklõdés útján ellenõrizte. A nyertes által csatolt ORKI-engedélyeket illetõen nem vitatta, hogy azok nem tartalmazták a MEEI minõsítõ határozatot, holott az engedélyek szövegében szerepel az a kitétel, hogy "csak pozitív MEEI minõsítõ határozat esetén érvényes". Közölte, hogy a felhívásban csak az engedély számát kérte, így nem kellett vizsgálnia az engedély tartalmát. Becsatolta ugyanakkor az ORKI 2000. december 1-jén írt levelét, melynek értelmében a kérelmezõ minõsítõ határozatán is szerepel a szóban forgó kitétel.<br>
A Döntõbizottság a felek írásbeli és a tárgyaláson elhangzott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
Kérelmezõ kérte a Döntõbizottságtól annak vizsgálatát, hogy alkalmas-e a nyertes a szerzõdés teljesítésére, mert abból kiindulva, hogy exkluzív szerzõdése van a Shandon-termékek forgalmazására, feltételezte, hogy a nyertesnek ilyen termékek forgalmazására nincs referenciája.<br>
A Döntõbizottság megvizsgálta a nyertes és a kérelmezõ ajánlatát és megállapította, hogy azokban a beszerzés tárgya szerinti valamennyi termékre nézve szerepel több megrendelõ részére történt szállításra utaló referencia. Ebbõl kiindulva megállapítható, hogy a nyertes és a kérelmezõ megfelel az alkalmassági kritériumnak. A nyertes referencialistája azonban nem tartalmazza a teljesítés évét és az ellenszolgáltatást, a kérelmezõ referencialistájából az ellenszolgáltatás megjelölése hiányzik.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint a mûszaki alkalmasság igazolható az elõzõ legfeljebb 3 év legjelentõsebb szállításainak, szolgáltatásainak ismertetésével "(legalább az ellenszolgáltatás összege, a teljesítés ideje és a szerzõdést kötõ másik fél megnevezésével.)"<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja ezzel összhangban úgy rendelkezik, hogy érvénytelen az ezen elõírásnak nem megfelelõ ajánlat.<br>
Az 52. § (1) bekezdése szerint ajánlatkérõnek érvénytelenné kell nyilvánítania az 52. § (2) bekezdésében meghatározott valamely érvénytelenségi ok fennállása folytán érvénytelen ajánlatot. Az 53. § (2) bekezdése alapján nem vehet részt az eljárás további – azaz bírálati szakaszában – az, aki érvénytelen ajánlatot tett.<br>
A Döntõbizottság megállapítja, hogy sem a nyertes, sem a kérelmezõ nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti elõírásnak megfelelõen nyújtotta be a referencialistát, ezért mindkét ajánlat érvénytelen.<br>
A Döntõbizottság megállapítja, hogy ajánlatkérõ az ajánlatok érvénytelensége megállapításának elmulasztásával a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel megsértette az 52. § (1) bekezdését. Az 59. § (1) bekezdése értelmében a nyertes csak érvényes ajánlatot lehet. Miután ajánlatkérõ érvénytelen ajánlatot hirdetett ki nyertesnek, az 52. § (2) bekezdés d) pontjára tekintettel megsértette az 59. § (1) bekezdését is.<br>
A Döntõbizottság nem adott helyt ajánlatkérõ érvelésének az ajánlatokkal kapcsolatban felmerült másik érvénytelenségi ok, a pozitív MEEI minõsítõ határozat hiánya tekintetében. Ajánlatkérõ csak abból a célból írhatta elõ az ajánlati dokumentációban elõírta ORKI-engedély számának közlését, hogy ezen engedély meglétérõl meggyõzõdhessen. Egy feltételhez kötött hatósági engedély a feltétel teljesülése hiányában nem minõsül engedélynek, tehát úgy a nyertes, mint a kérelmezõ ajánlata ezen oknál fogva is érvénytelen.<br>
A Döntõbizottság a jogorvoslati kérelmet a további részében elutasította. Ajánlatkérõ sem a felhívásban, sem a dokumentációban nem írta elõ érvényességi, vagy alkalmassági feltételként a forgalmazási engedély becsatolásának kötelezettségét, így nem vizsgálhatta azt, hogy az ajánlattevõk rendelkeznek-e az ajánlott termékek forgalmazására vonatkozó jogosultsággal. Így kérelmezõ és a Shandon-termékek gyártója között létrejött szerzõdésnek csak kettõjük vonatkozásában van jelentõsége. Ha a szóban forgó termékeket gyártó cég a kérelmezõ kizárólagos magyarországi forgalmazási jogosítványa ellenére valamilyen módon utat adott más cég részére is a magyarországi forgalmazásra, úgy kérelmezõ szerzõdésszegés miatt a polgári jog szabályai szerint a gyártó cég ellen indíthat keresetet jogsérelme orvoslására.<br>
A Döntõbizottságnak nincs hatásköre ezen jogvita elbírálására.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. december 11.<br>
<br>
Dr. Csitkei Mária s. k.,	Németh István s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>