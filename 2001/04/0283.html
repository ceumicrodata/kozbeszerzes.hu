<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0283)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.605/6/2000.<br>
<br>
Tárgy: Közbeszerzések Tanácsa Közbeszerzési Döntõbizottság Elnökének hivatalból kezdeményezett jogorvoslati eljárása a Fõvárosi Gázmûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Fõvárosi Gázmûvek Rt. (1081 Budapest, Köztársaság tér 20., a továbbiakban: ajánlatkérõ) "15 db forgódugattyús gázmérõ TQM 80 G100 beszerzése" tárgyú közbeszerzési eljárása ellen a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Bizottság Elnöke) által hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. november 8-án hirdetmény közzététele nélküli tárgyalásos eljárást indított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapjára hivatkozva a rendelkezõ részben írt tárgyban.<br>
Ajánlatkérõ ajánlattételre a Carlsson Kft.-t hívta fel. Ajánlatkérõ a Bizottság Elnöke részére megküldött tájékoztató iratban közölte, hogy az eljárásfajtát azért választotta, mert a 11/1999. GM rendelet következtében az ipari teljesítménydíjas fogyasztók – mivel ennek elszámolása sokkal kedvezõbb részükre – az elõre tervezhetõnél jelentõsen nagyobb számban igénylik a nagyobb névleges teljesítményû mérõk lecserélését G100 teljesítményûre. 2000-ben az elõre tervezhetõ igények alapján nyílt eljárás keretében már beszerzett 20 db TQM 80 G100 típusú forgódugattyús gázmérõt. A nyílt eljárást az egyetlen ajánlattevõ, a Carlsson Kft. nyerte meg, akinek kizárólagos joga van Magyarországon a Dresser gyártmányú gázmérõk forgalmazására. A fogyasztói igények olyan mértékben növekedtek, hogy év végéig újabb 15 db TQM 80 G100-as forgódugattyús gázmérõt kell beszerezniük.<br>
A Bizottság Elnöke az eljárást kezdeményezõ iratban indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
A Döntõbizottság a jogorvoslati eljárás megindításáról értesítette ajánlatkérõt és az ügyben érdekelt Carlsson Kft.-t.<br>
Ajánlatkérõ írásos észrevételében közölte, hogy a korábbi évek közel kétszeresét kitevõ évközi igény növekedése váratlan és rendkívüli volt. Ennek alátámasztására hivatkozott a tájékoztató levelében korábban írtakra, valamint további iratokat csatolt be véleménye megerõsítéseként a Döntõbizottsághoz. Ezek között szerepelt táblázatos mellékletekkel a szolgáltatási és gázforgalmazási igazgatónak az Rt. elnökéhez írt levele is, a kiegészítõ összeállítás a 2000. évi tárgyi gázmérõ forgalmáról.<br>
A mellékelt táblázat adatait értékelve megállapítható, hogy a gázmérõ-felhasználás olyan mértékû volt – a korábbi évek közel kétszerese –, hogy azt idõben – elõre – prognosztizálni nem lehetett, és így vált szükségessé a 15 db gázmérõ soron kívüli beszerzése még 2000-ben.<br>
Az ügyben érdekelt Carlsson Kft. írásban közölte, hogy a fõvárosi Gázmûvek Rt.-vel a szerzõdés aláírása még nem történt meg.<br>
A Döntõbizottság a rendelkezésére álló iratok, nyilatkozatok, valamint az eljárás megindítását követõen az ajánlatkérõ által becsatolt dokumentumok alapján megállapította, hogy az ajánlatkérõ a tárgyalásos eljárást a felhívott indokok alapján jogszerûen kezdeményezte.<br>
A Döntõbizottság a jogorvoslati eljárás során azt is megállapította, hogy az ajánlatkérõ a közbeszerzési eljárásról szóló értesítésével becsatolt iratokkal nem dokumentálta kellõ indokoltsággal a Bizottság Elnöke részére az eljárásfajta választásának indokát, így a hivatalból kezdeményezett jogorvoslati eljárás nem vitatható.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított, vagy folytatott eljárást – ha a megindítására, vagy folytatására okot adó körülmény már nem áll fenn – megszünteti és errõl értesíti azokat, akiket az eljárás megindításáról korábban értesített.<br>
A Döntõbizottság a fentiekre tekintettel a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 8.<br>
<br>
Dr. Bíró László s. k.,	Németh István s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>