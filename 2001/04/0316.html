<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0316)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.574/6/2000.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Országos Onkológiai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság) által az Országos Onkológiai Intézet (1122 Budapest, Ráth György u. 7–9.) megbízásából az INTERSAN Kft. (1134 Budapest, Frangepán u. 75/B. képviseli, Dr. Dobozi Ferenc ügyvéd 1222 Budapest, Pannónia u. 21. továbbiakban: ajánlatkérõ) "kontrolling adatfeldolgozás 1999. IV. negyedév–2000. III. negyedévekre" tárgyú közbeszerzési eljárása ellen hivatalból indított jogorvoslati eljárásban megállapítja; hogy ajánlatkérõ megsértette a közbeszerzésekrõl szóló többször módosított 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Magyarországon az egészségügyi intézmények 1996-ban már teljes egészében teljesítményarányos finanszírozási rendszerben mûködtek, ezért az egészségügyi intézmények elemi érdekévé vált, hogy a költségadatok alakulása ne csak a lezárt gazdasági év végén vagy azt követõ év elején legyenek összegezhetõek és elemezhetõek, hanem egyrészt naprakész nyilvántartásban legyen nyomon követhetõ, másrészt ezek az adatok ne általában a kórház egészére nézve, hanem annak minden egyes szervezeti egységének tekintetében külön-külön legyenek kimutathatók és elemezhetõk.<br>
Ajánlatkérõnél a költségelemzõ rendszer az intézet tulajdonában lévõ KÖCHER GmbH-tól vásárolt GREKO nevû szoftver felhasználásával mûködik, Windows környezetben nagy kapacitású hardver igénybevétellel. A rendszer beüzemelésekor fokozatosan alkalmassá kellett tenni az intézet gépparkját a nagyobb teljesítményigényû szoftverek befogadására. A szoftverek összehangolása érdekében egy adatcsatoló interface programot kellett egyedileg kifejleszteni annak érdekében, hogy a Windows alatt mûködõ GREKO az intézetben mûködõ egyéb programokat integráltan együtt tudja kezelni. Ennek az adatcsatoló interface programnak a kidolgozását a Diebold Kft. végezte el, amely a Diebold Kft. szellemi terméke. A kontrollingrendszer adaptációinak folyamata 1996. II. negyedévtõl 1997. év végéig tartott. A kialakított rendszert a Diebold Kft. a szerzõdése alapján 1999. III. negyedév végéig üzemeltette. A szerzõdés lejártát követõen ajánlatkérõ úgy határozott, hogy a rendszert önállóan üzemelteti tovább. Ennek érdekében ajánlatkérõ két közgazdászt egy orvos és egy informatikus bevonásával önálló kontrollingrészleget hozott létre, amelynek mûködése azonban nem váltotta be a hozzá fûzött elvárásokat. A kontrollingrendszer mûködésének hatékonysága visszaesett, az adatfeldolgozás üteme és minõsége, valamint a tervezési munka elmaradt az elvárásoktól és a korábbi színvonaltól.<br>
2000. II. negyedévben az ajánlatkérõ a negatív tapasztalatok alapján úgy határozott, hogy a kontrollingrendszer üzemeltetésére nyílt pályázatot hirdet megfelelõ referenciával rendelkezõ szolgáltatók számára. Nyílt közbeszerzési eljárás lebonyolítására az INTERSAN Kft.-t bízta meg, amely cég külsõ szakértõ bevonásával összeállította a részletes ajánlati dokumentációt.<br>
A nyílt közbeszerzési eljárás hirdetménye 2000. szeptember 13-án került közzétételre a Közbeszerzési Értesítõben.<br>
A nyílt eljárásra kiadott ajánlati dokumentációt két potenciális ajánlattevõ, az Ilex Gazdasági Tanácsadó Kft. és a Diebold Kft. vásárolta meg.<br>
Az Ilex Gazdasági Tanácsadó Kft. a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a alapján 20 db tisztázó kérdést intézett ajánlatkérõhöz az ajánlati dokumentációval kapcsolatosan. A tisztázó kérdések feltevése alapján ajánlatkérõ számára világossá vált, hogy az ajánlati dokumentáció módosítása szükséges. Az Ilex Gazdasági Tanácsadó Kft. által feltett kérdések egy része arra vonatkozott, hogy a vállalkozási szerzõdés teljesítésének idõszaka a szerzõdést megelõzõ idõszakra hogyan vonatkozhat.<br>
Ajánlatkérõ ezen kérdések feltevése alapján helyezkedett arra az álláspontra, hogy a nyílt közbeszerzési eljárásból kiveszi az 1999. IV. negyedév, illetve a 2000. I–III. negyedévre vonatkozó ajánlatkérést. Álláspontja szerint a nyertes ajánlattevõ kizárólag csak a már meglévõ premisszákat veheti figyelembe, és nem érvényesíthet visszamenõlegesen új költségelemzõ adatfeldolgozási szempontokat. Ugyanis megállapították, hogy egy új nyertes pályázó leghamarabb csak kb. 2001. III. negyedévre lenne képes a visszamenõleges adatfeldolgozás mellett a 2001. évre szóló kötelezettségeinek teljesítését megkezdeni. Tetemes késedelem különösen a 2001. évre szóló tervezés elhúzódása következtében éreztetné a következõ évre is áthúzódó károsító hatását.<br>
A fenti indokok alapján döntött ajánlatkérõ úgy, hogy az 1999. IV. negyedévtõl 2000. III. negyedévig terjedõ idõszak feldolgozási feladatát hirdetmény közzététele nélküli tárgyalásos eljárás keretében határozza meg.<br>
Fentiek alapján ajánlatkérõ 2000. október 27-én indított hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja és a Kbt. 70. § (3) bekezdés b) pontja alapján.<br>
Ajánlattételre a Diebold Kft.-t hívta fel. Az eljárásfajta választásának indokaként ajánlatkérõ elõadta, hogy 1996. évben került sor a Diebold Kft. közremûködésével, illetõleg a GREKO kontrolling szoftver és egyéb segédprogramok alkalmazásával a kontrollingrendszer kiépítésére. A rendszer mûködésével és bõvítésével kapcsolatban jelenleg a Diebold Kft. rendelkezik egyedi tapasztalatokkal, ezért az intézet a visszamenõleges adatfeldolgozás elkészítésére õt hívta fel ajánlattételre. Hivatkozott arra, hogy nyílt közbeszerzési eljárás elõkészítése és lefolytatása csak hosszabb idõ alatt lehetséges. Ezen idõszak alatt feltorlódó jelentõs adatmennyiség feldolgozása a visszamenõleges feldolgozással együtt jelentõs munkaterhet róna a rendszert átvevõ cégre, amely a beüzemelés nehézségei mellett jelentõs zavarokat eredményezne, illetõleg a 2001. év során a késõbbi adatfeldolgozási feladatok torlódása, valamint a 2001. évi tervek rögzítésének késését eredményezné.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjának feltételeit ajánlatkérõ azzal magyarázta, hogy 1996 óta GREKO kontrolling szoftvert, valamint ezzel kompatibilis kiegészítõ programok összehangolt rendszert alkotva mûködnek. Egy teljesen új rendszer bevezetése, illetõleg a meglévõ rendszer megbontásával az adatfeldolgozás megtorpanna, az új rendszer kiépítésével járó idõveszteség és az adatok újbóli rendszerezésével járó költségek, illetõleg a fellépõ mûködési zavarok aránytalanul jelentõs hátrányokat jelentene ajánlatkérõ számára.<br>
Ajánlatkérõ az ajánlati felhívásában meghatározta az ajánlattevõtõl a pénzügyi, gazdasági alkalmassága igazolására kért adatokat és tényeket, az ajánlat elbírálásának szempontját. A teljesítés határidejeként 2000. január 31-ét jelölt meg ajánlatkérõ. Az elsõ tárgyalás idõpontja 2000. október 31. A szerzõdéskötés idõpontjaként ajánlatkérõ 2000. november 3-át jelölt meg.<br>
Ajánlattevõ az ajánlatát elkészítette, és ajánlatkérõ a felkért ajánlattevõvel a szerzõdést megkötötte. A szerzõdés értéke 5 500 000 Ft + áfa.<br>
A Döntõbizottság Elnöke 2000. november 10-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a rendelkezésre bocsátott iratokból az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja, illetõleg a Kbt. 70. § (3) bekezdés b) pontjában foglalt feltételek megléte egyértelmûen nem állapítható meg. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján jogszerûen folytatta le a közbeszerzési eljárását. A tárgyaláson tett nyilatkozatában ajánlatkérõ a Kbt. 70. § (3) bekezdés b) pontjára alapított hivatkozását visszavonta. Indokolásként elõadta, hogy a kontrollingrendszer adatfeldolgozását a megjelölt idõtartamra vonatkozóan kizárólag a Diebold Kft. képes elvégezni, hiszen a Diebold Kft. végezte ajánlatkérõnél a kontrolling adatfeldolgozást 1999. III. negyedév végéig bezáróan. A szerzõdés megszûnését követõen 1999. III. negyedév végén a Diebold Kft. a saját maga által kifejlesztett szoftvert magával vitte, és enélkül a kontrollingrendszer feldolgozása problémát okozott. Az ajánlatkérõ számára a nyílt eljárásnál vált világossá, hogy a visszamenõleges adatfeldolgozás más ajánlattevõ nyertessége esetén hosszabb idõt venne igénybe.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ ellen indított jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárások vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a tárgyaláson tett nyilatkozatában a hirdetmény közzététele nélküli tárgyalásos eljárását kizárólag a 70. § (1) bekezdés b) pontjára alapította, ezért a Döntõbizottság ezen jogszabály feltételeinek fennállását tette vizsgálat tárgyává.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A rendelkezésre álló adatokból megállapíthatók, hogy jelen törvényhely feltételei nem állnak fenn. Ajánlatkérõ maga által sem vitatottan a kontrollingrendszer üzemeltetésére nyílt közbeszerzési eljárást indított meg, melynek tárgya a kontrollingrendszer üzemeltetése volt. A nyílt eljárás során ajánlatkérõ számára csupán az vált nyilvánvalóvá, hogy egy új nyertes ajánlattevõvel megkötendõ szerzõdés esetén a visszamenõleges adatfeldolgozás hosszabb idõt venne igénybe. Ezért döntött úgy, hogy a visszamenõleges hatályú kontrolling adatfeldolgozásra a korábbi ajánlattevõt kéri fel. Tudatában volt annak, hogy a korábbi ajánlattevõ tulajdonában álló szoftver segítségével az elmúlt idõszak adatfeldolgozása számára gyorsabbá válhat. Lényegében a hirdetmény közzététele nélküli tárgyalásos eljárás alkalmazása célszerûségi szempontokat szolgált ajánlatkérõnél a mielõbbi teljesítés érdekében.<br>
Ajánlatkérõ által sem vitatottan lényegében egy meglévõ adathalmaz feldolgozása vált szükségessé az intézetben, melynek teljesítésére bármely számítástechnikában jártas ajánlattevõ képes. Ezt támasztja egyébként alá, hogy a nyílt közbeszerzési eljárásban két ajánlattevõ jelentkezésére is sor került.<br>
A fentiek alapján megállapítható, hogy ajánlatkérõ jogsértõ módon folytatta le közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A Döntõbizottság a pénzbírság kiszabását jelen jogorvoslati eljárásban mellõzte, figyelemmel a megkötött szerzõdésben rögzített vállalási árra (5 500 000 Ft + áfa), amely nem érte el a Kbt.-ben rögzített értékhatárt, mely esetén a Kbt. alkalmazása kötelezõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 11.<br>
<br>
Dr. Engler Magdolna s. k.,	Fábián Péter s. k.,	<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>