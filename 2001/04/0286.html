<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0286)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.556/8/2000.<br>
<br>
Tárgy: a Sodecho Kft. jogorvoslati kérelme az Országos Reumatológiai és Fizikoterápiás Int. Közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Sodexho Vendéglátás és Szolgáltatás Kft. (1115 Budapest, Etele út 68., továbbiakban: kérelmezõ) jogorvoslati kérelmét, melyet dr. Tornyai Magdolna ügyvéd (1022 Budapest, Bimbó út 3.) által képviselt Országos Reumatológiai és Fizikoterápiás Intézet (1023 Budapest, Frankel Leó u. 25–29.; (továbbiakban: ajánlatkérõ) 400 beteg napi háromszori étkeztetése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. augusztus 23-án megjelent számában a rendelkezõ részben megjelölt beszerzés tárgyában.<br>
A felhívás 11. b) pontjában elõírta, hogy alkalmatlannak minõsíti a szerzõdés teljesítésére azt az ajánlattevõt, akire vonatkozóan a pénzintézet negatívumot jelez, vagy akinek az elõzõ 3 évben nem volt hasonló jellegû és volumenû szolgáltatása.<br>
Az ajánlattételi határidõre, október 10-re a kérelmezõ, az Elamen Rt. és a Budai Irgalmasrendi Kórház Kht. nyújtott be ajánlatot. Ajánlatkérõ az október 30-i eredményhirdetésen az Elamen Rt. ajánlatát hirdette ki nyertesnek.<br>
Kérelmezõ november 2-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ ajánlatát hirdette ki nyertesnek, annak ellenére, hogy a négy bírálati részszempont közül õ háromnál magasabb pontszámot ért el az ajánlatok értékelésekor. Álláspontja szerint a nyertesnek kórházi ellátás területén nincs is referenciája.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételben kérte a jogorvoslati kérelem elutasítását. Elõadta, hogy az ajánlatokat a felhívásban közölt bírálati részszempontok alapján végezte és az összességében legelõnyösebb ajánlatot hirdette ki nyertesnek.<br>
Az Elamen Rt. is kérte a jogorvoslati kérelem elutasítását. Álláspontja szerint ajánlata – többek között – azért is kedvezõbb volt a kérelmezõ ajánlatánál, mert õ feltételek nélkül, a kérelmezõ viszont csak 5 éves szerzõdés megkötése esetére vállalt szolgáltatási kedvezményt.<br>
A jogorvoslati eljárásban tartott tárgyaláson kérelmezõ jogorvoslati kérelmét a nyertes alkalmatlanságának megállapítására korlátozta, azt azzal indokolta, hogy a nyertes – megfelelõ referencia hiányában – nem felelt meg az alkalmassági kritériumnak.<br>
A Döntõbizottság a felek írásbeli és a tárgyaláson elhangzott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
Az ajánlatkérõ által kikötött alkalmassági kritérium a számlavezetõ pénzintézet pozitív megítélése és az elõzõ 3 évben hasonló jellegû és volumenû referencia megléte volt.<br>
A Döntõbizottság megvizsgálta a nyertes ajánlatát és megállapította, hogy a nyertes megfelel mindkét alkalmassági kritériumnak. Az ajánlat 24. oldalán lévõ pénzintézeti nyilatkozat úgy a fizetõképesség, mint a hitelképesség tekintetében a nyertes pénzügyi, gazdasági alkalmasságát tanúsító nyilatkozatot tartalmaz. A 41. oldalon lévõ referencialistában – többek között – szerepel két, a jelen beszerzés tárgyához hasonló jellegû és volumenû szolgáltatás végzése, nevezetesen egy szociális otthon részére 150 fõ étkeztetésének, valamint egy idõsek klubjában 80 fõ étkeztetésének biztosítása. Ajánlatkérõ becsatolt egy olyan referencialevelet is, mely egy ápolóotthon idõs, beteg ápoltjainak egész napos étkeztetésére vonatkozó elismerõ nyilatkozatot tartalmaz.<br>
Szociális vagy ápolóotthonokban bentlakásos, idõs emberek egész napos étkeztetése a jelen beszerzés tárgyával hasonló jellegû szolgáltatásnak minõsül, tekintettel arra, hogy az idõs korral járó egészségügyi állapot közel azonos étrendet, étkeztetési módot tesz szükségessé, mint a kórházban ápoltaké. Ezért a Döntõbizottság – az ajánlatkérõvel egyezõen – elfogadta a nyertes referenciáit.<br>
A Döntõbizottság megállapította, hogy a felhívásban közölt alkalmassági kritériumok alapján a nyertes alkalmas a közbeszerzési szerzõdés teljesítésére, ezért a jogorvoslati kérelem megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. december 12.<br>
<br>
Dr. Csitkei Mária s. k.	Hámori András s. k.	<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>