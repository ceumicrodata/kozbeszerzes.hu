<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Légiforgalmi és Repülõtéri Igazgatóság ajánlati felhívása nyílt eljárás megindítására (0215)
</b></h2><FONT size=3><i><u></i></u><br>
<br>
1. Az ajánlatkérõ neve, címe, távirati címe, telefon- és telefaxszáma:<br>
Légiforgalmi és Repülõtéri Igazgatóság<br>
1675 Budapest-Ferihegy, Pf. 53<br>
Telefon: 296-6879, fõosztályvezetõi titkárság<br>
Fax: 296-6181<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés.<br>
<br>
<br>
3. a) A beszerzés tárgya és mennyisége: a Ferihegyi repülõtéren a 10 kV-os fõelosztó berendezés NT–10-203 típusú, VÁV gyártmányú cellákból épül fel. Ezen már nem gyártott megszakítók 80%-át az ajánlatkérõ egy korábbi közbeszerzési eljárás (K. É.–0278, 1999. 2. 10.) keretében már lecseréltette VD4M–1206-16Z típusú, ABB gyártmányú vákuum oltókamrás megszakítókra.<br>
Jelenlegi feladat: 12 db megszakító cseréje mûködõ üzem mellett. (Egy idõben csak egy megszakító üzembõl való kivétele lehetséges.) Fõ jellemzõk: névleges feszültség: 10 kV, névleges áram: 630 A. Az eddigi cellafelújításoktól eltérõ típusú megszakító megajánlása esetén 2 db tartalék megszakító szállítása szükséges. Az eddigi cellafelújításoktól eltérõ típusú cella megajánlása esetén is biztosítandók – üzemvitel biztonsága érdekében – az azonos kezelõi felületi megoldások (nyomógombok, kijelzõberendezések, üzemviteli cellacserék kompatibilitása). Úgyszintén követelmény, hogy a megajánlott mûszaki megoldás rendelkezzen az ajánlati dokumentáció mûszaki meghatározás Feladat fejezetében rögzített valamennyi mûszaki jellemzõvel és funkcióval.<br>
A kapcsolódó járulékos feladatok felsorolása:<br>
– meglévõ védelmi rendszerekhez (gyártmánya: ABB) történõ illesztés, próbák elvégzése,<br>
– mûszerezettség, mûködtetõ áramkörök kiépítése,<br>
– meglévõ telemechanikai rendszerhez (SAT–250, gyártója: SAT) történõ illesztés, illetve a kapcsolódási megoldások kialakítása,<br>
– 8 db 10 kV-os kézi hajtású szakaszoló javítása,<br>
– a kibontott megszakítók hasznosítására ajánlat (opció),<br>
– mázolások,<br>
– a kivitelezést követõ ellenõrzések lefolytatását követõen megvalósulási dokumentáció készítése számítógépes programmal.<br>
A fent jelzett dokumentáció tartalmazza a berendezés üzemeltetéséhez szükséges járulékos feladatok leírását is. A közbeszerzés tárgyának részletezését és mennyiségeinek meghatározását az ajánlati dokumentáció 3. szám, mûszaki meghatározás címû fejezete tartalmazza.<br>
b) A teljesítés helye: Budapest-Ferihegy, Nemzetközi Repülõtér.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: az ajánlattevõ csak a beszerzés egészére tehet ajánlatot.<br>
d) A részajánlat tételének szempontja: –<br>
<br>
<br>
4. A teljesítés határideje vagy a szerzõdés idõtartama: a teljesítés határideje a nyertes ajánlattevõvel megkötendõ vállalkozási szerzõdés létrejöttét követõ 250. nap vagy ennél korábbi idõpont.<br>
<br>
<br>
5. a) A dokumentációt rendelkezésre bocsátó szervezet neve és címe: Légiforgalmi és Repülõtéri Igazgatóság Beruházási Fõosztály, 1675 Budapest-Ferihegy, Pf. 53.<br>
b) A dokumentáció megkérésének határideje: a dokumentáció a felhívás közzétételének napján és az azt követõ elsõ munkanaptól az ajánlati határidõt megelõzõ 10. munkanapig vehetõ át munkanapokon 8.00–13.00 óra között. Jelentkezés a 296-6405 telefonon, illetve a repülõtér "B" portájáról a 6405 számú melléken.<br>
c) A dokumentáció megvásárlásának feltételei: a feladat részletes leírását tartalmazó dokumentáció 160 000 Ft + áfa befizetése ellenében vehetõ át. A befizetéseket a Légiforgalmi és Repülõtéri Igazgatóság 10032000-01732829-00000000 számú számlájára kell teljesíteni, melyet a Magyar Államkincstár kezel. A dokumentáció a helyszínen készpénz befizetése ellenében is átvehetõ az 5. a) és b) pontban leírtak szerint.<br>
<br>
<br>
6. a) Az ajánlattételi határidõ, mely azonos az ajánlatok felbontásának idõpontjával: a közzététel napját követõ elsõ naptól számított 41. nap 10.00 óra. Amennyiben ez nem munkanap, akkor az ezt követõ elsõ munkanap 10.00 óra.<br>
b) Az ajánlat benyújtásának címe (helység, utca, házszám, emelet, szobaszám): Légiforgalmi és Repülõtéri Igazgatóság Beruházási Fõosztály, 1675 Budapest-Ferihegy, Pf. 53. Az ajánlat személyesen is benyújtható a Beruházási Fõosztály titkárságán, I. em. 2. szoba. Személyesen történõ jelentkezés azonos az 5. pontban leírtakkal.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: az ajánlatkérõ a Kbt. hivatkozott törvényhelyén nevesített személyeken kívül az ajánlatok felbontására mást nem hív meg.<br>
b) Az ajánlatok felbontásának helye: Légiforgalmi és Repülõtéri Igazgatóság Beruházási Fõosztály tárgyalója, Budapest-Ferihegy.<br>
<br>
<br>
8. a) Az ajánlati biztosíték összegszerûen meghatározott mértéke: 1 500 000 Ft, azaz egymillió-ötszázezer forint.<br>
b) Az ajánlati biztosíték nyújtásának feltételei: az ajánlat benyújtásával egyidejûleg az ajánlati kötöttség lejártáig érvényes ajánlati biztosíték adása a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdésében elõírt valamelyik formában.<br>
– Bankgarancia nyújtásakor a garanciát egy Magyarországon bejegyzett bank állítja ki, melynek kedvezményezettje az ajánlatkérõ.<br>
– Befizetés esetén az összeget az ajánlatkérõ 10032000-01732829-0000000 számú számlájára kell átutalni, melyet a Magyar Államkincstár kezel.<br>
A biztosíték teljesítését tanúsító okiratot, illetve befizetési bizonylatot az ajánlatnak tartalmaznia kell.<br>
<br>
<br>
9. A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: <br>
– az ajánlatkérõ elõleget nem fizet, de az ellenszolgáltatás teljes fedezete rendelkezésére áll,<br>
– ajánlatkérõ az ajánlatban megadott mûszaki teljesítések és számlázási ütemterv alapján az ajánlati ár 85%-áig részszámlázási lehetõséget biztosít,<br>
– a munka ellenértékét az ajánlatkérõ a teljesítésigazolás, végszámla esetén pedig a mûszaki átadás-átvételi jegyzõkönyvvel felszerelt számla átvételét követõ 15. napig átutalással egyenlíti ki.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: –<br>
<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
Pénzügyi és gazdasági alkalmasság igazolása:<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontjában elõírt igazolások. A számlavezetõ pénzintézet igazolása az ajánlattevõ pénzügyi helyzetérõl, hitel- és fizetõképességérõl, amely feltétlenül terjedjen ki az alábbiakra:<br>
– mióta vezeti az ajánlattevõ számláját,<br>
– fizetési kötelezettségeinek rendben, idõben eleget tesz-e,<br>
– számláján volt-e sorban állás és utoljára mikor;<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja szerinti 1998. és 1999. évi auditált mérlegének és eredménykimutatásának benyújtása,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) és (8) bekezdésében meghatározott igazolások és nyilatkozatok.<br>
Mûszaki alkalmasság igazolása:<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) (megszakító és cella vonatkozásában) és g) pontjaiban meghatározott adatok és tények,<br>
– az ajánlattevõ nyilatkozata az ajánlat teljesítésébe bevonni kívánt szervezetekrõl a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése alapján. A közbeszerzésbe 10%-ot meghaladó mértékben igénybe venni kívánt alvállalkozókról ugyanazon igazolások, adatok és tények benyújtása szükséges, mint az ajánlattevõrõl.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– a pénzintézettõl származó nyilatkozat negatív jellemzést ad az ajánlattevõ hitelképességérõl,<br>
– 1999. évi adózás elõtti eredménye negatív volt,<br>
– 1999. évi mérleg fõösszege kevesebb az ajánlati ár 50%-ánál,<br>
– ha az elõzõ 3 évben a hirdetménnyel azonos, vagy hasonló tárgyú és nagyságrendû referenciamunkája nem volt,<br>
– ha nem rendelkezik a tárgyi munka teljesítéséhez szükséges 4 tevékenység (tervezés, gyártás, szerelés, termék) közül legalább kettõre vonatkozó minõségbiztosítási rendszerrel, illetve ezt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontja szerint nem tudja igazolni,<br>
– ha a teljesítésbe a közbeszerzés értékének 10%-át meghaladó mértékben igénybe venni kívánt alvállalkozója nem rendelkezik a tárgyi munka teljesítéséhez szükséges 4 tevékenység (tervezés, gyártás, szerelés, termék) közül legalább kettõre vonatkozó minõségbiztosítási rendszerrel, illetve ezt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontja szerint nem tudja igazolni.<br>
<br>
<br>
12. Az ajánlati kötöttség lejártának idõpontja: az ajánlattevõ kötve van ajánlatához a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>a szerint az ajánlattételi határidõ lejártától az eredményhirdetési idõpontot követõ 60. napig.<br>
<br>
<br>
13. a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak: <br>
részszempont	súlyszám<br>
– az ajánlat mûszaki tartalma, különös tekintettel a meglévõ rendszerrel való teljes kompatibilitásra	0,3<br>
– az ajánlattevõ által vállalt garancia, szavatosság és ezek feltételei	0,3<br>
– az ajánlati ár	0,2<br>
– határidõ	0,1<br>
– az ajánlatkérõtõl elvárt szolgáltatások	0,1<br>
Az értékelési pontszámok: 70–100. Az adható maximális pontszám: 100.<br>
<br>
<br>
14. Annak meghatározása, hogy lehet-e többváltozatú ajánlatot tenni: nem.<br>
<br>
<br>
15. a) Az eredményhirdetés idõpontja: az ajánlatok felbontását követõ 28. napon 10.00 órakor, a 7. b) pontban megjelölt helyen, amennyiben ez nem munkanap, akkor az azt követõ elsõ munkanapon 10.00 órakor.<br>
b) A szerzõdéskötés idõpontja: az eredményhirdetést követõ 14. nap, amennyiben ez nem munkanap, akkor az ezt követõ elsõ munkanap.<br>
<br>
<br>
16. Egyéb információk:<br>
– Az ajánlatkérõ az ajánlati felhívás megjelenési idõpontjától számított 14. napon, 11.00 órakor az ajánlati dokumentációt addig megvásárlók részére az ajánlati dokumentáció megvásárlásánál (5. pontban) már ismertetett jelentkezés esetén helyszíni felmérés, konzultáció és bejárás lehetõségét biztosítja. A konzultációról készült jegyzõkönyvet úgyszintén megkapják az ajánlati dokumentációt a konzultációs idõpontnál késõbb megvásárlók is.<br>
– Az ajánlatokat a cégjegyzésre jogosultak által cégszerûen aláírva, zárt borítékban 2 példányban kell benyújtani. A borítékon fel kell tüntetni: Légiforgalmi és Repülõtéri Igazgatóság, az Erõmûházi 10 kV-os cellák felújítása, II. ütem.<br>
– A felhívás nyertesének visszalépése esetén az ajánlatkérõ fenntartja magának a jogot, hogy a következõ legkedvezõbb ajánlatot tevõvel kössön szerzõdést.<br>
– 60 napnál nem régebbi cégkivonat benyújtása kötelezõ.<br>
– A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdései az ajánlati felhívás részét képezik.<br>
<br>
<br>
17. Hivatkozás az elõzetes összesített tájékoztatóra: –<br>
<br>
<br>
18. A hirdetmény feladásának napja: 2001. január 8.<br>
A hirdetmény kézhezvételének napja: 2001. január 10.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>