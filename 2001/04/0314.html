<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0314)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.564/5/2000.<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Szombathely Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Szombathely Megyei Jogú Város Önkormányzata Polgármesteri Hivatal (9700 Szombathely, Kossuth L. u. 1–3., a továbbiakban: ajánlatkérõ) "1090 m2 alapterületû mûanyag borítású sportpálya és beépített tartozékainak építése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Szombathely, Sugár úti Sportcentrum mûanyag borítású atlétikai pálya építési beruházás kivitelezési munkái tárgyában nyílt közbeszerzési eljárást folytatott le, melynek nyertese az Alterra Építõipari Kft. és a Globál Sport Kft. közös ajánlata lett.<br>
A beruházási munkák 2000. szeptember 4-én megkezdõdtek.<br>
Az önkormányzat a jövõ évi költségvetése terhére, illetve az Ifjúsági és Sportminisztérium 5,0 M Ft ígérvényére alapozva lehetõséget látott a futópályához kapcsolódó – ugrópályák, dobópályák – jelen beruházással történõ egyidejû megvalósítására.<br>
A fentiek alapján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjai alapján hirdetmény közzététele nélküli tárgyalásos eljárást indított 2000. október 19-én. A Döntõbizottság elnöke részére megküldött tájékoztatóban ajánlatkérõ hivatkozott arra, hogy az eredeti beruházás mennyisége 5591,0 m2 területû, a kiegészítõ beruházás 1090,0 m2 területû, továbbá jelentõs költségmegtakarítást eredményez a munkák egyidejû elvégzése, hiszen utólagosan bontási munkát nem kell végezni, kikerülhetõk a burkolt felületek összedolgozásánál jelentkezõ komplikációk.<br>
Ajánlatkérõ az ajánlati felhívásában az eljárás alkalmazásának indokolásában továbbá hivatkozott arra, hogy elõre nem látható körülmények folytán vált szükségessé a kiegészítõ építési beruházás, továbbá a kiegészítõ munka értéke nem haladja meg a korábbi közbeszerzés értékének 50%-át, és aránytalan nehézség nélkül nem lehet mûszakilag elválasztani a korábban kötött szerzõdéstõl.<br>
Ajánlattételre a korábbi nyertes ajánlattevõket, az Alterrra Kft.-t és a Globál Sport Kft.-t hívta fel.<br>
A Döntõbizottság elnöke 2000. november 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek megléte a rendelkezésre álló iratok alapján egyértelmûen nem állapíthatók meg.<br>
Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében és tárgyaláson tett nyilatkozatában kérte a jogorvoslati eljárás megszüntetését, álláspontja szerint jogszerûen folytatja a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján. Indoklásként elõadta, hogy komplex nemzetközi versenyre alkalmas atlétikai pálya megépítését tervezte, pénzügyi lehetõségei azonban korlátozottak voltak. A 2000. szeptember 28-i közgyûlés 15 M Ft-ot, az Ifjúsági és Sportminisztérium pedig 5,0 M Ft-ot biztosított a komplex atlétikai pálya megépítéséhez arra tekintettel, hogy ajánlatkérõ számára lehetõvé vált 2001-ben a nemzetközi diákjátékok megszervezése, illetve lebonyolítása.<br>
Ajánlatkérõ hivatkozott továbbá arra is, hogy a korábbi nyertes speciális technológiát alkalmaz az alépítmény és a mûanyag borítás tekintetében, azaz egyedül õ építi be a CONICA nevezetû mûanyag terméket. A kiegészítõ építési beruházási munka az eredeti pályarészekkel egybeépítendõ felületet jelent, amelynek borítása értelemszerûen csak ugyanazon technológiával lehetséges.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek álláspontja szerint fennállnak.<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korább nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének 50%-át, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottság vizsgálat tárgyává tette, hogy jelen esetben a törvényi tényállási elemek megvalósulnak-e. Nem vitathatóan a jelen esetben kiegészítõ építési munkák elvégzésérõl van szó. A kiegészítõ építési munka nem éri el a korábbi közbeszerzés értékének 50%-át, és aránytalan nehézség nélkül mûszakilag és gazdaságilag nem elválasztható a korábban kötött szerzõdéstõl, különös figyelemmel az alkalmazott speciális CONICA gyártmányú burkolatra. A hivatkozott jogszabály a) és b) pontjában felsorolt feltételek fennállása tehát nem vitathatóan fennáll.<br>
A törvényi tényállásnak egy további eleme, hogy elõre nem látható körülmények miatt kell szükségessé válnia a kiegészítõ munkának, ami szükséges az építési beruházás teljesítéséhez.<br>
Jelen esetben az elõre nem látható körülmény a jövõ évben megrendezendõ atlétikai verseny, mely szükségessé tette a korábbi mûszaki tervben nem szereplõ munkák kiegészítését. Tény, hogy a korábban kötött szerzõdés teljesítéséhez nem feltétlenül szükséges jelen munka megvalósítása is, azonban a kiegészítõ munkák késõbbi megvalósítása a már átadott és használatba vett részek használhatóságát jelentõs mértékben korlátozná, illetve zavarná.<br>
A Döntõbizottság a fentiek alapján megállapította, hogy ajánlatkérõ jogsértést nem követett el.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 6.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>