<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0408)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.558/14/2000.<br>
<br>
Tárgy: a Cytotech Kft. jogorvoslati kérelme a Országos Vérellátó Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Cytotech Kft. (1131 Budapest, Dolmány u. 18–20., a továbbiakban: kérelmezõ) jogorvoslati kérelmének, melyet az Országos Vérellátó Szolgálat (1113 Budapest, Karolina u. 19–21., képv.: Dr. Bûrös László ügyvéd, 1135 Budapest, Tahi út 53–59., a továbbiakban: kérelmezett) "vércsoport-szerológiai vizsgálati eszközök beszerzése" tárgyú beszerzése ellen nyújtott be, részben helyt ad, és megállapítja, hogy kérelmezett megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#5">Kbt.) 5. § </a>(2) bekezdésére tekintettel az 5. § (1) bekezdését, és ezért a Döntõbizottság az kérelmezettet 2 000 000 Ft pénzbírsággal sújtja, ezt meghaladóan a jogorvoslati kérelmet elutasítja.<br>
Kötelezi a Döntõbizottság az kérelmezetett, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi kérelmezettet, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Kérelmezett 2000. október 4. napján versenytárgyalást hirdetett meg az alábbi tárgyakban:<br>
"Mintaelõkészítõ roboton vércsoport meghatározására és fenotipizálására speciálisan szenzitizált, gyárilag elõállított kész mikroplate",<br>
"HLA tipizálásra alkalmas kész mikroplate",<br>
"Mintaelõkészítõ roboton antitestszûrésre speciálisan szenzitizált, gyárilag elõállított kész mikroplate".<br>
Kérelmezett a beszerzést a központi költségvetési szervek szabadkézi vétellel történõ beszerzéseinek szabályairól szóló 126/1996. (VII. 24.) Kormányrendelet szabályaira hivatkozva folytatta le.<br>
Kérelmezett a versenytárgyalásra kérelmezõn kívül meghívta a Biotest Hungaria Kft.-t, Frank Diagnosztika Kft.-t és a MedWinners Kft.-t.<br>
Az ajánlatok beadásának határidejére, 2000. október 10. napjára a kérelmezõ, Biotest Hungaria Kft., Frank Diagnosztika Kft. és a MedWinners Kft. nyújtottak be ajánlatot. Kérelmezõ a "Mintaelõkészítõ roboton antitestszûrésre speciálisan szenzitizált, gyárilag elõállított kész mikroplate" tárgyában adta be ajánlatát.<br>
A versenytárgyalás lefolytatására 2000. október 18. napján került sor.<br>
A versenytárgyaláson kérelmezõ ajánlatát kérelmezett nem fogadta el, mert szerinte nem a felhívásnak megfelelõ rendszert ajánlott meg.<br>
Kérelmezõ 2000. november 2. napján benyújtott, 2000. november 8. napján kiegészített jogorvoslati kérelmében kérte a Döntõbizottságtól, állapítsa meg, hogy a kérelmezõ által támadott beszerzéseket kérelmezett a közbeszerzésekrõl szóló 1995. évi XL. tv. 5. § (2) bekezdésére tekintettel jogsértõ módon részekre bontotta, s így a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése alapján mellõzte.<br>
Kérte továbbá a Döntõbizottságtól, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján hivatalból eljárva vizsgálja meg kérelmezett éves beszerzéseit annak megállapítása céljából, hogy kérelmezett beszerzései során folyamatosan mellõzi a közbeszerzési eljárást.<br>
Kérte a Döntõbizottságot, hogy állapítsa meg a jogsértés tényét, s kötelezze kérelmezettet az eljárással felmerül költségek viselésére.<br>
Kérelmezett 2000. november 23. napján benyújtott észrevételében a jogorvoslati kérelem elutasítását kérte egyrészt elkésettség, másrészt mint alaptalansága miatt.<br>
Kérelmezett álláspontja szerint kérelmezõ jogorvoslati kérelme elkésett, miután a versenytárgyalásra szóló meghívót kérelmezõ részére is 2000. október 5. napján megküldte, amely tartalmazta, mely jogszabály alapján szerzi be az eszközöket. Kérelmezõ ennek értelmében a meghívó kézhezvételével szerzett tudomást az általa vélelmezett jogsértésrõl, így a jogorvoslati kérelme elkésett.<br>
Megalapozatlan kérelmezõ kérelme kérelmezett szerint azért is, mert a 126/1996. (VII. 24.) Kormányrendelet alapján lefolytatott eljárásra a Kbt. szabályai nem alkalmazhatóak.<br>
A tárgyaláson elõadta, hogy álláspontja szerint a sérelmezett beszerzések használhatóságukat tekintve nem kapcsolhatóak össze, s így beszerzésenként az érték nem érte el a közbeszerzési értékhatárt, így nem került sor a közbeszerzési eljárás mellõzésére.<br>
Egyéb érdekeltek érdemi észrevételt nem tettek.<br>
Kérelmezõ jogorvoslati kérelme részben alapos.<br>
A Döntõbizottság elõször megvizsgálta, hogy kérelmezõ jogorvoslati kérelme határidõben érkezett-e, s így érdemben elbírálható-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése c) pontja alapján a jogorvoslati kérelem benyújtására nyitva álló határidõk számításkor a közbeszerzési eljárás mellõzésével történõ beszerzés esetén a szerzõdés megkötése az irányadó.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése kimondja továbbá, hogy a jogorvoslati eljárást a fenti idõpont elõtt is meg lehet indítani.<br>
Kérelmezõ jogorvoslati kérelme a fent hivatkozott rendelkezések szerint nem elkésett, ugyanis kérelmezett a nyertessel 2000. október. 25. napján szerzõdést kötött. A jogorvoslati eljárás megindításának lehetõsége tehát ezen a napon nyílt meg, azonban a törvény lehetõséget ad arra, hogy ezen idõpont elõtt is joghatályosan nyújthat be jogorvoslati kérelmet a kérelmezõ.<br>
Ezt követõen a Döntõbizottság azt vizsgálta, hogy kérelmezett a vércsoport-szerológiai vizsgálati eszközök beszerzése során mellõzte-e a közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>3) bekezdése meghatározza, hogy a közbeszerzési törvény hatálya alá tartózó beszerzések értékhatárát az éves költségvetési törvény határozza meg.<br>
A Magyar Köztársaság 2000. évi költségvetésérõl szóló 1999. évi CXXV tv. 56. § (1) bekezdés a) pontja értelmében a Kbt. hatálya alá tartozik a 16 millió forint értékhatárt elérõ árubeszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése alapján tilos a törvény megkerülése céljából a közbeszerzést részekre bontani, oly módon, hogy az a Kbt. 5. § (2) bekezdésébe ütközzön.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdése szerint a becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor, és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg.<br>
A fent citált törvényi elõírás három együttes feltételt jelöl meg arra vonatkozóan, hogy mely esetben kell az árubeszerzések értékét összeszámítani annak érdekében, hogy megállapítható legyen adott beszerzésrõl, hogy az a Kbt. hatálya alá tartozik.<br>
Ha e három együttes feltétel fennállása esetén az egybeszámított érték eléri a törvényben meghatározott értékhatárt, közbeszerzési eljárást kell lefolytatni.<br>
A Döntõbizottság megvizsgálta, hogy a kérelmezõ által támadott versenytárgyaláson beszerzett eszközök beszerzése egyrészt eléri-e a kívánt értékhatárt, továbbá hogy a beszerzések esetén fennállnak-e a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdésében foglalt együttes feltételek, s erre tekintettel a beszerzési érték meghatározásánál egybeszámítási kötelezettsége volt-e kérelmezettnek. Végül a Döntõbizottságnak választ kellett adnia arra, hogy kérelmezettnek a kérelemmel támadott beszerzései során jogsértõ módon megkerülte-e a közbeszerzési eljárást.<br>
A Döntõbizottság megállapította, hogy kérelmezett által 2000. október 18. napján lefolytatott versenytárgyalás során beszerzett mindhárom termék a betegek vércsoport-szerológiai vizsgálati eszközei közé tartozik, melyek rendeltetésének hasonlóságát a Döntõbizottság részére egyértelmûen megállapíthatóvá teszi, hogy egyazon ajánlattevõvel lehet szerzõdést kötni – mint azt a megkötött szerzõdések is tanúsítják –, továbbá a támadott versenytárgyalással beszerzett eszközök összeszámított beszerzési értéke meghaladja a 16 millió forintot.<br>
Kérelmezett a betegek vércsoport-szerológiai vizsgálati eszközök körében 2000. október 18. napján lefolytatott versenytárgyalásai eredményeként mindösszesen 26 148 318 Ft értékben szerzett be a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés c) pontja alapján hasonló rendeltetésû árukat.<br>
Kérelmezett ezen áruk beszerzése során megsértette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bek. tekintettel a Kbt. 5. § (1) bekezdését.<br>
Egyébként a Döntõbizottság a rendelkezésre álló iratok alapján megállapította továbbá, hogy a kérelemmel támadott versenytárgyaláson beszerezni kívánt vércsoport-szerológiai eszközök beszerzése közül kizárólag a kérelmezõ által is ajánlott eszköz esetén is megvalósult <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdésben meghatározott jogsértés. Ezen beszerzése tekintetében kérelmezett az adott költségvetési évben elérte a 16 millió forint értékhatárt, mert a becsatolt iratok tanúsága szerint kérelmezett 2000. évben beszerzett "mintaelõkészítõ roboton antitestszûrésre speciálisan szenzitizált, gyárilag elõállított kész mikroplate" eszközeinek értéke 16 777 788 Ft, s csak ezen beszerzés esetén is egyértelmû, hogy fennállnak a Kbt. 5. § (2) bekezdés b) és c) pontjában foglalt feltételek, hiszen ugyanazon eszközrõl van szó.<br>
Fentiek alapján ezen esetben is megállapítható, hogy kérelmezett a beszerzése során megsértette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdésére tekintettel a Kbt. 5. § (1) bekezdését, és mellõzte a közbeszerzési eljárás lefolytatását.<br>
A Döntõbizottság mellõzte a kérelmezõ által kért, a kérelmezett más, de rendeltetése szerint azonos tárgyú beszerzéseinek vizsgálatára irányuló, hivatalbóli eljárást, mivel a Döntõbizottság hatásköre mindig konkrét eljárás vizsgálatára tejed ki.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), f) és h) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 18.<br>
<br>
Dr. Sárkány Izolda s. k.	Hámori András s. k.	<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>