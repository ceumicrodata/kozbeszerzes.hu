<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0276)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.544/9/2000.<br>
<br>
Tárgy: a Medicontroll Hungária Kft. jogorvoslati kérelme az Országos Mentõszolgálat Fõigazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Medicontroll Hungária Kft. (1125 Budapest, Szarvas G. u. 14., a továbbiakban: kérelmezõ) jogorvoslati kérelmét – amelyet az Országos Mentõszolgálat Fõigazgatósága (1134 Budapest, Róbert Károly krt. 77., a továbbiakban: ajánlatkérõ) "EKG defibrillátor-õrzõ monitor beszerzése" tárgyú közbeszerzési eljárása ellen nyújtott be – elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság 2000. július 28-át követõen kérelmezõ kérelmére jogorvoslati eljárást folytatott le ajánlatkérõ fenti tárgyú közbeszerzési eljárása ellen. A jogorvoslati eljárás során a Döntõbizottság D.343/10/2000. sz. határozatában a téves tartalmú rendelkezõ rész szerint kérelmezõ jogorvoslati kérelmét elutasította. A határozat indokolása szerint – helytállóan – megállapította, hogy a közbeszerzési eljárásban mind a nyertes ajánlattevõ és kérelmezõ érvénytelen ajánlatot nyújtott be.<br>
A Döntõbizottság észlelte, hogy a D.343/10/2000. közigazgatási határozat rendelkezõ része és az indokolása eltérõ megállapításokat tartalmaz, ezért hivatalból az államigazgatási eljárás általános szabályairól szóló – többször módosított – 1957. évi IV. törvény (a továbbiakban Áe.) 61. § (1) bekezdésében biztosított törvényi felhatalmazás alapján módosította az alaphatározatot. Összhangba hozta a közigazgatási határozat indokolását a rendelkezõ résszel, figyelemmel az Áe., illetve a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdésében elõírt törvényi követelményeire, és közigazgatási határozatát a jogszabályoknak megfelelõen módosította.<br>
Ezt követõen kérelmezõ 2000. október 30-án, majd annak kiegészítéseként 2000. november 29-én jogorvoslati kérelmet nyújtott be az Országos Mentõszolgálat Fõigazgatósága EKG defibrillátor-õrzõ monitor beszerzése tárgyú közbeszerzési eljárása ellen. A jogorvoslati kérelemben sérelmezte kérelmezõ, hogy az ajánlatkérõ Közbeszerzési Döntõbizottság D.343/3/2000. sz. közigazgatási határozatának ellenére megkötötte a szállítási szerzõdést a Phisyo Controll Hungária Kft.-vel, azaz a közbeszerzési eljárás nyertesével. Ezt nem tehette volna meg, mivel a közigazgatási határozat indokolásában a Közbeszerzési Döntõbizottság megállapította, hogy a közbeszerzési eljárásban érvénytelen volt a nyertes ajánlattevõ, azaz a másik szerzõdõ fél ajánlata. Kérte a Döntõbizottságtól, hogy az ajánlatkérõt, mivel érvényes közbeszerzési eljárás lefolytatás nélkül kötötte meg a szállítási szerzõdést, hívja fel a Kbt. szabályainak megfelelõ eljárásra, illetve vele szemben bírság intézkedést alkalmazzon. Továbbá azáltal, hogy a szerzõdése megkötésre került, ez érzékeny veszteséget okozott a kérelmezõnek. A jogsértés megállapítása mellett kérte a szükséges intézkedések megtételét.<br>
Ajánlatkérõ érdemi ellenkérelmében közölte a Döntõbizottsággal, hogy a közigazgatási határozatnak megfelelõen járt el, mivel annak a rendelkezõ része elutasította kérelmezõnek a jogorvoslati kérelmét, így jogszerûen kötötte meg a szállítási szerzõdést a nyertes ajánlattevõvel. Egyben becsatolta a megkötött szállítási szerzõdés egy példányát. Kérte a jogorvoslati kérelem elutasítását, mivel alaptalan az a kérelmezõi felvetés, hogy bármilyen joghátrányt, illetve kárt okozott volna a kérelmezõnek.<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelemben foglaltakra nézve van-e hatásköre eljárni.<br>
A Döntõbizottság a beszerzett iratok alapján tárgyalás tartása nélkül állapította meg hatásköre hiányát.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés szerint a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés pedig kimondja, hogy a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
A Döntõbizottság álláspontja szerint a szerzõdéskötést követõen beállott bármilyen fél kártérítési felelõsség megállapítása nem az õ, hanem a rendes bíróság hatáskörébe tartozik. Tehát a kérelmezõnek e körben, amennyiben fenntartja korábbi álláspontját, a bírósághoz kell fordulnia annak megállapítása végett, hogy bármilyen kára származott volna a közbeszerzési eljárást követõen megkötött szállítási szerzõdéskötésbõl eredõen. Erre figyelemmel a Döntõbizottság hatásköre hiányában a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 4.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Német István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>