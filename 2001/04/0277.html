<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0277)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.552/8/2000.<br>
<br>
Tárgy: Sodexho Magyarország Kft., a Pensio 17 Kft. és a Junior Vendéglátó Rt. jogorvoslati kérelme Budapest Fõvárosi VII. kerület Erzsébetváros GAMESZ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele út 68.) képviseli dr. Ferenczi Gábor ügyvéd (1126 Budapest, Kelemen L. út 2/3. fszt. 5., a továbbiakban: I. r. kérelmezõ), a Pensio 17 Kft. (1103 Budapest, Kõér u. 1–5.) képviseli dr. Vigh Károly ügyvéd (1052 Budapest, Városház u. 16., félemelet, a továbbiakban II. r. kérelmezõ) és a Junior Vendéglátó Rt. (1077 Budapest, Király u. 85., a továbbiakban III. r. kérelmezõ) jogorvoslati kérelmének, amelyet Budapest Fõváros VII. kerület Erzsébetvárosi Önkormányzat GAMESZ (1071 Budapest, Dembinszky u. 36.) képviseli dr. Varga Norbert ügyvéd (1054 Budapest, Alkotmány u. 21. fszt. 1., a továbbiakban ajánlatkérõ) az önkormányzat iskoláiban és óvodáiban az étkezés beszállítói feladat ellátása tárgyú közbeszerzési eljárása ellen nyújtottak be, I. r. kérelmezõnek részben helyt ad, ezt meghaladóan a jogorvoslati kérelmet elutasítja, II. és III. r. kérelmezõnek helyt ad.<br>
A Döntõbizottság megállapítja, hogy ajánlatkérõ megsértette a közbeszerzésrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel az 59. § (1) bekezdését, ezért az ajánlatkérõ eljárást lezáró döntését megsemmisítette.<br>
Ajánlatkérõ köteles I., II. és III. r. kérelmezõnek 30 000–30 000–30 0000 Ft igazgatási szolgáltatási díjat megfizetni.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 24. számában 2000. június 14-én tette közzé ajánlati felhívásra szóló hirdetményét, amelyben az önkormányzat iskoláiban, óvodáiban az étkezés beszállítói feladatainak ellátására kért be ajánlatokat, az alábbi 2000. évre vonatkozó átlaglétszám alapján és adagszámban:<br>
– általános iskolás korúak ellátása<br>
napi háromszori étkezés	715 napi adag,<br>
– általános iskolás korúak ellátása<br>
napi egyszeri étkezés (ebéd)	462 napi adag,<br>
– felnõtt étkezõk<br>
napi egyszeri étkezés (ebéd)	73 napi adag,<br>
– óvodás korúak ellátása<br>
napi háromszori étkezés	1344 napi adag,<br>
– felnõtt étkezõk<br>
napi háromszori étkezés	71 napi adag,<br>
– felnõtt étkezõk<br>
napi kétszeri étkezés	159 napi adag,<br>
– felnõtt étkezõk<br>
napi egyszeri étkezés (ebéd)	33 napi adag,<br>
– felnõtt idõskorú étkezõk<br>
napi egyszeri étkezés	1600 napi adag.<br>
A teljesítés helye Budapest VII. kerület területén található intézmények, melyek pontos felsorolását a dokumentáció tartalmazza.<br>
Az ajánlati felhívás lehetõvé tette részajánlat tételét is. A részajánlattétel szempontja a következõ volt. Lehetett ajánlatot tenni az oktatási és szociális étkeztetésre egyben és külön-külön is, vagy oktatási, vagy szociális részre. Bármely más megbontás a pályázat esetén kizáró szempont.<br>
A teljesítés határideje vagy a szerzõdés idõtartama gyermekétkeztetés esetén 2000. szeptember 1. és 2002. augusztus 31. között folyamatosan, a szociális étkeztetés esetén 2000. szeptember 1. és 2002. augusztus 31. között folyamatosan kell biztosítani az ajánlattevõknek.<br>
Dokumentációt is rendelkezésre bocsátott az ajánlatkérõ, amelyben meghatározta az ajánlattétel formai és tartalmi követelményeit. A dokumentáció mellékleteként szerepelt az 1/2000. (I. 7.) SZCSM rendelet a személyes gondoskodást nyújtó szociális intézmények szakmai feladatáról és mûködésük feltételeirõl és szerzõdéstervezetet is tartalmazott. Az ajánlati felhívás lehetõvé tette több-változatú ajánlat tételét is a felhívás 14. pontja szerint. A többváltozatú ajánlattételnek a módja a dokumentációban meghatározottak szerint.<br>
Az ajánlatok elbírálásának szempontja az összességében legelõnyösebb ajánlat, az alábbi részszempontok és súlyszámok figyelembevétele mellett:<br>
– ajánlati ár	40 súlyszám,<br>
– élelmiszer összetételének<br>
jogszabályi megfelelése	30 súlyszám.<br>
Az ajánlatok részszempontok szerinti tartalmi elemeinek értékelése során adható pontszám alsó és felsõ határa minden részszempont esetében 1 és 10 között terjedt.<br>
Ajánlatkérõ az ajánlati felhívását 2000. július 26-án módosította, majd 2000. augusztus 2-án szintén módosításra került. Az ajánlattételi határidõ 2000. szeptember 6. volt, ahol is a kérelmezõkön kívül ajánlatot nyújtott be a közbeszerzési eljárásban az Elamen Rt., Plásztán Kft., Herdlicska Márton egyéni cég, Menü Bt., P. Dussmann Kft., Attila Bt., Bajor Sarok és Római Gourmand Kft., mint közös ajánlattevõk. Az Elamen Rt. és a Herdlicska Márton egyéni cég még az ajánlattételi idõszakban kérdéseket intézett a dokumentáció, illetve a felhívás feltételeivel kapcsolatosan az ajánlatkérõhöz, amelyet írásban megválaszolt és valamennyi ajánlattevõnek megküldött, így az ajánlatkérõ a dokumentáció követelményeivel kapcsolatosan közölte az ajánlattevõkkel, hogy az oktatási ágazatnál korosztályi bontást nem kérnek, hanem a nyersanyagnormákat úgy kell meghatározniuk, hogy az elégséges legyen 7–14 éves korosztálynak az iskolában, az óvodák tekintetében a 3–6 éves korosztálynak. A mértékadó nyersanyagnormákat a mindenkor érvényben lévõ törvényben és rendeletekben meghatározott mérték a minimum. Az intézményben dolgozók részére elfogadják, hogy a gyermekeknek tálalt ételsort kapják emelt normával.<br>
Ajánlatkérõ külön értékelõ bizottságot hozott létre az ajánlatok értékelésére, és valamennyi ajánlatot érvényesség, érvénytelenség, illetve a bírálati szempontok alapján megvizsgáltak, és megállapították, hogy valamennyi ajánlat érvényes, elbírálható, és 2000. október 26-án az ajánlatkérõ képviselõ-testülete kihirdette az alábbi eredményt a közbeszerzési eljárásban. A szociális ellátásra vonatkozó rész nyertese az Attila Bt. lett, az oktatási rész nyertese pedig a Bajor Sarok kft. és a Római Gourmand Kft., mint közös ajánlattevõk ajánlata.<br>
I. r. kérelmezõ benyújtott jogorvoslati kérelmében sérelmezte, hogy a közös ajánlattevõk ajánlatát az ajánlatkérõ nem nyilvánította érvénytelennek, holott az ajánlatok bontását követõen hiánypótlást biztosított számukra abban a tárgyban, hogy a közös ajánlattételnek a formai követelménye így a meghatalmazás, be tudják csatolni, pedig az ajánlati felhívás 16. pontja utolsó francia bekezdésében az ajánlatkérõ közölte az ajánlattevõkkel, hogy a bontás után az ajánlatkérõ hiánypótlást nem fogad el.<br>
Az érvénytelenség körében ugyancsak elõadta, hogy az Attila Bt. ajánlatát is érvénytelennek kellett volna nyilvánítania az ajánlatkérõnek, mert nem szerepel cégkivonatában a 8532 TEOR számú szociális ellátás szállásnyújtás nélküli tevékenység. Elõadta továbbá, hogy nem ért egyet az ajánlatkérõnek az ajánlati árra vonatkozó értékelésével, mert az oktatás és a szociális ellátás területén õ adta a legkedvezõbb ajánlati árat. II. és III. r. kérelmezõ az ajánlatkérõ értékelését vitatta, és a jogorvoslati kérelmekben elõadták, hogy nem az ajánlati felhívásban és a dokumentációban foglaltak szerint hozta meg eljárást lezáró döntését az ajánlatkérõ, nem az ajánlati felhívásban meghatározott bírálati szempontok szerint értékelte az ajánlatokat, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, illetve az 59. § (1) bekezdését.<br>
A három kérelmezõ együttesen kérte a jogsértés megállapítása mellett az ajánlatkérõ eljárást lezáró döntésének a megsemmisítését és a jogorvoslati eljárásban felmerült költségeinek a megtérítését. Ideiglenes intézkedésként indítványozták a még meg nem kötött szerzõdés megkötésének megtiltását.<br>
A Döntõbizottság a jogorvoslati eljárásban egyesítette a D.552., D.539. és D.551/2000. sz. jogorvoslati ügyeket és a D.552. sz. jogorvoslati eljárásban bírálta el.<br>
A Döntõbizottság ideiglenes intézkedésként a szerzõdéskötést megtiltotta 2000. november 2-án kelt D.552/3/2000. sz. határozatában.<br>
Ajánlatkérõ érdemi ellenkérelmében a jogorvoslati kérelmek elutasítását kérte. Álláspontja szerint a közbeszerzési törvény szabályainak megfelelõen, illetve az ajánlati felhívásban és a dokumentációban elõírt követelményeikre figyelemmel a bírálati szempontok tartalmi elemei szerint vizsgálta meg az ajánlatokat és értékelte. Vizsgálódási területeket állapított meg a két részszemponton belül, és ennek megfelelõen értékelte az ajánlatokat.<br>
Ajánlati ár részszemponton belül vizsgálódási terület volt a nyersanyagár és a rezsi haszonkulcs. Az élelmiszer összetételének jogszabályi megfelelésnél figyelembe vette a 80/1999. (XII. 28.) GM–EüM–FVM együttes rendelet mellékletében kiszabott normákat. Továbbá vizsgálta a szállítási távolságot is, mégpedig olyan értelemben, hogy az ajánlattevõk melyik fõzõkonyhájából kerül az étel kiszállításra és ez milyen távolságra van az intézményektõl.<br>
Egyéb érdekelt ajánlattevõk közül a Római Gourmand és Bajor Sarok Kft., mint közös ajánlattevõk a jogorvoslati kérelmek elutasítását kérték. Álláspontja szerint az ajánlatkérõ megfelelõen értékelte, illetve a közös ajánlattételnek a formai követelményei megfelelõek voltak, meghatalmazással rendelkezett az ajánlatok bontásakor a közös ajánlattevõk képviselõje.<br>
Az Elamen Rt. csatlakozott a jogorvoslati kérelmekhez. Az Attila Bt. szintén a jogorvoslati kérelem elutasítását indítványozta, mivel a TEAOR tevékenységi körében a cégkivonatában rendelkezik közétkeztetés tevékenységi körrel, tehát megfelelt a felhívás feltételeinek a cégkivonatában szereplõ tevékenységi kör.<br>
A Döntõbizottság a beszerzett iratok alapján, tárgyalás tartása mellett megállapította, hogy a jogorvoslati kérelmek a rendelkezõ részben foglaltak szerint alaposak.<br>
I. r. kérelmezõ jogorvoslati kérelme alapján az Attila Bt. és a Római Gourmand–Bajor Sarokház Kft. ajánlatának érvénytelensége körében. E tekintetben a Döntõbizottság megállapította, hogy az Attila Bt. kivonatában szerepel a TEAOR 5552-es közétkeztetés, amely tevékenységi kör elegendõ a szociális étkeztetés megvalósítására, amelyet az ajánlatkérõ a felhívásban, illetõleg a dokumentációban megjelölt. Tehát ilyen értelemben az ajánlat érvénytelensége szóba sem jöhet. A közös ajánlattevõk ajánlata érvénytelenségével összefüggésben a Döntõbizottság megállapította, hogy a hiánypótlás keretében nem új meghatalmazás becsatolását kérte az ajánlatkérõ, mivel azzal a közös ajánlattevõk az ajánlatok bontásakor rendelkeztek, meghatalmazottjuknak a meghatalmazása meg volt az ajánlatban, nem történt hiánypótlásra történõ felszólítás, ezáltal a közös ajánlat érvényes volt a meghatalmazás szempontjából.<br>
Ajánlatkérõ értékelésével összefüggésben a Döntõbizottság a következõket állapította meg:<br>
Ajánlatkérõ az ajánlati ár értékelésénél az alábbi vizsgálati szempontokat vette figyelembe: a nyersanyagárat és a rezsi haszonkulcsot. A nyersanyagárnál az iskolai és óvodai ellátásnál az ebéd nyersanyagnormáját 150 Ft/adag meghatározással tartotta optimálisnak, mely alapján a következõ 1-tõl 10 pont értékeket adott. 150–153 Ft/adag nyersanyagköltség esetén 10 pontot, 153–156 Ft/adag nyersanyagköltség esetén 9 pontot, azaz arányosan csökkentette a pontszámokat, minél magasabb nyersanyagárat állapítottak meg az ajánlattevõk az ajánlatkérõ által megállapított 150 Ft/adag optimális nyersanyagnormához képest. A rezsi haszonkulcsnál az ajánlatkérõ akkor tekintette kedvezõbbnek bármely ajánlattevõ ajánlatát, minél alacsonyabb volt, itt is meghatározta, hogy 30–31% rezsikulcs esetén 10 pontot, tehát maximális pontszámot ad, 31–35% esetén 9 pontot, és a pontszámok csökkentek, minél magasabb rezsihaszonkulcsot vélt felfedezni az egyes ajánlattevõk ajánlataiból.<br>
Mindkét alvizsgálati szempontot külön értékelte, és a végleges pontszám az ajánlati árra úgy alakult ki, hogy a megadott pontszámok átlagát vette figyelembe.<br>
A Sodexho Kft. 7,5 pontot kapott, az Elamen Rt. 9, a Junior Rt. 7,5 pontot, a Herdlicska Egyéni Cég 6, a Pensio 17 Kft. 10 pontot, Attila Bt. 6,5, Plásztán Kft. 6,5, a közös ajánlattevõk 8,5 pontot kaptak.<br>
A Menõ Bt. és a P. Dussmann Kft. az oktatási területre ajánlatot nem nyújtott be csak a szociális területre.<br>
A szociális étkeztetésnél a Sodexho Kft. ajánlati ára 4,5 pontot kapott, az Elamen Rt. 8 pontot, Junior Rt. 6,5 pontot, Herdlicska Egyéni Cég 6 pontot, Pensio 17 Kft. 9 pontot, Menü Bt. 5,5 pontot, Attila Bt. 8,5 pontot, P. Dussmann Kft. 6 pontot, Plásztán Kft. 6,5 pontot, a Bajor Sarokház–Római Gourmand Kft. 8 pontot.<br>
A Döntõbizottság álláspontja szerint ajánlatkérõ az oktatási intézménynél megjelölt 150 Ft/adag optimális nyersanyagárat és a szociális étkeztetésnél a 170 Ft/adag optimális nyersanyagárat az ajánlatok tartalmi részeinek ismeretét követõen állapította meg. Ezáltal olyan új részszempontot vezetett be az értékelésbe, amelyet korábban sem a konzultáción, sem az ajánlati felhívásban, illetve a dokumentációban nem közölt az ajánlattevõkkel. Amennyiben a 150 Ft, illetve a 170 Ft/adag optimális nyersanyagárat ajánlatkérõ a Közbeszerzési Bizottsága korábban állapította meg, akkor ezt az ajánlati felhívásban vagy a dokumentációban közölni kellett volna, mint fontos információt ajánlattevõk részére, hogy számára az értékelés során ez a nyersanyagár tekinthetõ optimálisnak, mely ugyan nem jár az ajánlatok érvénytelenségének megállapításával, ha valamely ajánlattevõ magasabb nyersanyagárat ajánl meg az ajánlatában, hanem az értékelés során kevésbé kedvezõen fogja értékelni az ajánlatot. Szintén elmaradt ennek közlése a dokumentációban vagy a felhívásban az ajánlatkérõ részérõl.<br>
A rezsi haszonkulcs, mint alszempont értékelésénél a Döntõbizottság álláspontja az, hogy mindenképpen meg kellett volna jelölni vagy a felhívásban, vagy a dokumentációban az ajánlatkérõnek, hogy a rezsihaszonkulcs milyen optimális értéke az, amely számára kedvezõbb, mint ahogy azt már az összegzésben közölte az ajánlattevõkkel, hogy értéke akkor kedvezõbb az ajánlatkérõ számára, ha minél alacsonyabb.<br>
A Döntõbizottság álláspontja szerint tehát az ajánlati ár, mint elsõ és legmagasabb súlyszámú részszempont alszempontjai körében az ajánlatkérõ ott követte el a jogsértést, hogy olyan vizsgálati részt, illetve vizsgálati elvárást közölt az ajánlattevõkkel, amelyet korábban nem közölt sem a dokumentációban, sem a felhívásban, és ezzel nem biztosította a verseny tisztaságát az ajánlatok értékelésekor az ajánlattevõk részére.<br>
A második részszempont az élelmiszer összetételének jogszabályi megfelelése, ahol a jogszabályi megfelelést valamennyi norma és összetevõ esetében vizsgálta az ajánlatkérõ. Itt alapvetõen a 80/1999. (XII. 28.) GM–EüM–FVM együttes rendelet mellékletében kiszabott normáknak való megfelelést vizsgálta. Valamennyi ajánlattevõ e normának megfelelõen adta meg az ajánlatát, tehát maximális pontszámot kapott. További vizsgálati szempont volt a szállítási távolság, amely alapján az ajánlatkérõ számára az volt a legideálisabb szállítási távolság, ha minél kisebb az étel kiszállításának a távolsága az ajánlattevõ fõzõkonyhájától a dokumentációban megjelölt felhasználóhelyekre, azaz kiszállítási helyekre.<br>
A Döntõbizottság álláspontja szerint a szállítási távolság, mint vizsgálati részszempont egyáltalán nem fér bele az élelmiszer összetételének jogszabályi megfelelésébe két okból: egyrészt ugyancsak nem közölt semmilyen információt a konzultáción, illetve a dokumentációban vagy az ajánlati felhívásban,  hogy a szállítási távolságot vizsgálni fogja az ajánlatoknál, tehát számára mindenképpen az a kedvezõbb, hogyha az ajánlattevõ olyan kerületben fõzi meg az ételt vagy szállítja ki a dokumentációban megjelölt helyekre, amelyek vagy a VII., vagy az azzal határos kerületekben van. Ugyancsak nem lehetett megállapítani a különbözõ ajánlattevõk vállalásainál, hogy melyik fõzõkonyháról fogja az ételt kiszállítani az ajánlattevõ a szállítási helyekre, mivel az általuk üzemeltetett fõzõkonyháknak eltérõ kapacitása volt, és az ajánlatkérõ pedig a dokumentációban a felhívásban meghatározta azt az adagszámot, amely alapján mennyiségileg az ajánlattevõk kötve voltak az ajánlatok megtételekor.<br>
A Döntõbizottság álláspontja szerint ezen okokra visszavezethetõen sérült a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése és ezáltal az ajánlatkérõ értékelési mechanizmusa, pontozásos rendszere, és ezáltal a Kbt. 59. § (1) bekezdése is. Mivel nem voltak meg azok az értékelési szempontok és elvárások, amelyek biztosították volna az ajánlatok egyenlõ eséllyel történõ értékelését, így az ajánlatkérõ megsértette a Kbt. 55. § (6), illetve az 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Az 59. § (1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapításaira tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés c), d) és h) pontja szerinti jogkövetkezményt alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 6.<br>
<br>
Dr. Eke Pekács Tibor s. k.,	Németh István s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>