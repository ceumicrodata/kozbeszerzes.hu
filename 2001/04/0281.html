<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0281)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.587/5/2000.<br>
<br>
Tárgy: Kreszán Albert és dr. Varga Zs. András a Közbeszerzések Tanácsának tagjai, valamint a '96 Beruházás-szervezõ és Fõvállalkozó Kft. jogorvoslati eljárást kezdeményezõ beadványa, illetve jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Kreszán Albert a Közbeszerzések Tanácsa tagjának (1056 Budapest, Molnár u. 19., a továbbiakban: I. r. kezdeményezõ), valamint dr. Varga Zs. András a Legfõbb Ügyész helyettese, egyben a Közbeszerzések Tanácsa tagjának (1055 Budapest, Markó u. 16., a továbbiakban: II. r. kezdeményezõ), valamint a '96 Beruházásszervezõ és Fõvállalkozó Kft.-nek (1117 Budapest, Bogdánfy u. 10/A., a továbbiakban: kérelmezõ) a Budapesti Közlekedési Rt. (1980 Budapest, Akácfa u. 15., a továbbiakban: ajánlatkérõ) "kelet-nyugati metróvonal felújítási munkáinak mérnöki tanácsadói és elõkészítési feladatainak ellátása" tárgyú közbeszerzési eljárása ellen elõterjesztett I. r. és II. r. kezdeményezõ indítványának a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdésének a) pontját és 44. § (4) bekezdését, figyelemmel a Kbt. 44. § (2) bekezdésének c) pontjára, ezért a Döntõbizottság az ajánlati felhívást megsemmisíti, míg a Döntõbizottság a kérelmezõ jogorvoslati kérelmét elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a hivatalból kezdeményezõk jogorvoslati eljárását kezdeményezõ iratai, az ajánlatkérõ érdemi észrevétele, az ajánlatkérõ ajánlati felhívása és az azzal kapcsolatos iratai alapján az alábbi tényállást állapította meg:<br>
Ajánlatkérõ 2000. szeptember 12-én küldte meg ajánlati felhívását a Közbeszerzési Értesítõ Szerkesztõségének, ahonnan azt 2000. szeptember 22-én hiánypótlásra visszaküldték a számára. A Szerkesztõség ennek során jelezte azt az ajánlatkérõnek, hogy az ajánlatok elbírálása során az ajánlattevõ alkalmassága megítélésére szolgáló részszempontot nem alkalmazhat, így a "kulcsszemélyzet" megítélését a felhívás 13. b) pontjában mellõzze.<br>
Ajánlatkérõ 2000. október 20-án ismét megküldte részben átdolgozott ajánlati felhívását, amelyben az elbírálási részszempontot az elõzõtõl eltérõen "a közbeszerzés tárgyára alkalmazandó erõforrások"-ban jelölte meg. A hirdetmény e vonatkozásban a Szerkesztõbizottság megjegyzésével ellátva jelent meg a Közbeszerzési Értesítõ 2000. november 2-i számában (6032).<br>
A nyílt eljárás lefolytatására szóló ajánlati felhívás a tárgyi beszerzést illetõen a 3. a) pontban részletesen tartalmazta az elvégzendõ feladatokat. A felhívás 11. a) pontja a szerzõdés teljesítésére való alkalmasság igazolását írta elõ az alábbiakra kiterjedõen:<br>
Pénzügyi, gazdasági alkalmasság igazolására a szükséges adatok:<br>
– Pénzintézettõl származó nyilatkozat, mely a szerzõdés teljesítésére való pénzügyi és gazdasági alkalmasságot igazolja. A pénzintézet nyilatkozzon az ajánlattevõ pénzügyi helyzetérõl, hitel- és fizetõképességérõl. A nyilatkozat tartalmazza, hogy a pénzintézet mióta vezeti az ajánlattevõ bankszámláját.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2), (4), (5) és (6) bekezdésében meghatározott nyilatkozatok és hatósági igazolások eredetiben vagy hitelesített másolat formájában.<br>
– Az elõzõ 3 év mérlege, eredménykimutatása, az elõzõ háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat csatolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) és c) pont].<br>
– A cég jelenlegi állapota szerinti cégbejegyzési okmányok hiteles másolata (dátummal, fõbb tevékenységi területek megjelölésével, cégjegyzésre jogosultak felsorolásával, aláírási címpéldánnyal).<br>
Mûszaki alkalmasság igazolása:<br>
– Az elõzõ 3 év, valamint a folyamatban lévõ legjelentõsebb mérnöki szolgáltatásainak ismertetése [legalább az ellenszolgáltatás összege, a teljesítés ideje és a szerzõdéskötõ másik fél megnevezése, <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont], az elõzõ 3 évben hasonló vas-úti beruházásoknál, felújításoknál végzett bonyolítói, illetve a FIDIC által meghatározott független mérnöki feladatok ellátásának ismertetése. A fentiekkel kapcsolatosan végzett terveztetési, engedélyeztetési és beruházási elõkészítõ feladatok ismertetése.<br>
– Az ajánlattevõ mûszaki-technikai felszereltségének leírása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pont].<br>
A felhívás 11. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjai:<br>
– Az elmúlt 3 évben hasonló vasúti beruházásoknál a lebonyolítói gyakorlat, referenciák hiánya.<br>
– A TEÁOR 74.20 szerinti mérnöki tevékenység, tanácsadás tevékenységi kör hiánya a cégkivonatban.<br>
A felhívás 13. pontja alapján az ajánlatok elbírálásának szempontja az összességében legelõnyösebb ajánlat [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pont].Ugyanezen pont b) alpontja szerint a 34. § (3) bekezdésében foglaltak: az egyes részszempontok alsó és felsõ ponthatára 0–10.<br>
A részszempontok és súlyszámaik a következõk:<br>
– a közbeszerzés tárgyára alkalmazandó<br>
erõforrások	5<br>
– ajánlati ár	4<br>
– a mérnöktõl elvárt szolgáltatások ellátására<br>
vonatkozó javaslatok, irányítási és szervezési<br>
módszerek, organizációs program	1<br>
Ajánlatkérõ dokumentációt is készített, amiben részletesen meghatározta a szerzõdés mûszaki tartalmát, a "Mérnök" feladatait (14. oldal), a részletes ajánlati feltételeket. A 18. oldalon a 6. pontban részletezte az ajánlattevõkkel szembeni elvárásait a 6.3. pontban a szakemberek képzettségével összefüggésben. A 29. oldalon a 11.5. pontban az egyes elbírálási részszempontok magyarázatát adta ajánlatkérõ, különös tekintettel az 1. részszempontra, amelyben alszempontrendszert határozott meg az értékeléshez az egyes fõbb mûszaki feladatokra utalóan. Ugyanitt megadta a pontozásos értékelés alapelveit is ajánlatkérõ. A dokumentáció mellékletei között "G" és "H" jelû oldalakat állított össze az erõforrások ismertetéséhez, amelyek kifejezetten a szakemberekre vonatkozó adatok bemutatására szolgálnak és a "H" oldal utolsó bekezdésében a részszempontoknál figyelembe vett hangsúlyos területeket mûszaki "témák" szerinti bontásban is megadta. A referenciák ismertetésére a "J" és "K" oldalak szolgálnak a felhívásban is megjelölt tartalom szerint (az elmúlt 3 év hasonló vasúti beruházásai, felújításai).<br>
I. r. kezdeményezõ 2000. november 16-án, II. r. kezdeményezõ pedig 2000. november 23-án indítványozta hivatalból a jogorvoslati eljárás megindítását a Döntõbizottságnál.<br>
Kérelmezõ 2000. november 14-én fordult jogorvoslati kérelemmel a Döntõbizottsághoz, mely kérelmét a Döntõbizottság felhívására 2000. november 30-án hiánypótlás keretében kiegészítette.<br>
A Döntõbizottság az indítványok, illetve a hiánytalan jogorvoslati kérelem alapján az eljárást megindította és egyben elrendelte a jogorvoslati kérelem és az indítványok egy jogorvoslati eljárásban történõ elbírálását D.587/2000. számon.<br>
I–II. r. indítványozó a beadványában kezdeményezte, hogy a Döntõbizottság vizsgálja meg az ajánlati felhívás jogszerûségét arra való tekintettel, hogy a felhívás 13. b) pontjának elsõ részszempontja ellentétes-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontjában és a 44. § (4)–(5) bekezdéseiben foglaltakkal. Indítványozták továbbá, hogy a Döntõbizottság semmisítse meg az ajánlati felhívást, illetve annak kifogásolt részét.<br>
Álláspontjuk szerint a "közbeszerzés tárgyára alkalmazni kívánt erõforrások" elbírálási részszempontként való megjelölése törvénysértõ, mert nem a beszerzés tárgyával kapcsolatos, hanem az ajánlattevõ személyét jellemzõ körülmény. Elõadták azt is, hogy ezt csak az alkalmasság vonatkozásában lehet vizsgálni. II. r. indítványozó a beadványában kifejtette azt az álláspontját is, hogy a fentieken túlmenõen az "erõforrás" szó mögötti tartalom is tisztázatlan (természeti, emberi, pénzügyi), ezért ezen bizonytalanság a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) és 33. § (1) bekezdés elõírásait is sértheti.<br>
Kérelmezõ kérte a jogsértés megállapítását, valamint azt, hogy a Döntõbizottság kötelezze az ajánlatkérõt a megfelelõ ajánlati felhívás kiírására és marasztalja õt a költségekben. Kérelmét azzal indokolta, hogy az esélyegyenlõséget sértik a felhívás 11. a) és 11. b) pontjai azzal, hogy hasonló vasúti beruházásoknál, felújításoknál végzett korábbi munkákat követel meg mint a szerzõdés teljesítésére való alkalmassági feltételt az ajánlatkérõ. Ilyen referenciákkal álláspontja szerint csak egyetlen szervezet rendelkezik, ezért a felhívás sérti az egyenlõ eséllyel való ajánlattételt.<br>
Az I. és II. r. indítványozó és kérelmezõ nem kérte az ügyben tárgyalás tartását és ideiglenes intézkedés alkalmazását sem.<br>
A Döntõbizottság az ideiglenes intézkedés feltételeit hivatalból vizsgálva arra az álláspontra helyezkedett, hogy annak meghozatalát mellõzi, különös tekintettel a felhívás szerinti ajánlattételi határidõre.<br>
Ajánlatkérõ írásos észrevételt csak I. r. indítványozó beadványára tett. Ebben kifejtette azt az álláspontját, hogy ajánlati felhívása nem sérti a Kbt. hivatkozott rendelkezéseit, mert a kifogásolt pontban írtak nem az ajánlattevõ minõsítésére vonatkoznak, hanem a szolgáltatás teljesítésével szembeni követelmények minõsítésére szolgálnak. A feladat jellegébõl adódóan a szakmai gyakorlat és tapasztalat minõsítése is szükséges, ez viszont nem lehet az alkalmatlanság szempontja, tehát csakis az elbírálásban veheti figyelembe azt ajánlatkérõ. Kifejtette azt a véleményét is, hogy ha a szakemberek gyakorlati, illetve szakmai tapasztalatával kapcsolatban alkalmatlansági szempontot határozott volna meg, akkor az sértené az esélyegyenlõséget és a Kbt. 44. § (4)–(5) bekezdéseit.<br>
Az eljárást kezdeményezõk indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének a) pontja úgy rendelkezik, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban pedig köteles meghatározni az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése azt tartalmazza, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Az itt hivatkozott <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének c) pontja azt tartalmazza, hogy az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek. A szakemberek bemutatása körében van lehetõsége ajánlatkérõnek a szakmai gyakorlat és tapasztalat ismertetését kérni, valamint ezzel összefüggésben az alkalmasságot vizsgálni.<br>
Az ajánlatok elbírálása során alkalmazandó részszempontok esetében, mivel a felhívás szerinti szövegezés valóban nehezen értelmezhetõ és csak a dokumentációból állapítható meg az, hogy mit szándékozik ajánlatkérõ értékelni. Ebbõl viszont az derül ki, hogy az valóban nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontjában meghatározott körbe tartozik, hanem kifejezetten az ajánlattevõknél rendelkezésre álló emberi erõforrásokra vonatkozik, és ily módon az alkalmasság körébe tartozik, hiszen ez nincs olyan összefüggésben, amit a törvény elõír, nevezetesen, hogy a részszempont a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozzon.<br>
A fentebb idézett törvényi rendelkezéseket elemezve és értékelve megállapítható, hogy ajánlatkérõ a fenti kogens rendelkezésekkel ellentétesen, azokat megszegve határozta meg az ajánlati felhívása 13. b) pontjának 1. pontjában részszempontként "a közbeszerzés tárgyára alkalmazandó erõforrások"-at, így azok megsemmisítése indokolt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdése szerint az alapos kezdeményezõi indítványokra tekintettel a Kbt. 88. § (1) bekezdésének c) és d) pontjai szerinti jogkövetkezményeket alkalmazta, és az ajánlatkérõ ajánlati felhívását megsemmisítette.<br>
A Döntõbizottság az ajánlati felhívás – és nem csak annak 13. b) 1. pontjában írtak – megsemmisítését látta indokoltnak, mert álláspontja szerint az 1. részszempont megsemmisítése jelentõsen befolyásolná az esetleges késõbbi értékelést, és megváltoztatná az eredeti ajánlatkérõi elvárásokat.<br>
A kérelmezõ jogorvoslati kérelme alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés kimondja, hogy az ajánlattevõ, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a) pont szerint az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje, és a szerzõdést kötõ másik fél megnevezésével).<br>
A Kbt. rögzíti azt is, hogy a 44. § (3) bekezdése szerint a Kbt. 44. § (1)–(2) bekezdésében foglaltak közül egy vagy több igazolási módot is elõírhat. E tekintetben tehát az ajánlatkérõt szabad választás illeti meg, hogy a 44. § körében nevesített módok közül mik azok, amelyeket kiválaszt a pénzügyi, gazdasági és mûszaki alkalmasság vizsgálata körében.<br>
A fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlatkérõ meghatározta, hogy a Kbt. 44. § (1)–(2) bekezdésében foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. A Kbt. 44. § (5) bekezdése azt is rögzíti, hogy a fentebb említett adatok és tények kérését a közbeszerzés tárgyára kell korlátoznia, és a 44. § (4) bekezdés szerinti követelményeket pedig a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság a felhívás alapján figyelemmel a dokumentációra megállapította, hogy az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására kért adatok megfelelnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdéseiben adott választási lehetõségnek, és az ajánlati felhívás 11. b) pontjában elsõként írt alkalmassági szempont a referenciákat illetõen szintén megfelel a Kbt. 44. § (4)–(5) bekezdéseinek, az kapcsolódik a mûszaki alkalmasság elõírásához és a közbeszerzés tárgyához és annak becsült értékéhez. A Döntõbizottság álláspontja szerint a felhívás ezen pontjai nem ellentétesek a törvény rendelkezéseivel.<br>
A jogorvoslati eljárás jelen – ajánlattételi – szakaszában még nem ismerhetõ, hogy hány ajánlattevõ jelentkezett ajánlattételre, így a kérelemben közölt megállapítás, mely szerint csak egy ajánlattevõ lehet alkalmas a szerzõdés teljesítésére, csupán feltételezés a közbeszerzési eljárás jelenlegi szakaszában.<br>
Fentiekre tekintettel a Döntõbizottság a kérelmezõ kérelmét alaptalannak találta, és azt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
A kérelmezõ kérelme alapján jogsértés megállapítására nem került sor, ezért a költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 6.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>