<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6812)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.454/11/2001.<br>
<br>
Tárgy: az Ikarus-Trade Kereskedelmi Kft. jogorvoslati kérelme Miskolc Városi Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ikarus-Trade Kereskedelmi Kft. (1134 Budapest, Váci út 37., képviseli: dr. Tóth Zita jogtanácsos, 1134 Budapest, Váci út 37., a továbbiakban: kérelmezõ) jogorvoslati kérelmének, amelyet Miskolc Városi Közlekedési Részvénytársaság (3527 Miskolc, Szondi u. 1., képviseli: Kovácsné dr. Antal Éva jogtanácsos, 3527 Miskolc, Szondi u. 1., a továbbiakban: ajánlatkérõ) "68 db városi közlekedésre alkalmas szóló, csuklós és alacsonypadlós autóbusz beszerzése" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés utolsó fordulatát és az 55. § (6) bekezdését, ezért ajánlatkérõ eljárást lezáró döntését megsemmisíti, ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõ nevében eljáró szervezetet, hogy a határozat kézhezvételétõl számított 15 napon belül 30 000 Ft, azaz harmincezer forint igazgatás szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására vonatkozó hirdetménye a Közbeszerzési Értesítõ (K. É.) 17. számában 2001. április 25-én jelent meg.<br>
Az ajánlati felhívás 3. a) pontja 68 db városi közlekedésre alkalmas szóló, csuklós és alacsonypadlós autóbusz beszerzésére kért be ajánlatokat, szállítási szerzõdés keretében a közbeszerzési eljárásban.<br>
A beszerzés tárgya és mennyisége tekintetében részletes mûszaki specifikációt a mûszaki dokumentáció tartalmazta. Az ajánlatkérõ közölte az ajánlattevõvel, hogy a megadott mennyiség az ajánlatkérõ üzemeltetési, pénzügyi terveinek és az ajánlati árak függvényében plusz, mínusz 20%-kal változhat. A dokumentáció elõírta az alapvetõ mûszaki jellemzõket és speciális konstrukciós elvárásokat, valamint az üzemeltetési költségek meghatározását és az ajánlatkérõ egyéb elvárásait. A dokumentáció az autóbuszok tervezett típusmegosztását az alábbiak szerint határozta meg. Szóló autóbusz 20 db, alacsonypadlós szóló autóbusz 6 db, csuklós autóbusz 42 db.<br>
Ajánlatkérõ a dokumentációhoz felolvasólapot, szállítási és vevõszolgálati szerzõdéstervezetet, valamint mellékletet csatolt. Az ajánlati felhívás szerint csak teljes körû ajánlatot lehetett tenni a közbeszerzési eljárásban. Az ajánlatkérõ a többváltozatú ajánlatok lehetõségét kizárta.<br>
Az ajánlati felhívás 13. a) pontjában meghatározta az ajánlatkérõ, hogy az ajánlatok elbírálásának fõ szempontja az összességében legelõnyösebb ajánlat, az alábbi részszempontok, súlyszámok figyelembevétele mellett:<br>
részszempontok	súlyszámok<br>
- ajánlati ár	11<br>
- üzemeltetési költségek	10<br>
- mûszaki tartalom	5<br>
- egyéb szolgáltatások	4<br>
Az ajánlatok részszempontok szerinti tartalmi elemeinek értékelése során adható pontszám 1-20 pontig terjedt.<br>
Az ajánlatok elbírálásainak részletes szempontjait a dokumentáció tartalmazta.<br>
A 2001. június 5-i ajánlattételi határidõig ajánlatot nyújtott be a kérelmezõ, a MB-Autó Magyarország Kft., a MAN-CAMION Busz Kereskedelmi Kft. és a Rába-Jármû és Busz Gyártó Kft.<br>
Az ajánlatkérõ Közbeszerzési Bizottsága vizsgálta meg az ajánlatokat az ajánlati felhívás és a dokumentáció követelményeinek megfelelõen, majd döntés elõkészítõ javaslatát a döntéshozó felé elõterjesztette.<br>
Az ajánlatkérõ döntéshozója 2001. június 26-án a MAN-CAMION Busz Kereskedelmi Kft. ajánlatát hirdette ki nyertesnek.<br>
Kérelmezõ ajánlatkérõ döntését követõen jogorvoslati kérelmet nyújtott be a Döntõbizottsághoz, melyben az ajánlatkérõ értékelését kifogásolta az ajánlati ár, az üzemeltetési költségek és az egyéb szolgáltatások részszemponton belül.<br>
Álláspontja szerint az összességében legelõnyösebb ajánlatot õ tette.<br>
Az ár szempontra adott pontrészek nem tükrözik azok arányát, a nyertes ajánlattevõ ajánlati ára csak mûszaki alulteljesítéssel tartható. Az üzemeltetési költségek közel azonos mûszaki paraméterû fõegységekbõl álló autóbuszoknál nem lehetnek olyan mértékben eltérõek, ahogyan azt az adott pontszámok tükrözik. Ajánlattevõ nem vette figyelembe a hazai termék elõnyben részesítését. Az egyéb szolgáltatásokra vonatkozó valamennyi feltételre az elõírt mértékben, illetve maximális ajánlatot adott, amelyet az ajánlatkérõ nem ennek megfelelõen értékelt az adott pontszámmal.<br>
Kérte a Döntõbizottságot, hogy állapítsa meg, hogy az ajánlatkérõ az értékelés során jogsértést követett el, semmisítse meg az ajánlatkérõ eljárást lezáró döntését, és kötelezze az ajánlatkérõt a jogorvoslati eljárás során felmerült költségek viselésére.<br>
Egyben indítványozta, hogy a Döntõbizottság ideiglenes intézkedésként a szerzõdéskötést tiltsa meg az ajánlatkérõ és a nyertes ajánlattevõ között.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint az ajánlati felhívásban, illetve a dokumentáció követelményeire figyelemmel meghatározott részszempontok alapján bírálta el az ajánlatokat, természetesen figyelembe véve a legkedvezõbb, illetve a legkedvezõtlenebb ajánlati vállalásokat. A pontszám kiosztást úgy határozta meg, hogy a legkedvezõbb ajánlati vállalás kapta a legmagasabb pontszámot, amely 20 pontot jelentett, a legkedvezõtlenebb ajánlati vállalást 10 ponttal értékelte. Közötte arányosan elosztotta az ajánlati vállalásokra figyelemmel a pontszámokat. Az ajánlati ár kategóriában 20, illetve 40 M Ft-onként súlyozta és állapította meg arányaiban az ajánlati vállalásokra figyelemmel az adható pontszámot.<br>
Az üzemeltetési költségeknél több alszempontot is figyelembe vett és ezen alszempontokra sorolási pontszámot adott és a sorolási pontszámokat súlyozta figyelemmel az ajánlati felhívásban megjelölt ponttartományra, itt is 10 és 20 pont közötti tartományban osztotta ki az ajánlati vállalásokra figyelemmel a pontszámokat.<br>
Az egyéb szolgáltatások, mint utolsó részszempont esetében is a pontszámok kiosztása ugyanezen módszer szerint történt, alszempontok kerültek meghatározásra, azokhoz sorolási pontszámok, és a sorolási pontszámok arányosításra kerültek a 10 és 20-as ponttartományon belül.<br>
Az ajánlati felhívás részét képezte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2), (5) bekezdésében foglaltak, viszont ezt a kérelmezõ esetében nem tudta figyelembe venni az értékelésnél, mivel a kérelmezõ a hazai termékre vonatkozó tényt nem igazolta az ajánlatában a Gazdasági Kamara által kiállított származási bizonyítvánnyal és nyilatkozatot sem tett erre.<br>
A Döntõbizottság 2001. július 11-én kelt D.454/3/2001. számú határozatában ideiglenes intézkedésként a közbeszerzési eljárást lezáró szerzõdés megkötését megtiltotta az ajánlatkérõ és a nyertes ajánlattevõ között.<br>
A MAN-CAMION Busz Kereskedelmi Kft. írásbeli észrevételében a jogorvoslati kérelem elutasítását kérte, álláspontja szerint ajánlata mûszakilag 100%-ban megfelelt a kiírásban szereplõ kívánalmaknak. A jogorvoslati kérelemben foglalt állítás feltevésen alapul és nem valós ténybeli adatokon. A belföldi termék elõállításával kapcsolatos árpreferencia csak abban az esetben illeti meg bármely ajánlattevõt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (5) bekezdése alapján, amennyiben az az illetékes Kamara által kiállított származási bizonyítvánnyal tudja igazolni az ajánlattevõ, viszont a kedvezmény alkalmazása egyébként csak a 10%-ot meg nem haladó eltérés esetében jöhet szóba, de a két árajánlat között azonban ennél nagyobb eltérés volt.<br>
A Döntõbizottság a beszerzett iratok, a tárgyaláson elhangzottak és a lefolytatott bizonyítás alapján megállapította, hogy a jogorvoslati kérelem részben alapos. Ajánlatkérõ ár értékelésére vonatkozóan az alábbi követelményt határozta meg a dokumentációban.<br>
Elsõ lépésként típusként figyelembe veszi a speciális követelményekben megadott feltételekhez történõ mûszaki illeszkedés árat korrigáló hatását, majd második lépésben az így képzett árat felszorozza a beszerzési darabszámmal, mely szóló autóbusz esetében 20 db, csuklós autóbusz esetében 42 db, alacsony padlós autóbusz esetében 6 db. Az adott pontszám az összes beszerzés megvalósítása esetén a szerzõdéses ár összehasonlítását tükrözi. Ajánlatkérõ a speciális konstrukciós elvárások mûszaki tartalmától való eltérést indokolással lehetõvé tette a dokumentációban.<br>
Kérelmezõ az ajánlatok bontási jegyzõkönyve szerint a szóló autóbuszra 43 000 000 Ft/busz, az alacsony padlós autóbuszra 43 000 000 Ft/busz, és a csuklós autóbuszra 41 500 000 Ft/busz nettó ajánlati árat ajánlott meg. A MAN Kft. a szóló autóbuszra 29 430 700 Ft/busz, az alacsony padló autóbuszra 41 496 000 Ft/busz és a csuklós autóbuszra 41 365 400 Ft/busz nettó ajánlati árat ajánlott meg. Az ajánlatkérõ az ajánlatok értékelésekor az alábbi fõ egységekre tekintettel korrigálta mind a kérelmezõ, mind a MAN Kft. bontáskori ajánlati árát.<br>
A dokumentáció elõírta (2.3, 2.4), hogy a futómûvek, mint fõdarab tekintetében opciós lehetõségként a kormányzott, a hajtott és a szabadon futómûre tárcsafékes mûszaki megoldásra is ajánlatot kellett tenni. A kérelmezõ által ajánlott szóló buszok mindkét futómûve tárcsafékes, a csuklós busz mindhárom futómûve dobfékes kivitelû volt. Opcióként a csuklós busz elsõ futómûvének tárcsafékkel történõ gyártása esetére nettó 146 700 Ft/autóbusz többletárat ajánlott meg.<br>
A MAN Kft. a szóló, normál buszra, elöl tárcsa, hátul dobféket, a szóló alacsony padlós buszra mindkét futómûre tárcsaféket, a csuklós busz elsõ futómûvére tárcsa, a másik kettõre dobféket ajánlott.<br>
A kormányzott és a szabadonfutó futómûre elõírás volt, hogy a zsírzás lehetõleg központi kenõberendezéssel történjen. A kérelmezõ ajánlata szériatartozékként tartalmazta a központi zsírzó berendezést, a MAN Kft. az alacsony padlós buszra úgy nyilatkozott, hogy ilyen berendezés nem kell, a másik két típusra opcióként Vogel típusú központi zsírzót ajánlott összesen nettó 22 970 000 Ft értékben.<br>
A kocsiszekrény a jelenleg üzemeltetett színösszetételével opciós ajánlatot lehetett tenni a jármû festésére. (Dokumentáció 2.8.1. pont)<br>
A kérelmezõ a jelenlegi színre festésre tett ajánlatot, a MAN Kft. a színre festésre opciós ajánlatot adott nettó 29 700 000 Ft értékben. Ajánlatkérõ a korrekció megvalósítása során a kérelmezõ által ajánlott alacsony padlós busz árát változatlanul hagyta, a szóló busz árát nettó 42 822 800 Ft-ra csökkentette, a csuklós busz árát 41 646 700 Ft-ra emelte, összesen a kérelmezõ ajánlati árát 2 863 617 400 Ft nettó ajánlati árra korrigálta.<br>
Ajánlatkérõ a MAN Kft. ajánlati árával összefüggésben az alábbi korrekciót hajtotta végre a szóló busz 30 555 700 Ft, az alacsony padlós busz 41 796 000 Ft, a csuklós busz 42 762 400 Ft nettó ajánlati árra korrigálta, összesen 2 695 121 551 Ft nettó ajánlati árat vett figyelembe az ajánlatok értékelésénél.<br>
A MAN Kft. korrigált nettó ajánlati ára a festés, a hidegindító és a központi zsírzó berendezés opciós árával az ajánlatkérõ megnövelte és a buszok egyedi árait ennek megfelelõen korrigálta. Az egyes típusok módosított árainak darabszámmal szorzott értékével számolt összeg a MAN Kft. esetében 2 657 910 800 Ft ajánlati ár, amelyet a deviza ár miatt 1,014 szorzóval számított az ajánlatkérõ és ez határozta meg a korrigált végsõ ajánlati árát. Kérelmezõ ajánlati árát a szóló busznál az elsõ futómû tárcsaféke helyett a dobfék árával vette figyelembe az ajánlatkérõ, valamint tekintettel a MAN Kft. hasonló kivitelére, csuklós busz elsõ futómûve dobféke helyett a tárcsafék árával korrigálta.<br>
Az ajánlatkérõ meghatározta a pontozásos rendszerét, mely szerint a legkedvezõtlenebb ár 10 pontot, a legkedvezõbb ajánlati ár 20 pontot kapott. A többi ajánlat ezen ponthatárok között arányosan kapott pontot. Az arányosítást a MAN Kft. legalacsonyabb korrigált 2 695 000 000 Ft nettó ár, és a Rába Kft. legmagasabb korrigált 3 055 000 000 Ft nettó ár közötti összeg szerinti szakaszok alapján végezte. Pontszámok csökkenését a 20-20 M Ft, illetve a 40 M Ft figyelembevétele mellett hajtotta végre, mégpedig úgy, hogy a legmagasabb összegnél 20-20 M Ft-tal kevesebb érték 1 pontot, a legalacsonyabb összegnél 20 M Ft-tal több, 19 pontot ért. Ez ezen intervallumon belüli részt az ajánlatkérõ 40 M Ft-os szakaszonkénti egy pont különbséggel értékelte. Az így kialakított skálán a kérelmezõ 2 863 617 400 Ft nettó korrigált ajánlati ára a 2 855 000 000 Ft és a 2 875 000 000 Ft-os szakaszba tartozott, melyet az ajánlatkérõ 15 ponttal értékelt, a MAN Kft. 20 pontot kapott a legalacsonyabb árára.<br>
A Döntõbizottság álláspontja szerint az ajánlatkérõnek az ajánlati árakkal összefüggésben véghezvitt korrekciója nem volt jogsértõ, mivel a dokumentáció speciális mûszaki követelményeinek kielégítése végett szükséges volt a különbözõ mûszaki tartalmú és opciós tételekre is figyelemmel azonos mûszaki tartalom lefedése melletti korrigált ajánlati árakat összehasonlítani. A korrekció az azonos mûszaki tartalomra vonatkozó korrigált ajánlati árak összehasonlítására irányult és ezt az esélyegyenlõség figyelembevételével hajtott végre.<br>
A Döntõbizottság nem találta jogszerûnek az ajánlatkérõnek az ajánlati árakra vonatkozó pontszámok arányosítását. A többi ajánlattevõ korrigált ajánlati árára figyelemmel (Mercedes Kft. 2 991 878 976 Ft, Rába Kft. 3 056 909 800 Ft) a Döntõbizottság álláspontja szerint a kérelmezõnek adott 15 pont nem felel meg az arányosítás feltételének, ez így nem tekinthetõ a kérelmezõ esetében kiosztott pontszám megalapozottnak.<br>
A Döntõbizottság álláspontja szerint a kérelmezõ ajánlati árra vonatkozó pontszámának közelítenie kellene a MAN Kft. legmagasabb pontszámához, természetesen az arányosítás elvét figyelembe véve a ponttartományon belül 20-as maximális ponthoz kellene arányosan kiszámítani. Az ajánlatkérõ helyesen járt el, amikor a legalacsonyabb árat maximális 20 ponttal értékelte. Nem felelt meg azonban az értékelése a legkedvezõbb ártól való eltérõ magasabb árak pontozási módszerre, amely a 20 M Ft-tal magasabb árat 19 ponttal, a további 20-20, összesen 40 M Ft-tal magasabb árat 18-18 ponttal stb. értékelte. Ez a pont számítási módszer nem tükrözi az egymáshoz nagyon közel álló áraknak a legkedvezõbb ártól való eltérésük arányában adható pontokat.<br>
Döntõbizottság álláspontja szerint, mivel az ajánlatkérõ a legkedvezõbb árat 20 ponttal értékelte és ehhez viszonyítottan kívánta a magasabb ajánlati árakat pontozni, úgy az arányosítás alapján a kérelmezõnek 18,75 pontot, a legmagasabb árat ajánló Rába Kft.-nek 17,32 pontot kellett volna kapnia. Az ajánlatkérõnek tehát az ajánlati árra vonatkozó pontozásos értékelése jogsértõ volt, nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírt törvényi követelménynek.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A Döntõbizottság vizsgálta a kérelmezõ és a MAN Kft. ajánlati ár közötti eltérés százalékos mértékét, mely a korrigált árra vonatkozóan 6,25%-ot jelentett. A kérelmezõ hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (4) bekezdése szerint az ajánlatkérõ az elõnyben részesítés elvét nem alkalmazta a pontozásnál, mely arra irányult volna, hogy a kérelmezõ esetében a belföldön elõállított élõ munka aránya meghaladja az 50%-ot. Az ajánlatkérõ helyesen nem alkalmazta, és nem vette figyelembe a belföldi áru értékét, mivel a kérelmezõ az ajánlatában nem nyilatkozott és nem is igazolta a Kbt. 59. § (6) bekezdése szerint az árura vonatkozó tényt a Gazdasági Kamarák által kiállított származási bizonyítvánnyal. Ezért az ajánlatkérõ eljárása, hogy nem vette figyelembe a maximum 10%-os eltérésnél a belföldön elõállítottá áru értékét, nem volt jogsértõ.<br>
A kérelmezõ által vitatott 2. bírálati részszempont az üzemeltetési költség volt. Az ajánlatkérõ a dokumentációban meghatározta, hogy az ajánlatokban az 1 M km futásteljesítmény utáni várható karbantartási, üzemeltetési költségeinek alakulását, karbantartási mûveleteinek gyakoriságát, felhasznált üzemanyag mennyiség, szerviz ciklusrend sûrûségét, referencia tapasztalatok értékelését, vevõszolgálati háttér megbízhatóságát, gyártási konstrukció kiforrottságát fogja értékelni mind e részszemponton belüli alszempontokat.<br>
Az ajánlatok vizsgálatából és az ajánlatkérõ értékelésébõl a következõk voltak megállapíthatók. A kérelmezõ a szóló buszok 1 M km-re esõ karbantartási költségét 16 126 388 Ft-ban, a csuklós buszokét 15 885 285 Ft nettó árban adta meg. Az ajánlatkérõ ezen összegeket 12 745 300 Ft, illetve 12 711 249 Ft nettó ajánlati árra csökkentette.<br>
Az átalagos üzemanyag fogyasztást az ajánlat a 92/1997. (IV. 4.) Korm. rendelet szerint a szóló buszokra 27 liter/100 km, a csuklós buszokra 40 liter/100 km értékben adta meg. Az ajánlatkérõ ezeket az értékeket 36,19, illetve 43,548 liter/100 km-re növelte.<br>
A dokumentáció különféle karbantartási mûveletek ciklusrendjéhez tartozóan elõírta a gyakoriság (km), az elõfordulások száma, az élettartam alatti tevékenység, a munkaidõ, a díj, valamint az anyag és díj részletezését, és összegzését. Kérelmezõ az autóbusz motorjaira a karbantartások közül 15 000 km-ként javasolta az ékszíj, levegõszûrõ ellenõrzését, az üzemanyag tápszivattyú szûrõjének, a hûtõ felület tisztítását, a sebességváltó olajszintjének, kardántengely meghúzottsága, fékek, lengéscsillapító, a fékrendszer levegõvesztés, görgõs fékhatás stb., valamint a felépítmény szerelvényei rögzítettségének, a villamos csatlakozások, akkumulátor ellenõrzését. Ezen túlmenõen a motor, a sebességváltó, a kardántengely, a futómûvek, a lengéscsillapító, szervo kormány, a fékrendszer, a 30, 45, 60, 150, 450, 600, 800, 1000 km-enkénti karbantartásait, illetve felújításait sorolta fel az ajánlat. Ajánlatkérõ ezekbõl azt állapította meg, hogy a kérelmezõ esetében a ciklusrend mindhárom autóbusz típusnál 15 000 km volt.<br>
A referenciákra vonatkozóan a BKV Rt. összesen 460 db autóbuszra igazolta a kérelmezõvel kapcsolatos kedvezõ tapasztalatait. Az ajánlatkérõ referencialevelében a számára szállított 32 db jármû apró meghibásodásaira utalt, amelyek javítása után a megbízhatóság javult. Problémaként a pótalkatrész szállítás akadozását említette. Az ajánlathoz csatolt olasz és szlovák cégek az autóbuszokkal kapcsolatos kedvezõ tapasztalatukról nyilatkoztak.<br>
A vevõszolgálati szerzõdést a kérelmezõ aláírásokkal, bélyegzõvel ellátta, ajánlatához csatolta. A pótalkatrész-ellátásról szóló nyilatkozata szerint 15 évig azt biztosítja. Új budapesti központi raktárt és több helyen, így ajánlatkérõ székhelyén is konszignációs raktárt létesített. Hivatkozott még a kérelmezõ arra, hogy a legmodernebb, legutolsó fejlesztési Ikarusz autóbuszokat ajánlotta, melyek típusbizonyítvánnyal rendelkeznek. A szállítás elõtt 30 nappal átadja az ajánlatkérõnek.<br>
A MAN Kft. a szóló buszok karbantartási költségét 8 051 348 Ft, az alacsony padlós buszokét 9 057 663 Ft, a csuklós buszoké 12 408 949 Ft-ban ajánlotta az 1 M km futásteljesítményre. Ezeket az összegeket az ajánlatkérõ nem korrigálta. Az autóbuszok átlagfogyasztását a következõk szerint adta meg, amelyeket az ajánlatkérõ korrigált, szóló busz az ajánlatban 32 liter/100 km, a korrekciót követõen 32,358 liter/100 km, alacsony padlós busznál az ajánlat 34 liter/100 km, korrekciót követõen 32,358 liter/100 km, csuklós busznál az ajánlat 38 liter/100 km, korrekciót követõen 42,868 liter/100 km.<br>
A MAN motorral szerelt autóbuszok ékszíj, olajszûrõ, üzemanyagszivattyú, tömítettségi fékrendszer stb. ellenõrzéseit, tisztítását 30, 45, 60 és 120 ezer km-enként adta meg a MAN Kft. A motor fékrendszer, futómû, kipufogórendszer felújítási periódusait 100, 150, 200, 400, 600 és 800 ezer km-enként írta elõ.<br>
Ajánlatkérõ értékelésébõl megállapítható, hogy a szóló buszokra 60, a csuklós buszokra 30 ezer km szerviz ciklus rendet állapított meg. Referencia levelek 2000. decemberétõl üzemelõ 13 db szóló buszra a VT-Transzman Kft.-tõl, valamint a Vasi Volán Rt.-tõl, ahol is 1999. év végén átvett 2 db szóló és 8-10 ezer km-t futott 10 db csuklós buszra csatolt, amelyek az üzemeltetési idõszak kezdetén jelentkezõ minimális hibákat leszámítva kedvezõ véleményt tartalmaztak.<br>
Vevõszolgálati háttérként Budapesten kívül debreceni és mezõtúri szervizeket jelölt meg, folyó év augusztusi nyitással Tiszaújvárosban is szerviz létesítését jelölte meg a MAN Kft. Az alkatrészellátást 15 évre vállalta. A gyártási konstrukció kiforrottságát típusbizonyítvány csatolásával igazolta, valamint 1995-tõl gyártott jármûvek listáját.<br>
Az ajánlatkérõ az 1995-2001 között gyártott db-ot vette figyelembe az értékelés táblázatában, gyártási konstrukció kiforrottsága alszempontnál.<br>
Az ajánlatkérõ a kérelmezõnek a sorolási pontszámokat is figyelembe véve 10 pontot, a MAN Kft.-nek 20 pontot adott. Pontozás módszere a következõ volt: elõször a fentiekben részletezett alszempontokhoz maximális sorolási pontokat rendelt, így az 1 M km korrigált költségre 6 pontot, üzemanyagfogyasztás korrigált költségére 6 pontot, ciklusrendre 6 pontot, ezeket összesen ítélte meg a három autóbusz típusra vonatkozóan, referencia tapasztalatokra 2 pontot, vevõszolgálati háttérre 1 pontot, konstrukció kiforrottságra 2 pontot, ez maximálisan 23 pontot jelentett. A sorolási pontok 4 és 16 közötti tartományához 10 ponttól kezdve 0,8 pontos lépcsõzéssel a maximum pontként 19,6 pontot állapított meg. A kérelmezõ 4, a nyertes 16 sorolási pontot kapott, az adott pontszám kérelmezõ esetében 10, a MAN Kft. esetében 20 pont volt.<br>
A Döntõbizottság az üzemeltetési költség és annak alszempontjai ajánlatkérõi értékeléssel összefüggésben megállapította azt, hogy az ajánlatkérõ a karbantartási költségnél egy legszûkebb mûszaki tartalmú karbantartási költséghez hasonlította össze a többi ajánlattevõ karbantartási költségét, a legszûkebb mûszaki tartalmú karbantartási költségnek pedig a MAN Kft. korrigált karbantartási költségét jelölte meg, ehhez viszonyította a többi ajánlattevõ karbantartási költségét, illetve ehhez rendelte a többi ajánlattevõ pontszámát is.<br>
Üzemanyag-fogyasztásnál szintén korrekciót hajtott végre a MAN Kft. esetében, itt hivatkozott a 60/1982. Korm. rendeletre, annak mellékletében a fogyasztási adatokra vonatkozó képletet vette figyelembe, abba helyettesítette be a motorteljesítmény, a gépjármûtömeg arányában és állapította meg a buszok különbözõ típusaira vonatkozóan az üzemanyag-fogyasztást. A szerviz ciklusrend összehasonlításánál szintén a MAN Kft. legszûkebb mûszaki tartalmú szerviz ciklusrendjét vette, mint bázisadatot. A referenciáknál elsõsorban a saját referenciatapasztalataiból indult ki az értékelésnél a pontszámok kiosztásakor. A vevõszolgálati háttér azonosan vette és értékelte a gyártási konstrukciónál pedig a MAN Kft. esetében 1995-2000. idõszakra terjedõ teljes gyártási darabszámot vette figyelembe, holott az ajánlati felhívásban az elõzõ két évre vonatkozó gyártási referenciát jelölte meg.<br>
A Döntõbizottság álláspontja szerint az ajánlatkérõ mivel nem határozta meg a dokumentációban az üzemeltetési költségek alszempontjainál, így pl. a karbantartási költségnél, az üzemanyag fogyasztásnál, az általa figyelembe veendõ bázisadatokat, üzemanyag-fogyasztásnál a Korm. rendeletben meghatározott képletet, így nem korrigálhatta volna az üzemanyag-fogyasztást és a karbantartási költséget saját elképzelései szerint. Ugyancsak a referenciák vonatkozásában olyan mértékben nem vehette volna figyelembe a saját tapasztalatát a kérelmezõ hátrányára, mivel a MAN Kft. által gyártott autóbuszokra vonatkozóan saját tapasztalatai nem voltak, mert üzemi szerkezetében ilyen típusú autóbuszok nincsenek, így azonos mértékben vehette volna figyelembe az egyéb társszolgáltató vállalatok referenciaigazolását. A vevõszolgálati háttér esetében szintén nem értékelhette volna hátrányosan a kérelmezõ esetében a saját tapasztalataiból adódó alkatrész-utánpótlást, mivel nem tudta összehasonlítani a MAN Kft.-re vonatkozó alkatrész-utánpótlással, mivel a MAN típusú autóbusszal nem rendelkezik az ajánlatkérõ. A gyártási konstrukciónál csak az elõzõ két év gyártási darabszámát hasonlíthatta volna össze az ajánlatok esetében, nem pedig öt évre visszamenõleg a MAN Kft. esetében.<br>
A Döntõbizottság ezzel arra kíván rámutatni, hogy az ajánlatok összehasonlításának az ajánlati vállalások tartalmi elemeit hasonlíthatta volna össze, és nem pedig olyan bázisadatokon mért tartalmi elemeket, olyan korrekciókat, amelyeket az ajánlattevõk ajánlatukban nem ajánlottak meg.<br>
Az ajánlatkérõ a számára fontos alszempontok tartalmi elõírásait, valamint a részszemponton belül, az 1-20 ponthatárok között az alszempontokra adható pontokat nem határozta meg. Ehelyett 1,2 és 6 sorolási pontokat, összesen 23 pontot állapított meg étékelési sorolásra és utólag, az így kiosztott pontokhoz rendelte a részszempontra megállapított 1-20 ponthatár helyett, 10-20 közötti tartományból az adható pontokat.<br>
A Döntõbizottság álláspontja szerint, amennyiben az ajánlatkérõ nem határozza meg, hogy az alszempontok milyen részarányban fontosak, vagy kevésbé jelentõsek számára, úgy azonos mértékben kell ezeket figyelembe venni és sorolási pontok közbeiktatása nélkül, az ajánlat tartalmi elemének megfelelõ pontszámmal értékelni, és végül ezeket összegezni, amely a részszempont pontszámát képezi.<br>
A pontszámok kiosztásakor szintén nem volt következetes az ajánlatkérõ. Mind a sorolási pontszámok, mind pedig a végsõ pontszámok kiosztásakor az arányosítás nem lelhetõ fel az értékelésébõl, valamint nem az ajánlati tartalmi elemek összehasonlítását végezte el, ezért az üzemeltetési költségek tekintetében is megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését az ajánlatkérõ.<br>
A 4. részszempont az egyéb szolgáltatások, amellyel kapcsolatban a kérelmezõ az ajánlatkérõ értékelését kifogásolta, a dokumentáció az alábbi alszempontokat rendelte mint értékelési szempontokat e részszemponton belül. Fizetési feltételek, opcionális lehetõségek választéka, garanciális szavatossági feltételek minõsítése, az ajánlott vevõszolgálati háttér minõsítése, szállítási szerzõdéstervezet elfogadásának mértéke, javasolt mûszaki oktatások. Alszempontokra vonatkozóan ajánlatkérõ szintén sorolási pontszámokat jelölt meg, a sorolási pontszámokat figyelembe vételét követõen 10-20 ponttartományon belül határozta meg a végsõ pontszámot.<br>
Fizetési feltételeket az ajánlati felhívás 9. pontja úgy határozta meg, hogy az ellenszolgáltatás kiegyenlítése a teljesítést követõen igazolt számla alapján annak kézhezvételétõl számított 30 napon belül, a dokumentációban a szerzõdéstervezet 4. pontja szerint a fizetési feltétel fedezetigazolás a teljes vételárra + áfa, amelyet a megrendelõ szállítónak ... hóig átad. A kérelmezõ az elõírt követelményeket vállalta, elõleg fizetésére nem tartott igényt. Alternatívaként a beszerzés finanszírozását biztosító Raiffeisen Bank hitelajánlatát csatolta ajánlatához.<br>
MAN Kft. is vállalta az elõírt fizetési feltételeket, megfelelõ fedezetigazolást bármely magyarországi banktól, vagy lízingcég esetén, elõleget nem kért. Alternatívaként ajánlotta a Volksbank lízing, a Raiffeisen Bank hitel és a CIB Bank Lízing Rt., finanszírozási ajánlatát csatolta. Az ajánlatkérõ értékelésében ezen alszempontra kiemelte az elõleg nélkül megrendelést, mint a MAN Kft. által számára adott kedvezõ ajánlati részt.<br>
MAN Kft. ajánlati vállalását kedvezõbbnek ítélte meg. Az ajánlatkérõ a Döntõbizottság álláspontja szerint mind a két ajánlattevõ vállalta a dokumentáció és az ajánlati felhívásnak a feltételeit. A MAN Kft. több lízing-, vagy fizetési konstrukciót jelölt meg az ajánlatában nem minõsítheti az ajánlatot kedvezõbbnek, mivel többváltozatú ajánlatot nem lehetett tenni és ez a fizetési feltételekre is vonatkozott. A Döntõbizottság álláspontja szerint a fizetési feltételek vonatkozásában azonosnak tekinthetõ az ajánlati vállalások.<br>
A következõ alszempont az opció volt. Az opcionális lehetõségek alszempontra elvárásokat a dokumentáció nem tartalmazott, csak a mûszaki speciális elõírások között voltak lehetõségek opcióadásra. A kérelmezõ a csuklós busz mindhárom futómûvére tárcsaféket, fûtõkészülék üzem óra számláló beépítést, elektromos utas tájékoztatást, jegykiadó tálcát, rokkant lift beépítést ajánlott. A MAN Kft. 24 féle opciót ajánlott, közöttük több olyat, amelyeket a kérelmezõ alapajánlata tartalmazott, opciói között nem volt a szóló buszok hátsó és a csuklósbusz szabadonfutó és hajtott futómûvének tárcsafékkel történõ gyártására lehetõség. Ajánlatkérõ az opciók közül az ajánlati árba a festés, a hidegindító és a központi zsírzót emelte be.<br>
Az ajánlatkérõ a MAN Kft. ajánlatát kedvezõnek értékelte az opcionális elemek széles köre miatt.<br>
A Döntõbizottság álláspontja szerint az ajánlatkérõ értékelése nem volt jogszerû, mivel a dokumentáció külön nem határozott meg olyan opcionális lehetõségeket, amelyeket ebben az alszempontban figyelembe vesz majd az ajánlatkérõ. Így az opció száma önmagában nem döntheti el a két ajánlat közötti jelentõs eltérést. A Döntõbizottság álláspontja szerint mivel a kérelmezõ alap ajánlatában mûszaki tartalmában olyan opciós tételeket is megajánlott, amelyeket a MAN Kft. külön opciós tételként szerepeltetett ezért a két ajánlat egyenértékûnek tekintendõ.<br>
A garanciális szavatossági feltételek alszempontra dokumentáció egyéb elvárások címû rész 3.1 pontja elõírta, hogy a garancia a felépítményre minimum 1 év, a hajtásláncra futásteljesítménytõl függetlenül 2 év, átrozsdásodás ellen minimum 6 év szavatosság. A kérelmezõ a felépítményre 1 év, a hajtásláncra 2 év km korlátozás nélküli garanciát, az egyéb egységekre a 117/1997. (IX. 10) Korm. rendeletben foglaltak szerint vállalt szavatosságot. A MAN Kft. a dokumentációban elõírtakat vállalta, az ajánlatkérõ a két ajánlati részt azonosnak értékelte.<br>
A Döntõbizottság álláspontja szerint az ajánlatkérõ az értékelése ezen részalszempontra vonatkozóan megfelelõ volt.<br>
A szállítási szerzõdés tervezet mint alszempont, mindkét ajánlattevõ kitöltetlenül kézjegyével ellátva csatolta ajánlatához a szerzõdéstervezetet. Ajánlatkérõ azonosnak értékelte a két ajánlati vállalást.<br>
A Döntõbizottság álláspontja szerint az ajánlatkérõ értékelése megfelelõ volt.<br>
A kérelmezõ a dokumentáció vevõszolgálati szerzõdéstervezetét kiegészítette azzal, hogy a szállító a gyártó bevonásával a megrendelõ telepét alkalmassá teszi, megerõsíti és minõsíti a garanciális javítások helyben történõ végzésére. A MAN Kft. vevõszolgálati szerzõdéstervezet szerelési hiányosságokra visszavezethetõ meghibásodásokat megrendelõ felelõsségkörébe és egysége terhére, valamint a garanciális esetekben annak elismerési jogát a gyártó MAN AG. részére történõ fenntartásra vonatkozóan egészítette ki. Az ajánlatkérõ mindkét ajánlati részt azonosnak értékelte.<br>
A Döntõbizottság álláspontja szerint az ajánlatkérõ értékelése nem volt megfelelõ e részalszempontra vonatkozóan, mivel a MAN Kft. hátrányosabb szerzõdési feltételeket ajánlott a vevõszolgálat ellátására.<br>
Az oktatásra a dokumentációban elõírtakat mindkét ajánlattevõ részletes tematikával ajánlotta meg, amelyet az ajánlatkérõ azonosnak értékelt. A Döntõbizottság álláspontja szerint ajánlatkérõ értékelése megfelelõ volt e részalszemponton belül.<br>
Az ajánlatkérõ az egyéb szolgáltatások részszempontra az alszempontokra tekintettel a kérelmezõnek 17 pontot, a MAN Kft. a maximális 20 pontot adta. Ajánlatkérõ értékelése nem volt jogszerû a fizetési feltételek, az opciók és a vevõszolgálati szerzõdés alszempont vonatkozásában. A sorolási pontszámok mellõzésével kellett volna értékelni ezen részszempontra vonatkozóan az ajánlati vállalásokat a Döntõbizottság álláspontja szerint, a második részszempontra tett megállapításokra figyelemmel.<br>
A mûszaki tartalom részszempontra vonatkozóan a kérelmezõ nem terjesztett elõ jogorvoslati kérelmet az ajánlatkérõ értékelésével összefüggésben, ezért az ajánlatkérõ értékelését a Döntõbizottság nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulata elõírja, hogy "Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van."<br>
A Döntõbizottság álláspontja szerint az elõírás ott sérült, hogy az ajánlatkérõ az üzemeltetési költségek, és az egyéb szolgáltatások alszempontjain belül, így a 1 M km-es karbantartási költség, az üzemanyag-fogyasztás, szervizciklusrend, referenciatapasztalatok alszempontú értékelésnél saját maga által korrigált értékelési elemeket is figyelembe vett és amelyeket az ajánlattevõk nem ajánlottak meg, így a dokumentáció követelményeihez való kötöttséget megsértette. Az egyéb szolgáltatások esetében a fizetési feltételeknél, és az opcióknál került sor olyan értékelési elemek figyelembevételére, amelyet önkényesen állapított meg az ajánlatkérõ és amelyekre az ajánlati vállalások nem mutattak rá. Ezért a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulatának a megsértését is az ajánlatkérõ terhére kellett megállapítani a Döntõbizottságnak.<br>
Az ajánlatkérõ eljárást lezáró döntésének megsemmisítését a Döntõbizottság, mint végleges intézkedést azért alkalmazta, mert az ajánlatkérõ értékelésének a határozatban felsorolt szubjektív elemeibõl egyértelmûen nem lehetett megállapítani azt, hogy a közbeszerzési eljárásban ki tette az összességében legelõnyösebb ajánlatot.<br>
Az értékelési hibák valamint a pontozás módszere a Döntõbizottság álláspontja szerint olyan súlyúak, amelyek nem alapozhatták meg, hogy az ajánlatkérõ egyértelmûen megállapíthassa, hogy az összességében legelõnyösebb ajánlatot az ajánlatkérõ által kiválasztott cég tette volna. Erre tekintettel a kérelmezõnek azon kérelmi részét, mely szerint õ tette volna az összességében legelõnyösebb ajánlatot az ajánlatkérõ számára az értékelési hibák jellegére, és az ajánlatkérõ reparálható döntési lehetõségére figyelemmel elutasította.<br>
Ezért a Döntõbizottság végleges intézkedésként a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a jogsértés megállapítása mellett az ajánlatkérõ eljárást lezáró döntésének a megsemmisítését is kimondta Kbt. 88. § (1) bekezdés c) és d) pontja szerint.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel, amennyiben úgy mérlegeli a határozatban foglalt megállapításokat, hogy új döntést kíván hozni, akkor alkalmazhatja az új döntésre vonatkozóan, ismét mérlegelheti a döntése alapjául szolgáló tényezõket, és a közbeszerzési eljárást lezáró döntést hozhat, határozat végrehajthatóságától számított 30 napon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a Döntõbizottság az eljárási díj megfizetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 30.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>