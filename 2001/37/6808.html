<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6808)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.424/13/2001.<br>
<br>
Tárgy: a Korund Kft. jogorvoslati kérelme a Semmelweis Egyetem Testnevelési és Sporttudományi Kar közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Korund + Biztonsági Szolgálat Kft. (1037 Budapest, Pozsonyi út 23., képviseli dr. Zombori Zoltán ügyvéd, 1075 Budapest, Madách tér 3., a továbbiakban: kérelmezõ) kérelmét, melyet a Semmelweis Egyetem Testnevelési és Sporttudományi Kar (1085 Budapest, Rökk Szilárd u. 13., képviseli: dr. Salamon Ferenc és dr. Salamonné dr. Bódis Enikõ ügyvéd, 1012 Budapest, Vérmezõ u. 14., a továbbiakban: ajánlatkérõ) "a Testnevelési és Sporttudományi Kar Alkotás utcai telepére vonatkozó vagyonvédelmi szolgáltatás 3 éves idõtartamra" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. május 16-án a Közbeszerzési Értesítõ 20. számában ajánlati felhívást (0326/2001) tett közzé nyílt elõminõsítéses eljárás megindítására a rendelkezõ részben meghatározott tárgyban. Az ajánlatkérõ az ajánlati felhívást a Közbeszerzési Értesítõ 2001. május 23-án megjelenõ 21. számában téves megjelenés miatt helyesbíttette (3885/2001).<br>
A részvételi felhívásban ajánlatkérõ meghatározta az ajánlatok benyújtásának szabályait, valamint a résztvevõk pénzügyi gazdasági és mûszaki alkalmasságának igazolására szolgáló iratok és adatok körét, az alábbiak szerint:<br>
"6. a) Az ajánlattételi határidõ, mely azonos az ajánlatok felbontásának idõpontjával: az ajánlattételi határidõ azonos az ajánlatok felbontásának idõpontjával. Jelen hirdetmény közzétételének napját követõ elsõ naptól számított 41. napon 9.00 óra. Amennyiben ez a nap nem munkanap, úgy a határidõ utolsó napját követõ legközelebbi munkanap.<br>
b) Az ajánlat benyújtásának címe (helység, utca, házszám, emelet, szobaszám): Semmelweis Egyetem Szolgáltató Osztály, 1085 Budapest, Rökk Szilárd u. 13., I. emelet.<br>
c) Az ajánlattétel nyelve: magyar.<br>
<br>
7. a) Annak meghatározása, hogy az ajánlatok felbontására ajánlatkérõ a törvény 51. § (2) bekezdésében nevesített személyeken kívül kit hív meg: -<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
- banki igazolás ajánlattevõ fizetõképességére vonatkozóan 1 évre visszamenõleg,<br>
- 1999. évi mérlegadatok,<br>
- a törvény 46. § (2), (4)-(6) bekezdéseire kiterjedõ elsõ számú vezetõjétõl származó nyilatkozat és hatósági igazolások,<br>
- ajánlattevõ mutassa be a cég tevékenységét, a szolgálatok szervezésének, irányításának, ellenõrzésének rendszerét, ügyeleti rendszerét, technikai felszereltségét,<br>
- nevezze meg azokat a szakembereket és végzettségüket, akik a cég vezetését és a szolgáltatás minõség-ellenõrzését végzik, valamint azt a szakembert, aki a teljesítés során ajánlattevõt képviseli, továbbá szakmailag mutassa be a szolgálati helyre tervezett személyeket,<br>
- ismertesse minõségbiztosítási rendszerét (ISO),<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján ismertesse mûködõ élõerõs szerzõdéseinek számát és havi õrzött óraszámát, csatolja az ezekre vonatkozó referencianyilatkozatokat.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- mûködõ élõerõs szolgálati helyrõl nem tud referenciát bemutatni.<br>
<br>
13. a) Az ajánlatok elbírálásának szempontjai: ajánlatkérõ az összességében a legelõnyösebb ajánlatot kívánja választani. A szolgáltatás színvonalának szakmai megítélése az 1. számú mellékletben foglaltak, valamint dokumentációban kért szakmai információk alapján.<br>
b) A 34. § (3) bekezdésében foglaltak:<br>
részszempontok	súlyszámok<br>
- ajánlati ár és inflációkövetés<br>
összegszerû kihatása	25<br>
- fizetési határidõ	5<br>
Az értékelés során adható pontszám részszempontonként: 0-10."<br>
A Közbeszerzési Értesítõben 2001. május 16-án megjelent ajánlati felhívásban meghatározottakat a 2001. május 23-i helyesbítés az alábbiak szerint változtatta meg.<br>
"6. c) Az ajánlattétel nyelve: az ajánlattétel kizárólag magyar nyelven történhet.<br>
<br>
7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdésében meghatározott személyeken túl mást nem hív meg.<br>
<br>
13. a) Ajánlatok elbírálásának szempontjai: ajánlatkérõ az összességében legelõnyösebb ajánlatot kívánja kiválasztani.<br>
b) Az ajánlatok elbírálásának szempontjai:<br>
részszempontok	súlyszámok<br>
<br>
1. a szolgáltatás színvonalának szakmai megítélése az 1. számú mellékletben foglaltak, valamint a dokumentációban kért szakmai információk alapján	30<br>
<br>
2. ajánlati ár és inflációkövetés összegszerû kihatása	25<br>
<br>
3. fizetési határidõ	5<br>
Részszempontokra adható pontszám: 0-10-ig."<br>
Ajánlati dokumentációt is készített ajánlatkérõ, melyet 9 ajánlattevõ váltott ki 2001. május 21. és június 7. között. Kérelmezõ a dokumentációt 2001. május 30-án vásárolta meg.<br>
A dokumentációban az ajánlatkérõ a helyesbített tartalmú ajánlati felhívást ismertette és annak részletezte a feltételeit.<br>
2 ajánlatevõ (kérelmezõ és a Sector Hungary Kft.) intézett kérdést ajánlatkérõhöz az ajánlat tartalmi és formai követelményeinek tisztázása céljából, a Sector Rt. levelét június 13-án ajánlatkérõ megválaszolta és errõl valamennyi potenciális ajánlattevõt faxon értesítették.<br>
Kérelmezõ 2001. június 20-án kelt levelét - melyben a közbeszerzési eljárás tárgyának anyagi fedezetével kapcsolatban tett fel kérdést - ajánlatkérõ 2001. június 22-én kapta meg. Ajánlatkérõ a kérelmezõ levelére csak az ajánlatok ajánlati felhívásban meghatározott idõpontú bontási eljárás után válaszolt. Válaszában ajánlatkérõ tájékoztatta a kérelmezõt arról, hogy az ajánlatok benyújtásának határideje 2001. június 26-án 9.00 óra és ehhez képest a kérdés feltevésre a Kbt.-ben meghatározott határidõ alapján a kérdés elkésett és ezért arra érdemi választ nem adott.<br>
Az ajánlatok beadási határideje és a bontási eljárás kezdete 2001. június 26-án 9.00 óra volt. Eddig az idõpontig 8 db ajánlat érkezett. Ajánlatot tett: a Villám Rt., a Point Kft., a MÁV Vasútõr Kft., az Aramis-Holding Kft., a Bros Security Rt., a P. Dussman Kft., a Sector Hungary Rt. és a TOP-COP Security Kft. Kérelmezõ ezen idõpontig nem tett ajánlatot.<br>
A bontásról jegyzõkönyv készült, melyet valamennyi ajánlattevõnek megküldtek faxon.<br>
Ajánlatkérõ már a bontási eljáráson nyilatkozott, hogy július 2-án 10.00 óráig hiánypótlásra ad lehetõséget, majd 2001. július 2-án kelt levelében a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>alapján a nem egyértelmû megfogalmazások tisztázása és hiányzó nyilatkozatok pótlására intézkedett 2001. július 3-án 10.00 órai határidõvel. (Ez 7 ajánlattevõt érintett.)<br>
Kérelmezõ 2001. június 28-án kísérelte meg ajánlatának ajánlatkérõ részére való átadását. Miután ajánlatkérõ tájékoztatta kérelmezõt, hogy az ajánlattételi határidõ lejárta miatt az ajánlatot nem lehet felbontani, illetve értékelni kérelmezõ az ajánlat benyújtásától elállt. Ajánlatkérõ a kérelmezõ ajánlat beadására tett kísérletérõl jegyzõkönyvet vett fel, melyet a kérelmezõ képviselõje is aláírt.<br>
Ajánlatkérõ az ajánlatokat a hiánypótlás után értékelte. Ajánlatkérõ az eredményhirdetést 2001. július 11-én az ajánlati felhívásban meghatározott idõpontban tartotta meg, és ezen a BESZT Kft.-t nyilvánította nyertesnek.<br>
Kérelmezõ 2001. július 3-án (postára adva 2001. július 2-án) nyújtott be jogorvoslati kérelmet a Döntõbizottsághoz. Kérelmezõ írásos kérelmében és a tárgyaláson tett nyilatkozatában kérte az eljárás felfüggesztését, a szerzõdés megkötésének a megtiltását, az ajánlatkérõnek a közbeszerzési eljárás folyamán hozott döntéseinek és az eljárást lezáró döntésének a megsemmisítését, ajánlatkérõ kötelezését a közbeszerzés tárgyának anyagi fedezetének igazolására, a jogsértések megtörténtének megállapítását és ajánlatkérõ kötelezését a költségek megtérítésére.<br>
Indokolásul elõadta, hogy ajánlatkérõ az eredeti hirdetményét nem helyesbítette, hanem módosította, mert az a bírálati szempontokat is érintette, ez pedig már lényegi változtatás, és ehhez újabb ajánlattételi határidõt kellett volna biztosítania a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(1) bekezdése szerint és az ajánlati dokumentációban maga ajánlatkérõ is rögzítette, hogy a felhívás módosítása esetén a módosítás megjelenését követõ 40. napon lesz az ajánlattétel határideje. Sérelmezte, hogy ajánlatkérõ a felhívásának megfelelõen a május 16-i megjelenéstõl számított 41. napon és nem a módosítás megjelenésétõl - május 23. - számított 41. napon tartotta meg a bontási eljárást. Az ajánlattétel idõpontjához kötõdik a kérdésfeltevés, és az ajánlatkérõi válaszadás határideje is. Ezért az általa feltett kérdés nem volt elkésett, arra válaszolnia kellett volna ajánlatkérõnek. Sérelmezte hogy a fedezet rendelkezésre állásáról nem adott tájékoztatást ajánlatkérõ, mert véleménye szerint nincs meg a közbeszerzés fedezete.<br>
Sérelmezte továbbá, hogy ajánlatkérõ az idõ rövidségére hivatkozással - az általa végzett munkáról - a referenciaigazolás kiadását megtagadta. Sérelmezte végül azt, hogy amikor (2001. június 28-án) ajánlatát be kívánta adni ajánlatkérõ az ajánlatot nem kívánta átvenni, majd arról tájékoztatta, hogy a pályázat nem kerül felbontásra.<br>
Ajánlatkérõ írásban benyújtott és a tárgyaláson tett nyilatkozatában elõadta, hogy õ nem módosította a felhívást, csak a nyomdahibákat helyesbítette és ez a többi 8 ajánlattevõnek semmiféle gondot nem okozott. A kérdésfeltevés késedelme a kérelmezõnél adódott, azt nem lehet ajánlatkérõnek felróni. Az anyagi fedezet igazolására irányuló kérelem elkésett, egyebekben a költségvetésének az anyagi fedezet meglétét igazoló részét a Döntõbizottságnak becsatolta. A kért referenciaigazolást kérelmezõ részére megadta. Az ajánlattételi határidõ után érkezett ajánlattal kapcsolatban tett intézkedése megfelelt a Kbt. szabályainak és az ottani történéseket részletes jegyzõkönyvben rögzítették. Ennek alapján kérte a kérelem elutasítását.<br>
Egyéb érdekeltek részérõl a TOP-COP Security Kft. tett a jelen eljárás szempontjából nem releváns észrevételt.<br>
A Döntõbizottság ideiglenes intézkedést nem alkalmazott, mert annak a törvényben meghatározott feltételei nem állottak fenn.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése úgy rendelkezik, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A Döntõbizottság az ajánlati felhívásnak az ajánlatkérõ által a Közbeszerzési Értesítõ szerkesztõsége részére átadott szövege és az ajánlatkérõ 2001. május 17-én kelt helyesbítést kérõ levele alapján megállapította, hogy a 2001. május 23-án megjelentetett és a 2001. május 16-án közzétett ajánlati felhívást megváltoztató felhívás nem az ajánlatkérõ által szándékozott módosításra, hanem egy hibás megjelenés hibáinak kiküszöbölésére irányult. A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése csak a közbeszerzési eljárást kezdeményezõ ajánlati felhívás közzététele után az ajánlatkérõ által utólagosan megváltoztatott feltételek esetén írja elõ új ajánlattételi határidõ meghatározását a Kbt. 11. számú mellékletének megfelelõen.<br>
A Döntõbizottság a rendelkezésre álló iratokból megállapította, hogy a 2001. május 23-án a Közbeszerzési Értesítõ 5289. oldalán megjelent felhívás címe "Semmelweis Egyetem Testnevelési és Sporttudományi Kar ajánlati felhívásának helyesbítése". Ez a felhívás a "Helyesbítés" címû fejezetben jelent meg elkülönítve az ajánlati felhívásoktól és egyéb közleményektõl. Az ajánlatkérõ által kiadott ajánlati dokumentáció - amelyet kérelmezõ is megvásárolt - a helyesbítésnek megfelelõen tartalmazta az elbírálás feltételeit és az ajánlattétel egyéb szabályait.<br>
A Döntõbizottság nem fogadta el kérelmezõnek azt az álláspontját, hogy az ajánlati felhívás érdemi és lényeges feltételeinek változtatása minden esetben az ajánlati felhívás módosítását jelenti, mert a Kbt. irányadó rendelkezése csak az ajánlatkérõ által kért tartalommal megjelenõ ajánlati felhívás tartalmának az utólagos megváltoztatását nevesíti módosításként.<br>
A fentiek alapján a Döntõbizottság megállapította, hogy az ajánlattételi felhívást nem módosította ajánlatkérõ, hanem a hibásan - az ajánlatkérõ által kért tartalomtól eltérõ 6. c), 7. a), 13. a) és 13. b) ponttal - megjelenõ ajánlati felhívás olyan helyesbítése történt, ami az ajánlati felhívás eredetileg meghatározott tartalmát állította helyre. Ez a változtatás nem tekinthetõ a Kbt. szabályai szerint módosításnak és ezért nincs hatása az ajánlattételi határidõre sem és ennek alapján jogszerû az ajánlatkérõnek az ajánlati felhívás helyesbítésével kapcsolatos határidõ számítása.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése úgy rendelkezik, hogy az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
Az ajánlati felhívás helyesbítése 2001. május 23-án megjelent, errõl kérelmezõ legkésõbb az általa május 30-án átvett dokumentációból - melyhez ajánlatkérõ mellékelte az általa eredetileg meghatározott és a helyesbítettel azonos tartalmú ajánlati felhívását is - már értesült. Az elõzõekben az ajánlati felhívás helyesbítésével kapcsolatban kifejtettekre tekintettel a Döntõbizottság nem fogadta el kérelmezõnek azt az álláspontját, hogy a tájékoztatást kérõ 2001. június 20-i levél megküldése még az ajánlattétel elõtt 10 nappal történt, mert az ajánlati felhívás módosítása miatt az ajánlattétel idõpontja 2001. június 26-ról 2001. július 3-ra tolódott el, és ehhez viszonyítva a 2001. július 20-án feltett kérdés megfelel a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésének, mert az ajánlati felhívás csupán helyesbítésre került és nem módosításra és így az eredetileg meghatározott beadási határidõ nem változott és ezért a tájékoztatás kérés végsõ határideje 2001. június 16. szombat, illetve 2001. június 18. hétfõ volt.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdés szerint ajánlatkérõ válaszadási kötelezettsége és lehetõsége június 20-ig állt fenn, ezen idõpontot a kérdés megérkezése lekéste. Ennek alapján az ajánlatkérõ jogszerûen járt el, amikor nem válaszolt kérelmezõnek a Kbt. 38. § (1) bekezdésében meghatározott - az ajánlattételi határidõt megelõzõ 10. napig terjedõ - határidõ után feltett kérdésére.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A Döntõbizottság rámutat arra, hogy a közbeszerzés anyagi fedezetének az ajánlati felhívás közzétételekor kell rendelkezésére állnia az ajánlatkérõnek. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogsértõ eseményrõl - jelen esetben a feltételezett anyagi fedezet nélküli közbeszerzési eljárás kezdeményezése - való tudomásszerzéstõl számított 15 napon belül lehet jogorvoslati eljárást kezdeményezni.<br>
Kérelmezõ - bizonyíthatóan - legkésõbb 2001. május 30-án a dokumentáció megvásárlásakor tudomást szerzett a közbeszerzési eljárásról és annak tárgyáról. Ennek alapján a tudomásszerzéstõl számított 15 napos jogvesztõ határidõ 2001. június 14-én lejárt és miután kérelmezõ jogorvoslati kérelmét 2001. július 3-án nyújtotta be a Döntõbizottság álláspontja szerint a jogorvoslati kérelem e része elkésett.<br>
A Döntõbizottság megállapította, hogy a Kbt. a referenciaadási kötelezettségrõl nem rendelkezik, ez nem tartozik a közbeszerzési eljárással kapcsolatos jogvita eldöntéséhez, így ennek vizsgálatára a Döntõbizottság a Kbt. 76. § (1) bekezdés értelmében nincs hatásköre, ezért a jogorvoslati kérelemnek ennek a részének a részleteiben való vizsgálatát a Döntõbizottság mellõzte. A Döntõbizottság rámutat arra, hogy az iratanyagban - melyet a kérelmezõ nyújtott be a jogorvoslati kérelméhez csatolva - az ajánlatkérõ által kiállított referenciaigazolás megtalálható, hiszen az ajánlatkérõ által kiállított igazolás tartalmazza azt, hogy a kérelmezõ látja el ajánlatkérõnél a meghatározott õrzésvédelmi feladatot, csupán annak minõségérõl nem nyilatkozott.<br>
A Kbt 52. § (2) bekezdés a) pontja úgy rendelkezik, hogy érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.<br>
A Kbt 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Az ajánlattételi határidõ után benyújtott ajánlatok átvételével és kezelésével kapcsolatos szabályokat csupán az érvénytelenség körében szabályozza a Kbt. Ennek alapján nincs törvényi rendelkezés arról, hogy át lehet-e, illetve át kell-e venni az elkésett ajánlatot. A Döntõbizottság álláspontja szerint a kérdésnek nincs érdemi jelentõsége, hiszen ha az ajánlat elkésett, akkor az ajánlat a Kbt. 52. § (2) bekezdés a) pontja alapján érvénytelen, és így a Kbt. 53. § (2) bekezdése alapján nem vehet részt az eljárás további szakaszában. A Döntõbizottság álláspontja szerint jogszerû volt ajánlatkérõ részérõl az, hogy az utólag benyújtani kívánt ajánlatot az eljárás további szakaszába nem vonta be, illetve ilyen tartalmú nyilatkozatot tett.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította és ennek megfelelõen rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 2.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>