<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6864)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.416/11/2001.<br>
<br>
Tárgy: az Európa Mentõszolgálat Kft. jogorvoslati kérelme Budaörs Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Európa Mentõszolgálat Kft. (2040 Diósd, Sashegyi u. 61., képviseli: dr. Papp György István ügyvéd, 1054 Budapest, Alkotmány u. 10. 1/4., továbbiakban: kérelmezõ) Budaörs Város Önkormányzata (2040 Budaörs, Szabadság út 134., képviseli: dr. Dibáczi Zsuzsanna ügyvéd, 1244 Budapest, Thököly u. 117., továbbiakban: ajánlatkérõ) "Budaörs Város 24 órás központi ügyelet megszervezése, mûködtetése" tárgyú közbeszerzési eljárása ellen elõterjesztett jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#25">Kbt.) 25. §</a>-ára és a 26. § (6) bekezdésére tekintettel a 26. § (2) bekezdés második fordulatát, az 55. § (1) bekezdés második fordulatát, a 61. § (1) bekezdését és a 24. § (1) bekezdését, ezért ajánlatkérõnek az ajánlatok felbontását követõen hozott valamennyi döntését megsemmisíti.<br>
Kötelezi a Döntõbizottság ajánlatkérõt, hogy kérelmezõ részére a határozat kézbesítésétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. március 28-i 13. számában (1791) tette közzé részvételi felhívását hirdetmény közzétételével induló tárgyalásos eljárásra, a rendelkezõ részben írt tárgyban.<br>
Ajánlatkérõ a felhívás 8. pontjában határozta meg részvételre jelentkezõk pénzügyi, gazdasági és mûszaki alkalmasságának igazolására kért adatokat és tényeket. A részvételi felhívás 10. pontjában a keretszámot hatban állapította meg, és a 12. pontban megjelölte azon négy céget, amelyet meg kíván hívni.<br>
A részvételi jelentkezés határidejéig, 2001. április 24-ig a kérelmezõ, PRO-MED Bt., a MEDICATUS Kft. és az EUROP-MED Kft. nyújtotta be részvételre jelentkezését.<br>
Az EUROP-MED Kft. eredetileg két részvételre jelentkezést nyújtott be két különbözõ alvállalkozóval, majd ajánlatkérõ felhívására csak a PRO-MED Bt. alvállalkozóval benyújtott jelentkezését tartotta fenn.<br>
Ajánlatkérõ 2001. május 9-én hirdette ki, hogy ezen részvételre jelentkezõket alkalmasnak találta, és közvetlenül felhívta õket ajánlattételre.<br>
Ajánlati felhívása 5. a) pontjában az eljárás lefolytatásának menetét az alábbiak szerint határozta meg: "Ajánlattételi határidõ: az elsõ tárgyalás idõpontja 2001. június 7. Az eljárás többfordulós."<br>
Ajánlatkérõ a felhívása 8. pontjában meghatározta, hogy az ajánlatokat az összességében legelõnyösebb ajánlat szempontja szerint bírálja el, és megállapította a részszempontokat és súlyszámokat.<br>
Az ajánlattételi határidõig mind a négy korábbi részvételre jelentkezõ benyújtotta ajánlatát. Az ajánlatok bontásakor ismertették az ajánlattevõk nevét, székhelyét és ajánlati árát, és errõl jegyzõkönyvet készítettek.<br>
Közvetlenül az ajánlatok bontása után ajánlatkérõ megkezdte a tárgyalást, minden egyes ajánlattevõvel külön tárgyalt. A tárgyalásokról jegyzõkönyvet készített.<br>
Ajánlatkérõ újabb tárgyalást nem tartott. Az ajánlatokat akként értékelte, hogy Közbeszerzési Bizottságának tagjai egyenként, külön-külön értékelték és pontozták az ajánlatokat, majd szintén egyenként javaslatot tettek a nyertes ajánlattevõ személyére. Minden tag az EUROP-MED Kft.-t javasolta nyertes ajánlattevõnek. Ajánlatkérõ 2001. június 18-i keltezésû levelében arról tájékoztatta az ajánlattevõket, hogy: "A 24 órás központi ügyeletre benyújtott ajánlatukat Budaörs Város Közbeszerzési Bizottsága megtárgyalta, és határozatát meghozta. A határozat ismertetése ... 2001. június 26-án 10.00 órakor".<br>
2001. június 26-án a MEDICATUS Kft. kivételével minden ajánlattevõ megjelent.<br>
Az errõl készített jegyzõkönyv szerint:<br>
"A Közbeszerzési Bizottság jelen levõ elnöke tájékoztatja a megjelent ajánlattevõket, hogy az ajánlatkérõ a beadott ajánlatok áttekintése és értékelése után számára összességében a legelõnyösebb ajánlattevõt kiválasztotta.<br>
Az ajánlatkérõ ennek értelmében elõzetesen eredményt hirdet, mely szerint az EUROP-MED Orvosi Szolgáltató Kft. 29 439 156 Ft összegû ajánlatát fogadja el.<br>
A jelen levõ ajánlattevõk a jegyzõkönyv mellékletét képezõ nyilatkozatot aláírták, és az elõzetes eredményt tudomásul vették. Az ajánlatkérõ ezek után a Közbeszerzési Bizottság értékelõ anyagát az eljárásban részt vevõ valamennyi ajánlattevõnek megküldi, továbbá küld egy nyilatkozatot, melyet cégszerûen aláírva a kézhezvételtõl számított 3 naptári napon belül, 2001. június 29-én 12.00 óráig kell visszaküldeni a jegyzõi titkárságra.<br>
Amennyiben az ajánlattevõ a megadott határideig a cégszerûen aláírt nyilatkozatot nem küldi vissza, az ajánlatkérõ az elõzetes eredményt hivatalosan elfogadottnak tekinti.<br>
A visszaküldött és cégszerûen aláírt nyilatkozatok birtokában ajánlatkérõ végleges eredményt hirdet."<br>
Ajánlatkérõ még 2001. június 26-án minden egyes ajánlattevõ részére faxon eljuttatta az egyes Közbeszerzési Bizottsági tagok által tett értékeléséket, és a jegyzõkönyvben már hivatkozott nyilatkozatot. A nyilatkozatban a nyertest kihirdetõ elõzetes eredmény tudomásulvételére és elfogadására kellett választ adni. A kérelmezõt kivéve minden ajánlattevõ cégszerûen aláírva visszaküldte a nyilatkozatot ajánlatkérõnek.<br>
Ajánlatkérõ "végleges eredményt" nem hirdetett, írásbeli összegezést nem készített. Ajánlatkérõ az eljárást lezáró szerzõdést nem kötötte meg.<br>
A kérelmezõ kérelme alapján - a hiánypótlást követõen - a jogorvoslati eljárás 2001. június 3-án indult meg.<br>
Kérelmezõ tárgyaláson módosított jogorvoslati kérelmében kérte - ajánlatkérõ jogsértõ magatartásának megállapítása mellett - ajánlatkérõ döntéseinek visszamenõleges hatállyal történõ megsemmisítését. Ideiglenes intézkedésként a szerzõdés megkötésének megtiltása iránt terjesztett elõ kérelmet.<br>
Álláspontja szerint ajánlatkérõ közbeszerzési eljárása során több súlyos jogsértést követett el mind az ajánlatok értékelése során, mind az elõzetes eredményhirdetéssel. Ennek alátámasztásául hivatkozott többek között arra, hogy csak egy tárgyalás volt, közvetlenül az ajánlatok bontása után, az elõzetes eredményhirdetésre, a tudomásulvételre vonatkozóan megküldött nyilatkozatra.<br>
Ajánlatkérõ a tárgyaláson módosított észrevételében elismerte, hogy csak 2001. június 7-én tartott tárgyalást, ezt követõen újabb tárgyalásra nem került sor, továbbá azt is, hogy a Kbt. elõírásainak megfelelõ eredményhirdetést nem tartottak, és az írásbeli összegezést sem készítették el. Ezt azzal indokolta ajánlatkérõ, hogy a kihirdetettet csak elõzetes és nem végleges eredménynek tekintette.<br>
A Döntõbizottság a D.416/6/2001. számú határozatában ideiglenes intézkedést hozott a szerzõdés megkötését megtiltotta.<br>
A Döntõbizottság az alábbi indokok alapján a kérelmezõ jogorvoslati kérelmét alaposnak találta.<br>
A Kbt. alapvetõen kötelezõ jelleggel határozza meg a közbeszerzési eljárás szabályait, a Kbt. 25. §-a szerint: "A közbeszerzései eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi."<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet azzal, hogy meghívásos vagy tárgyalásos eljárásra csak akkor kerülhet sor, ha ezt a törvény megengedi. Míg a Kbt. 26. § (6) bekezdése kimondja, hogy a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
Ennek megfelelõen irányadó ajánlatkérõ által lefolytatott tárgyalásos eljárásra a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata, mely szerint: "Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez ... kötve van."<br>
Ajánlatkérõ ajánlati felhívása 5. a) pontjában meghatározta, hogy az eljárás többfordulós. Ugyanakkor Döntõbizottság a becsatolt iratokból és a felek nyilatkozataiból egyértelmûen megállapította, hogy ajánlatkérõ csak az egy tárgyalást, a meghirdetett elsõ tárgyalást tartotta meg. Ajánlatkérõ ezen magatartásával megsértette a Kbt. fentiekben hivatkozott szakaszait.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése második fordulata kötelezõen kimondja, hogy az eljárás eredményét nyilvánosan ki kell hirdetni.<br>
A Döntõbizottság a becsatolt, fentiekben részletesen ismertetett iratok és a felek egyezõ nyilatkozata alapján megállapította, hogy a Kbt. eredményhirdetésre vonatkozó rendelkezéseinek nem felelt meg ajánlatkérõ eljárása. Ajánlatkérõ írásbeli dokumentumai alapján arra vonható le csak következtetés, hogy 2001. június 26-án ajánlatkérõ csak saját belsõ, elõzetes határozatait ismertette, pl. Közbeszerzési Bizottsága tagjainak szavazatit küldte ki ajánlattevõk részére. Maga ajánlatkérõ is úgy nyilatkozott, hogy ez még nem az eljárást lezáró döntése volt, ezt támasztja alá, hogy további nyilatkozatokat kért még ajánlattevõktõl, azonban ezt követõen már nem hozott újabb határozatot, illetve döntést. Ezzel a magatartásával ajánlatkérõ megszegte a Kbt. 55. § (1) bekezdés második fordulatát.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A Döntõbizottság ajánlatkérõ elismerése és az írásbeli dokumentumok alapján megállapította, hogy ajánlatkérõ ilyen írásbeli összegezést nem készített, annak ismertetése és megküldése is elmaradt, így ajánlatkérõ ezen magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság az iratok alapján megállapította, hogy ajánlatkérõ eljárása során ajánlattevõktõl két alkalommal is - a 2001. június 26-án a jegyzõkönyv jelenléti ívén, továbbá az ugyanezen napon kiküldött nyilatkozaton - arra vonatkozóan kért cégszerû nyilatkozatot, hogy az elõzetes eredményt vegyék tudomásul, illetve fogadják el.<br>
A Döntõbizottság álláspontja szerint ilyen nyilatkozattételre felhívás nemcsak ellentétes a Kbt. szabályival, hanem sérti a Kbt. 24. § (1) bekezdésében meghatározott alapelvet, a verseny tisztaságát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 25. §-ára és a 26. § (6) bekezdésére tekintettel a 26. § (2) bekezdés második fordulatát, az 55. § (1) bekezdés második fordulatát, a 61. § (1) bekezdését és a 24. § (1) bekezdését. A Döntõbizottság álláspontja szerint ezen jogsértések olyan jellegûek, amelyek indokolttá teszik ajánlatkérõ döntéseinek visszamenõleges hatállyal történõ megsemmisítését. A Döntõbizottság a Kbt. 88. § (1) bekezdés c) pontja alapján az ajánlatok felbontását követõen hozott ajánlatkérõi döntéséket semmisítette meg, úgy ítélte meg, hogy ezen aktustól kezdõdõen szükséges biztosítani a Kbt. szabályainak megfelelõ eljárás lefolytatását.<br>
A Döntõbizottság a jogsértések reparálhatóságára tekintettel, és mivel még nem történt szerzõdéskötés, mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. július 30.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>