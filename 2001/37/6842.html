<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6842)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.409/12/2001.<br>
<br>
Tárgy: a Magyar Vízügyi Kivitelezõ Kft. jogorvoslati kérelme Kecskemét Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Vízügyi Kivitelezõ Kft. (6728 Szeged, Dorozsmai út 46., képviseli: dr. Óvári Judit ügyvéd, 6721 Szeged, Vadász u. 8. fszt. l., továbbiakban: kérelmezõ) Kecskemét Megyei Jogú Város Önkormányzata (6000 Kecskemét, Kossuth tér 1., képviseli: dr. Iszer Tamás fogalmazó, továbbiakban: ajánlatkérõ) "Kecskemét-Méntelek, Törekvés és Kossuth lakótelep ivóvízellátása" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 19-i 16. számában (2339) tette közzé ajánlati felhívását nyílt eljárás megindítására a rendelkezõ részben írt tárgyban.<br>
Az ajánlati felhívása 11. pontjában meghatározta az ajánlattevõkkel szemben támasztott pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság igazolásával kapcsolatban - többek között - az alábbi követelményeket támasztotta:<br>
" - az 1998., 1999., 2000. évi legjelentõsebb - a közbeszerzés tárgyához hasonló, min. bruttó 100 M Ft beruházási értéket elérõ - kivitelezési munkák ismertetése, a szerzõdést kötõ másik fél megnevezésével, a saját teljesítés mértékének megadásával,<br>
- tanúsított minõségbiztosítási rendszer dokumentálása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>bekezdés g) pontja szerint."<br>
Ugyanezen mûszaki feltételeket az alkalmatlanná minõsítés szempontjai között is feltüntette az ajánlati felhívása 11. b) pontjában.<br>
A 13. pontban meghatározta az ajánlatok elbírálásának szempontját. A 16. pont elsõ francia bekezdésében elõírta 30 napnál nem régebbi cégkivonat csatolásának kötelezettségét.<br>
Az ajánlattételi határidõ leteltéig, 2001. május 30-ig heten nyújtották be az ajánlatukat: a kérelmezõ, a SADE Kft., a STRABAG Kft., a SWIETELSKY Kft., a HAJDÚ és Társai Kft., a BÁCSVÍZ Rt. és a Contur-Bau Rt.<br>
Ajánlatkérõ 2001. június 21-én hirdette ki az eljárást lezáró döntését, a kérelmezõt kivéve minden ajánlatot érvényesnek és minden ajánlattevõt alkalmasnak minõsített. A kérelmezõt alkalmatlannak minõsítette. Ajánlatkérõ döntése szerint a kérelmezõ nem rendelkezik az 1998. az 1999. és a 2000. évre vonatkozóan az elõírt, a közbeszerzés tárgyához hasonló minimum 100 M Ft beruházási értéket elérõ kivitelezési referenciával. Ezt azzal indokolta, hogy a kérelmezõ létesítõ okiratának kelte a becsatolt cégkivonata szerint 2001. március 9-e, azzal, hogy jogelõdre vonatkozó bejegyzést nem tartalmaz. A kérelmezõ pedig ajánlatában a Magyar Vízügyi Kivitelezési Kft. referenciáit nyújtotta be. A kérelmezõ által becsatolt engedményezési okiratok, illetve a kérelmezõ bemutatása pedig nem pótolja a jogelõdre vonatkozó cégbírósági bejegyzést.<br>
Nyertes ajánlattevõnek a BÁCSVÍZ Rt.-t választották.<br>
Ajánlatkérõ az eljárást lezáró szerzõdést nem kötötte meg.<br>
A kérelmezõ hiánypótlását követõen a jogorvoslati eljárás 2001. június 28-án indult meg. Jogorvoslati kérelmében kérte ajánlatkérõ alkalmatlanná minõsítõ döntésének megsemmisítését, jogsértés megállapítását, ajánlatkérõ kötelezését az eljárási költségek viselésére. Ideiglenes intézkedés iránti kérelmében az eljárás felfüggesztését és a szerzõdés megkötésének megtiltását kérte.<br>
Álláspontja szerint az ajánlatot benyújtó Magyar Vízügyi Kivitelezõ Kft. általános és egyetemes jogutódja a Magyar Vízügyi Kivitelezési Kft.-nek, nem átalakulás folytán, hanem szerzõdéses jogutód, engedményezési szerzõdések alapján.<br>
A kérelmezõ a tárgyaláson elõadta, hogy a Magyar Vízügyi Kivitelezési Kft.-t még 1994. június 28-án alapította a Városi Vízügyi Beruházási Kft. és a külföldi székhelyû SADE társaság. Az alapítást követõen benyújtották cégbejegyzés iránti kérelmüket, majd a társaság megkezdte a mûködését, és hat éven keresztül folytatta üzletszerû gazdasági tevékenységét. A Legfelsõbb Bíróság a 2000. december 7-én jogerõre emelkedett Cgf. II. 33.356/1999/9. számú határozatában elutasította a Magyar Vízügyi Kivitelezési Kft. cégbejegyzés iránti kérelmét. A Legfelsõbb Bíróság határozatát azzal indokolta, hogy az egyik alapító tag a Városi Vízügyi Beruházási Kft. bejegyzés iránti kérelmét jogerõsen elutasították, ezért nem jogalany, így nem alapíthat társaságot sem. Az erre vonatkozó okiratokat kérelmezõ csatolta. Bejelentette, hogy jelenleg is folyamatban van a Magyar Vízügyi Kivitelezési Kft. vonatkozásban a vagyoni viszonyok rendezése, az elszámolás.<br>
Kérelmezõ elõadta, hogy ezt követõen alakította meg Szeged Megyei Jogú Város Önkormányzata és a külföldi székhelyû SADE társaság 2001. március 9-én a Magyar Vízügyi Kivitelezõ Kft.-t, a kérelmezõt. A cégbejegyzés 2001. április 4-én történt meg.<br>
Álláspontja szerint az ajánlatához csatolt két engedményezési szerzõdés alapján, amelyet a Magyar Vízügyi Kivitelezési Kft. és a Magyar Vízügyi Kivitelezõ Kft. "Szeged, 2001. április" keltezésû okiratban kötött megállapítható, hogy kérelmezõ a Magyar Vízügyi Kivitelezési Kft. általános és egyetemes jogutódja. A kérelmezõre engedményezték a Magyar Vízügyi Kivitelezési Kft. által kötött vállalkozási szerzõdésekbõl eredõ szavatossági és garanciális kötelezettségeket, ez az engedményezés visszterhes volt, ellenértékként a kérelmezõt a szerzõdés<br>
<br>
4. pontjában feljogosították arra, hogy a Magyar Vízügyi Kivitelezési Kft. kivitelezési munkáit referenciaként felhasználja. Míg a másik engedményezési szerzõdésben, illetve annak mellékletében felsorolt élõ, folyamatos vállalkozási szerzõdéseket engedményezték rá.<br>
A kérelmezõ a tárgyaláson hivatkozott továbbá arra, hogy az érdekelt tulajdonosok, illetve képviselõik - Szeged Megyei Jogú Város Önkormányzata, a SADE társaság, a végelszámolás alatt álló Szegedi Hõforrás és Fürdõ Vállalat, a Magyar Vízügyi Kivitelezési Kft. elszámolásában érdekelt SERVITEC Városi Szolgáltatásokat Biztosító Kft. - szintén még 2001 áprilisában üzlettársi megállapodást írtak alá. Ebben rendezték egymás között a vagyoni viszonyokat, a munkavállalók jogi helyzetét, valamint a Magyar Vízügyi Kivitelezési Kft. eszközei a kérelmezõ rendelkezésébe kerültek. A kérelmezõ nyilatkozott arra vonatkozóan, hogy a minõségbiztosítási rendszer vonatkozásában az auditáló cég elfogadta a jogutódlást.<br>
A kérelmezõ álláspontja szerint ezen okiratok alapján és azzal, hogy minden eszköz, illetve munkaerõ szerzõdéssel átkerült a kérelmezõhöz, egyértelmû, hogy általános és egyetemes jogutódja a Magyar Vízügyi Kivitelezési Kft.-nek.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a konkrét ügyben még a régi társasági törvényt, az 1988. évi VI. tv.-t (továbbiakban: régi Gt.) kell alkalmazni, mivel a Magyar Vízügyi Kivitelezési Kft. még annak hatálya alatt nyújtotta be a bejegyzés iránti kérelmét, amelyet jogerõsen elutasítottak.<br>
Álláspontja szerint, mivel a kérelmezõ által jogelõdnek feltüntetett céget, a Magyar Vízügyi és Kivitelezési Kft.-t a cégjegyzékbe be sem jegyezték, az a régi Gt. 24. § (1) bekezdése értelmében létre sem jött, mivel a társaság a bejegyzéssel jön létre. Hivatkozott arra, hogy ebben az esetben a régi Gt. 25. § (1) és (2) értelmében a társaság nevében eljárók felelõsek korlátlanul és egyetemlegesen a közös név alatt vállalt kötelezettségekért. A polgári jogi társaság szabályainak alkalmazását csak a felek belsõ, egymás közötti viszonyában teszi lehetõvé a régi Gt.<br>
A jogilag nem létezõ, nem jogalany Magyar Vízügyi Kivitelezési Kft. pedig nem köthet semmilyen szerzõdést.<br>
Álláspontja szerint a referencia egyébként is olyan "jogosultság", amely személyhez, szervezethez kötött, szerzõdéssel át nem ruházható. Önmagában az, hogy az auditáló cég elfogadta a jogutódlást, nem mérvadó.<br>
Egyéb érdekeltként a BÁCSVÍZ Rt. szintén a jogorvoslati kérelem elutasítását kérte.<br>
Álláspontja szerint sem állapítható meg, hogy a kérelmezõ a Magyar Vízügyi Kivitelezési Kft. jogutódja lenne. Észrevételében hivatkozott továbbá arra, hogy egy 2001. márciusában alakított társaság, mint a kérelmezõ nem rendelkezhet az 1998., az 1999. és a 2000. évre vonatkozó referenciával.<br>
A Döntõbizottság a kérelmezõ jogorvoslati kérelmét alaptalannak találta.<br>
A Döntõbizottság az alábbi indokok alapján megállapította, hogy kérelmezõ a Magyar Vízügyi Kivitelezési Kft.-nek nem jogutódja, a hivatkozott referenciák felhasználására engedményezési szerzõdés alapján sem jogosult.<br>
A konkrét ügyben a fentiekben hivatkozott régi Gt. rendelkezései az irányadóak, tekintettel arra, hogy még annak hatálya alatt nyújtották be a Magyar Vízügyi és Kivitelezési Kft. cégbejegyzés iránti kérelmét.<br>
A régi Gt. 24. § (1) bekezdése értelmében a gazdasági társaság a cégjegyzékbe való bejegyzéssel - a társasági szerzõdés megkötésének idõpontjára visszamenõleg - jön létre. A Legfelsõbb Bíróság fentiekben megjelölt határozata alapján egyértelmûen megállapítható, hogy a Magyar Vízügyi Kivitelezési Kft. cégbejegyzési kérelmét jogerõsen elutasították. Így ezen cég a régi Gt. hivatkozott 24. § (1) bekezdése értelmében létre sem jött, nem jogalany. Létre sem jött cég vonatkozásában sem általános, sem különös jogutódlás nem állapítható meg.<br>
Ilyen esetben a régi Gt. 25. § (1) bekezdése alapján a társaság nevében eljárók felelnek korlátlanul és egyetemlegesen a közös név alatt vállalt kötelezettségekért, míg a 26. § értelmében a felek egymás közötti viszonyára - ha ennek feltételei fennállnak és a felek másként nem rendelkeznek - a polgári jogi társaság - szabályait kell megfelelõen alkalmazni.<br>
A Döntõbizottság álláspontja szerint a kérelmezõ által hivatkozott engedményezési szerzõdés, illetve szerzõdéses jogutódlás (kérelmezett által csatolt üzlettársi megállapodás) azért sem vehetõ figyelembe, mert a polgári törvénykönyvrõl szóló 1959. évi IV. tv. (továbbiakban Ptk.) 328. § (1) bekezdése értelmében követelés ruházható át szerzõdéssel, ez az engedményezés lényeges tartalmi eleme. A Ptk. 328. § (2) bekezdése kifejezetten kizárja a jogosult személyéhez kötött követelések átruházását. A Döntõbizottság álláspontja szerint a referencia, illetve referenciahasználat egyrészt nem követelés, másrészt a referencia személyhez kötött jogosultság, csak arra a személyre vonatkozik, így nem ruházható át.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. július 25.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>