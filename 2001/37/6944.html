<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6944)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.448/13/2001.<br>
<br>
Tárgy: a Junior Vendéglátó Rt. I. r., a Herdlicska Közétkeztetés és Szolgáltató Egyéni Cég II. r., a Sodexho Magyarország Kft. III. r. kérelmezõ jogorvoslati kérelme Budapest Fõváros X. ker. Kõbánya Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Junior Vendéglátó Rt. (1095 Budapest, Mester u. 29-31. továbbiakban II. r. kérelmezõ), a Herdlicska Közétkeztetési és Szolgáltató Egyéni Cég (1046 Budapest, Fóti út 56., továbbiakban II. r. kérelmezõ, képviseli: dr. Matúz Norbert, 1142 Budapest, Dorozsmai út 37/B.) és a Sodexho Magyarország Kft. (1115 Budapest, Etele út 68., továbbiakban: III. r. kérelmezõ, képviseli dr. Ferenczi Gábor ügyvéd, 1026 Budapest, Kelemen L. u. 2/3. fsz. 5.) kérelmezõknek a Budapest Fõváros X. ker. Kõbánya Önkormányzata (1102 Budapest, Szent László tér 29., továbbiakban ajánlatkérõ, képviseli: a Tender-Co Gazdasági Szervezõ és Vagyonkezelõ Kft., l 119 Budapest, Petzvál József u. 56.) "közétkeztetés biztosítása" tárgyú közbeszerzési eljárása ellen elõterjesztett jogorvoslati kérelmeit elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ az Közbeszerzési Értesítõ 2001. március 28-i 13. számában (2052) tette közzé az elõzetes összesített tájékoztatóját. Ebben, a 2.5. pontban meghatározta várható beszerzésként a közétkeztetés biztosítását mint nyílt eljárás keretében történõ közbeszerzési eljárást. Elõre látható mennyiségként 10 000 adag/napot jelölt meg azzal, hogy ez a Kõbánya területén lévõ 37 intézmény közétkeztetésének biztosítására terjed ki, 2001. július 1-jétõl kezdõdõen 3 éven keresztül.<br>
Ajánlatkérõ a Közbeszerzési Értesítõ 2001. május 30-i 22. számában (3714) tette közzé ajánlati felhívását nyílt közbeszerzési eljárás megindítására.<br>
Az ajánlati felhívása 3. a) pontjában meghatározta, hogy a fenntartásában lévõ óvodák, általános- és középiskolák, nyári napközis táborok, gondozási központok közétkeztetési feladatainak az ellátása a beszerzés tárgya. Az intézményeket területi elhelyezkedésük alapján két részre osztotta, I. területi részre és II. területi részre, és területi részenként lehetõvé tette részajánlat tételét. A felhívása 4. pontjában a teljesítési idõként 2001. augusztus 1-je és 2004. június 31-e közötti idõtartamot jelölte meg. Az ajánlattételi határidõt - a 6. a) pontban az ajánlati felhívás közzététele napját követõ elsõ naptól számított 26. nap 10.00 órájában határozta meg az ajánlatkérõ.<br>
Az ajánlati felhívás 8. a) pontjában 500 E Ft értékû ajánlatibiztosíték-nyújtási kötelezettséget írt elõ. A 8. b) pont szerint ezt a biztosítékot az ajánlattételi határidõ lejártáig kellett átutalni az ajánlatkérõ megadott számlájára. Ezzel azonos értékûnek fogadta el ajánlatkérõ, ha feltétel nélküli és visszavonhatatlan bankgaranciát nyújtanak részére. Elõírta továbbá, hogy a bankgarancia eredeti példányát vagy az ajánlati biztosíték átutalását igazoló terhelési értesítõ bank által hitelesített példányát az ajánlathoz kell csatolni. Kifejezetten tájékoztatta ajánlattevõket arról, hogy ennek hiányában az ajánlatuk érvénytelen.<br>
Ajánlatkérõ felhívása 11. pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket. A pénzügyi, gazdasági alkalmasság igazolására - többek között - kérte az elõzõ 3 év mérlegének, eredménykimutatásának csatolását. A mûszaki alkalmasság igazolása körében pedig - többek között - elõírta: a közétkeztetésrõl szóló igazolt referenciák bemutatását az elõzõ 3 évre vonatkozóan, azon mûszaki-technikai felszereltség bemutatását, amellyel a szolgáltatást teljesíti (báziskonyha, a kiszállítást teljeskörûen biztosító hõtárolós szállítóedények, megfelelõ szállítóeszköz). A teljesítésbe bevonni kívánt szakemberteam vonatkozásában bemutatási kötelezettséget állapított meg azzal, hogy kérte a minõség-ellenõrzésért felelõs szakemberek rövid szakmai önéletrajzát és szakmai végzettségük igazolását.<br>
Ajánlatkérõ az ajánlati felhívása 11. b) pontjában az alábbiak szerint határozta meg a mûszaki alkalmatlanságot eredményezõ okokat:<br>
- "az ajánlattevõ nem rendelkezik a beszerzés tárgyát képezõ feladat ellátásához szükséges mûszaki-technikai felszereltséggel (saját vagy bérelt báziskonyha, a kiszállítást teljeskörûen biztosító hõtárolós szállítóedények, megfelelõ saját szállítóeszközpark),<br>
- legalább egy, a meghirdetetthez hasonló nagyságrendû (adagszámú), jellegû, minimum 2 évig folyamatosan teljesített és a megrendelõ által pozitív véleménnyel igazolt referencia hiánya,<br>
- aki nem alkalmaz a beszerzés tárgyát képezõ feladat ellátásához szükséges létszámban szakembereket, azaz konyhánként legalább két fõ, a feladat ellátásához szükséges szakirányú végzettséggel (szakács) rendelkezõ munkatársat,<br>
- egy fõ szakképzett élelmezésvezetõt és<br>
- egy fõ szakképzett diétás szakácsot vagy diétás nõvért".<br>
Ajánlatkérõ a felhívása 13. pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el, továbbá rögzítette a részszempontokat és a súlyszámokat is. A 14. pontban kizárta többváltozatú ajánlat megtételét.<br>
A 16. pontban az "Egyéb információk" címszó 3. francia bekezdésében elõírta, hogy az ajánlatok összeállításához a vendéglátás és a közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM-EüM-FVM együttes rendelet (továbbiakban: rendelet) ajánlásait azzal az eltéréssel vegyék figyelembe, hogy ajánlatkérõ az általános iskolás tanulók esetében nem kér korcsoportonként megbontást, az ajánlatot a 11-14 éves korcsoportra vonatkozó ajánlások figyelembevételével kell kidolgozni. Míg a 8. francia bekezdésben a szolgáltatás teljesítésére kijelölt egységekre vonatkozóan az ÁNTSZ igazolását kérte arról, hogy ott 1998 januárjától kezdõdõen nem volt közegészségügyi korlátozó intézkedés. Ajánlatkérõ ajánlati felhívása utolsó, 17. pontjában hivatkozott az elõzetes összesített tájékoztatójára.<br>
Ajánlatkérõ a Közbeszerzési Értesítõ 2001. július 18-i 29. számában (5528) helyesbítette az ajánlati felhívását. A helyesbítés a 8. a) pontra vonatkozott, mely szerint az ajánlati biztosíték összege területi részenként 500 E Ft.<br>
Ajánlatkérõ ajánlati dokumentációt is összeállított. Ebben részletezte az ajánlatok összeállításával, benyújtásával kapcsolatos információkat, a szerzõdéses feltételeket, a mûszaki leírásokat.<br>
Az ajánlati dokumentáció B.3. pontja tartalmazza az ajánlatkérõ által a szakmai alkalmasság bizonyítására: a képzettség, a végzettség igazolására támasztott követelményeket. A teljesítésért és a minõség ellenõrzésért felelõs szakemberek vonatkozásában elõírta rövid szakmai önéletrajz, a végzettséget igazoló okmányok másolatának csatolását, míg a teljesítésben részt vevõ további munkavállalókról pedig az alábbi adatokat kérte: név, iskolai végzettség, szakmai végzettség, feladat és szolgálati hely a szolgáltatás teljesítése során, gyakorlati évei száma:<br>
Ajánlatkérõ dokumentációja B.4. pontjában pontosan meghatározta az ajánlattevõk számára, milyen részletességgel adjanak tájékoztatást mûszaki-technikai felszereltségükrõl, a kiszállítást biztosító jármûparkjukról, a szállítóedényekrõl, a konyhákról, és milyen igazolásokat, engedélyeket csatoljanak. Ebben a körben ajánlatkérõ elfogadta bérelt konyhának azt, ha az ajánlattevõ kötelezõ érvényû nyilatkozatban vállalta bérleti szerzõdés kötését az általa felajánlott fõzõkonyhák üzemeltetésére.<br>
Az ajánlati dokumentáció F.3.1. pontja szerint az ajánlattevõknek kétszer két hétre (május, illetve február hónapra) mintaétlapot kellett csatolni ajánlatukhoz, "az étlapokon az ételek megnevezésén kívül a kiszolgálandó adag nagyságát is tüntessék fel (pl: csontleves 3 dl, natúr szelet 9 dkg, párizsi 5 dkg, paprika 1/2 db)".<br>
Az F.3.2. pont szerint az egyes étlapokat ki kell egészíteni napi energia- és tápanyag-beviteli számítással, a rendelet 2. sz. mellékletének "A" táblázata szerinti tápanyagokra azzal, hogy a hozzáadott cukor, energia és koleszterin kiszámítását nem kéri. Egy fõre, 10 napra vonatkozóan élelmiszer-felhasználási kimutatás készítési kötelezettséget határozott meg ezen rendelet 2. számú mellékletének "C" és "D" táblázatában megnevezett élelmiszerekre. Ajánlattevõktõl ezen számításoknak az elvégzését mind a napi háromszori étkezés, mind a csak ebéd szolgáltatása vonatkozásában kérte.<br>
Az ajánlati dokumentáció 8. pontjában ajánlatkérõ szintén akként jelölte meg az ajánlati biztosíték teljesítésének a feltételét, hogy területi részenként kell az 500 E Ft összegû biztosítékot nyújtani, egyebekben az ajánlati biztosítékkal szemben támasztott követelményei azonosak voltak az ajánlati felhívásában közöltekkel. Ajánlatkérõ dokumentációjának III. pontja tartalmazza az általa elkészített szerzõdéses blankettát. Míg a IV. pontjában a mûszaki leírás címszó alatt tájékoztatta az ajánlattevõket területi részenként, intézménytípusonként, étkezési fajtánként az általa igényelt adagmennyiségekrõl, nyersanyagnormák megjelölése mellett.<br>
Az ajánlati dokumentáció 1. sz. mellékletében ajánlattevõk részére a nyilatkozat és árajánlat megtételére mintát tett közzé ajánlatkérõ, ebben meg kellett jelölni 1 évi bruttó ellenérték (Ft) összeget is.<br>
Ajánlatkérõ biztosította az általa bérletre felajánlott fõzõkonyhák megtekintését.<br>
Az I. r. kérelmezõ kérdésére ajánlatkérõ írásban tájékoztatta ajánlattevõket, hogy nem minden dolgozójuk vonatkozásában kéri a szakmai alkalmasság igazolását, hanem csak a szolgáltatás teljesítésére kijelölt egységeknél és konkrétan a dokumentációban meghatározott munkakört betöltõ munkavállalók esetében.<br>
Az ajánlattételi határidõ leteltéig - 2001. június 25-ig - a kérelmezõkön kívül ajánlatot nyújtott még be a Penzió 17 Kft. és az Elamen Rt.<br>
A III. r. kérelmezõ az I. területi részre tett ajánlatot, míg a többi ajánlattevõ mindkét területi részre. A II. r. kérelmezõ ajánlatát vagylagosan akként tette meg, hogy mindkét területi részre kéri értékelni ajánlatát, de nyertessége esetén is csak az egyik területi részre kívánja megkötni a szerzõdést.<br>
Ajánlatkérõ a 2001. július 4-én kelt levelében tájékoztatta kérelmezõket az ajánlatuk érvénytelenné nyilvánításáról.<br>
Ajánlatkérõ az I. r. kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az alábbi három ok miatt nyilvánította érvénytelenné:<br>
l. Ajánlatában nem határozta meg az 1 évi bruttó szolgáltatási ellenértéket.<br>
<br>
2. Az általa csatolt mintaétlapokon nem került feltüntetésre a kiszolgálandó adag nagysága és az általános ételadagolási útmutatója az étlapon szereplõ ételeket csak részlegesen fedi le.<br>
<br>
3. Nem csatolta a teljesítésért, valamint a minõségellenõrzésért felelõs szakemberek szakmai önéletrajzát, valamint a végzettségüket igazoló okmányok másolatát, sõt a szakmai alkalmasság szempontjából kiemelten kezelt élelmezésvezetõnek, illetve diétás szakembernek a dokumentációban kért adatait sem közölte.<br>
Ajánlatkérõ a II. r. kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) és d) pontja alapján az alábbi hat ok miatt nyilvánította érvénytelenné: <br>
<br>
1. A II. r. kérelmezõ az ajánlatát mindkét területi részre megtette, ezért kétszeresen, területi részenként kellett volna 500 E Ft értékû összegû biztosítékot nyújtania. Ehhez képest csak 500 E Ft értékû biztosíték iránt intézkedett. Nem csatolta a bank által hitelesített példányát az ajánlati biztosíték átutalásának.<br>
<br>
2. Ajánlatában bemutatja a teljesítésért felelõs területi és minõségbiztosítási vezetõket, az élelmezésvezetõt, a dietetikus munkatársaikat, valamint becsatol 11 db szakácsbizonyítványt, azonban a többi beosztott munkavállaló vonatkozásában nem adja meg a dokumentációban kért adatokat, hanem helyette csak a jövõre vonatkozó, helyi munkavállalók alkalmazását ígérõ vállalást tesz.<br>
<br>
3. Ajánlatában nem a dokumentációban elõírt konkrétsággal ismertette a rendelkezésre álló szállítóedényzetet, emiatt nem állapítható meg a teljesítéshez rendelkezésre álló edényzet mennyisége, összetétele. Nem adott tájékoztatást arról, hogy a bérbe veendõ konyhák esetében rendelkezésre állnak-e a konyhatechnikai felszerelések, eszközök, hanem ezt egy jövõre vonatkozó vállalással helyettesítette.<br>
<br>
4. A becsatolt étlapokon az adagok nagyságát nem tüntette fel, és az ajánlatában található általános tálalási lap az étlapot részlegesen fedi le.<br>
<br>
5. Ajánlatában a kért energia- és tápanyagbevitelt nem napi szinten, hanem 10 nap átlagában adta meg.<br>
<br>
6. A pénzügyi és gazdasági alkalmassága igazolására az 1999. évre vonatkozóan becsatolt vállalkozói személyi-jövedelemadó-bevallása hiányos, nem tartalmazza a vállalkozásból származó bevételt bemutató oldalt.<br>
Ajánlatkérõ a III. r. kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alján az alábbi három ok miatt nyilvánította érvénytelenné:<br>
<br>
1. Ajánlatában a teljesítésben részt vevõ munkavállalóknak csak a szakmai megoszlását közölte, a dokumentációban kért adatokat nem.<br>
<br>
2. Az ajánlatához csatolt mintaétlap négy hétre szól, azonban nem jelölték meg, hogy konkrétan mely idõszakra, és az adagok nagyságát sem tüntették fel.<br>
<br>
3. Ajánlatukban három egységüket - köztük a Mogyoródi úti konyhájukat jelölték ki a szolgáltatás teljesítésére, azonban a Mogyoródi úti konyha vonatkozásában nem csatolták az ÁNTSZ igazolását.<br>
Az I. r. kérelmezõ 2001. július 6-án, míg II. és III. r. kérelmezõ július 9-én nyújtotta be jogorvoslati kérelmét.<br>
A Döntõbizottság a jogorvoslati kérelmeket egyesítette és egy eljárás keretében bírálta el.<br>
Mindhárom kérelmezõ kérte az ajánlatukat érvénytelenítõ ajánlatkérõi döntés megsemmisítését, ajánlatkérõ marasztalását az eljárási költségekben, és ideiglenes intézkedésként a közbeszerzési eljárás felfüggesztése, illetve a szerzõdéskötés megtiltása iránt terjesztettek elõ kérelmet.<br>
Az I. r. kérelmezõ jogorvoslati kérelmét az alábbiakkal indokolta:<br>
- Az 1. évre vonatkozó bruttó ellenértéket azért nem tüntette fel, mert ajánlatkérõ táblázata nem egyértelmûen volt megszerkesztve és megszövegezve, emiatt közölt csak napi ellenértéket. Hivatkozott arra is, hogy az ajánlatában feltüntetett adatokból ez az 1 évi bruttó ellenérték kiszámítható, és ehhez hasonló kiszámítást az Elamen Rt. ajánlata vonatkozásában ajánlatkérõ meg is tett.<br>
- Azt nem vitatta, hogy az általa csatolt étlapokon nem tüntette fel az adagmennyiségeket, azonban arra hivatkozott, hogy az egységes tálalási útmutatója tartalmazza az adagnagyságokat. A tálalási útmutatóból csak a salátafélék és a zöldségáruk adagmennyisége hiányzik, de annak is szakmai indokai vannak, a kínálat szezononként erõsen változó. Elõadta, hogy nem az ajánlatkérõ által kért adagmennyiségnek van jelentõsége, hanem az általa alkalmazott nyersanyagkiszabatoknak. Szakmai szempontok alapján a nyersanyagkiszabatok figyelembevételével hozható megalapozott döntés.<br>
- Elõadta, hogy azért nem csatolta a szakmai önéletrajzokat és végzettségeket igazoló okiratokat, mert biztosítani kívánta a személyes adatok védelmét, és e körben hivatkozott az adatvédelmi biztosnak az ajánlatához csatolt levelére.<br>
- Megkérdõjelezte, hogy a Penzió 17 Kft. rendelkezik-e az ajánlati felhívásban elõírt referenciával. Álláspontja szerint a felhívás ezen pontja akként értelmezhetõ, hogy egy teljesítési helyre kell legalább ilyen nagyságrendû szolgáltatást teljesíteni, míg tudomása szerint a Penzió 17 Kft.-nek több megrendelõ részére teljesített szolgáltatása alapján jön össze ilyen nagyságrendû referenciája.<br>
A II. r. kérelmezõ jogorvoslati kérelmét az alábbiakkal indokolta:<br>
- Álláspontja szerint ugyan két területi részre tett ajánlatot, azonban vagylagosan tette meg, nyertessége esetén csak az egyik területi részre kötötte volna meg a szerzõdést. Így elegendõ csak egy területi részre nyújtani az ajánlati biztosítékot.<br>
- Elõadta, hogy székhelyén úgynevezett "banki terminál" mûködik, ezen keresztül intézkedett az ajánlati biztosíték átutalásáról, és ennek a terhelési értesítõjét csatolta ajánlatához. Ez az értesítõ álláspontja szerint pedig hiteles példány, külön a bank által igazoltatni, hitelesíttetni nem szükséges.<br>
- Ajánlata megfelel a szakmai alkalmasság igazolásával szemben támasztott követelményeknek. Ezen az ellátási területen még nem õ nyújt szolgáltatást, ott nem lehetnek beosztott dolgozói, és emiatt vállalta helyi szakképzett munkaerõ felvételét, és természetesen az õ vonatkozásukban még nem adhatta meg a kért adatokat. Hivatkozott arra is, hogy ezt a kérdést ajánlatkérõnek az alkalmasság vagy alkalmatlanság körében kellett volna elbírálnia.<br>
- Elõadta, hogy ajánlatában, a 19. oldalon "szállítóedényzet" címszó alatt részletesen ismertette a birtokában lévõ szállító edénypark adagszámát, állapotát, jellemzõit. A pályázat elnyerése esetére pedig kötelezettséget vállalt az elõírt hõtárolós edényzetben való szállításra.<br>
- Álláspontja szerint ajánlata nem érvénytelen, mert nyilatkozott arról, hogy ajánlatkérõtõl kívánja bérbe venni a konyhákat, és külön nyilatkozatban azt is vállalta, hogy biztosítani fogja nyertessége esetén a konyhák teljes felszerelését konyhatechnikai eszközökkel.<br>
- Álláspontja szerint a mintaétlapokon ugyan nem szerepel a kiszolgálandó adag nagysága, de az általános tálalási lapja tartalmazza az adagnagyságokat, és amennyiben azoktól eltérés volt, ott kifejezetten feltüntette ezt.<br>
- Megítélése szerint a szakmai indokok alapján helyesebb az energia- és tápanyag-beviteli számítás elvégzése nem napi szinten, hanem 10 nap átlagában (a jogszabályok is ekként rendelkeznek), õ ajánlatában 10 nap átlaga alapján adta meg az értékeket, és végül is megjelölt egy napra szóló értéket is.<br>
- Az 1999. évre vonatkozó vállalkozói személyi jövedelemadó-bevallásából valóban hiányzik egy oldal, azonban a kért adat megállapítható az eredmény és eszközforrás kimutatásából.<br>
A III. r. kérelmezõ jogorvoslati kérelmét az alábbiakkal indokolta:<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. §-</a>a alapján az ajánlattételi határidõ minimum 40 nap és ezért ajánlatkérõ jogsértõen határozta meg ajánlati felhívásában az ajánlattételi határidõt a 26. napban.<br>
A III. r. kérelmezõ álláspontja szerint ez a rövid ajánlattételi határidõ okozta, hogy ajánlatában három apró formai hibát valóban vétett:<br>
- nem teljeskörûen közölte a beosztott munkavállalók adatait,<br>
- a mintaétlapok nem konkrétan tartalmazzák az adagnagyságokat, és<br>
- az egyik ellátókonyha vonatkozásában nem csatolták az ÁNTSZ igazolását.<br>
Álláspontja szerint a konkrét esetben a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott alapelvek érvényesülése érdekében ajánlatkérõtõl elvárható lett volna hiánypótlás biztosítása.<br>
Ajánlatkérõ 2001. július 11-én hirdette ki eljárást lezáró döntését, nyertesnek a Penzió 17 Kft.-t választották, és az eljárást lezáró szerzõdés megkötésére is sor került.<br>
Ajánlatkérõ a jogorvoslati kérelem elutasítását kérte, és kérelmezõként az alábbiak szerint nyilatkozott.<br>
Az I. r. kérelmezõ jogorvoslati kérelmére:<br>
- Álláspontja szerint ajánlati dokumentációja és a táblázata egyértelmû, csak I. r. kérelmezõ figyelmetlensége okozta, hogy nem tett nyilatkozatot az 1 évi bruttó ellenérték forintösszegére. Ezt a nyilatkozatot pedig álláspontja szerint helyette ajánlatkérõ nem teheti meg.<br>
- Elõadta, hogy valóban az Elamen Rt. vonatkozásában végzett számítást, azonban egy számelírásból eredõ számítási hibát javított ki. Ugyanis ezen ajánlattevõ a bruttó adagár helyett tévesen nyersanyagnormát írt, és azzal számolt a továbbiakban. Ilyen típusú számítási hiba kijavítására pedig a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése alapján jogosult.<br>
- Írásbeli észrevételében több példa megjelölésével mutatta be; hogy az I. r. kérelmezõ általános tálalási útmutatója nemcsak a salátafélék és a zöldségáruk vonatkozásában nem fedi le a mintaétlapot, hanem számos más étel esetén sem.<br>
- Hivatkozott arra, hogy maga I. r. kérelmezõ is elismeri, hogy a szakmai önéletrajzokat és végzettségeket igazoló okiratok másolatát nem csatolta. Ajánlatkérõ álláspontja szerint azonban az adatvédelmi biztos becsatolt levele sem igazolja I. r. kérelmezõ eljárását. Ajánlatkérõ jogszerûen, a Kbt. által megszabott keretek között és a teljesítés szakszerûségének megállapításához szükséges körben és mértékben kért csak adatokat, így a személyes adatok védelmében szóló jogszabályokat nem sértette meg.<br>
- Álláspontja szerint a Penzió 17 Kft. az ajánlati felhívásban meghatározott referenciával rendelkezik. Valóban nem egy megrendelõtõl származik a referencia, azonban ez nem is volt követelmény, annak ugyanis nincs jelentõsége, hogy nem az önkormányzattal egyben kötött szerzõdést, hanem az önkormányzati intézményekkel külön-külön.<br>
A II. r. kérelmezõ jogorvoslati kérelmére:<br>
- Álláspontja szerint a II. r. kérelmezõ ajánlata mindkét területi részre megtett ajánlat, mert mindkét rész vonatkozásában értékelni kell, és versenyben van. Emiatt kétszeresen, területi részenként terheli a biztosítéknyújtási kötelezettség is.<br>
A II. r. kérelmezõ által becsatolt irat nem bank által hitelesített okirat, így az általa az ajánlati felhívásban támasztott követelménynek sem felelt meg.<br>
Bejelentette, hogy a II. r. kérelmezõ részérõl maga az 500 E Ft biztosíték sem érkezett meg az ajánlattételi határidõ leteltéig, 2001. június 25-ig. Csatolta a bankja által hitelesített jóváírási értesítõjét arról, hogy számláján a II. r. kérelmezõ biztosítéka 2001. június 26-án került jóváírásra.<br>
- Ajánlatkérõ álláspontja szerint az alkalmasság vagy alkalmatlanság kérdésében állást foglalni csak az ajánlati felhívásnak és dokumentációnak megfelelõ, teljes körû információt tartalmazó ajánlatok esetében lehet, ezek hiányában nem, csak vélelmezni.<br>
A II. r. kérelmezõ pedig mind a szolgáltatás teljesítésében közremûködõ személyek, mind a konyhafelszerelési eszközök, mind a hõtárolós edényzet vonatkozásában ajánlatában csak a jövõre vonatkozó vállalási nyilatkozatot tett, és ezzel nem teljesítette az ajánlati felhívásban és dokumentációban meghatározott konkrét tájékoztatási kötelezettségét.<br>
- Írásbeli észrevételében több példa megjelölésével kívánta alátámasztani, hogy II. r. kérelmezõ általános tálalási útmutatója alapján nem állapítható meg több, a mintaétlapon szereplõ étel adagnagysága.<br>
- Ajánlati dokumentációjában egyértelmûen napi energia- és tápanyagbevitel-számítás elvégzését kérte, míg II. r. kérelmezõ a számítást 10 napra végezte el, és azt átlagolva adta meg a napi szintet.<br>
- Álláspontja szerint önmagában az is érvénytelenségi ok, ha az irat csatolása hiányosan történik meg (mint II. r. kérelmezõnél az 1999. évre vonatkozó vállalkozói személyijövedelemadó-bevallás), és ez a hiányos iratbecsatolás tény marad abban az esetben is, ha maga a kért adat más módon megállapítható.<br>
A III. r. kérelmezõ jogorvoslati kérelmére:<br>
A <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28. §-</a>a alapján elõzetes összesített tájékoztatót tett közzé a Közbeszerzési Értesítõ 2001. március 28-i számában, és ezért a Kbt. 28/A. §-a alapján jogosult a Kbt. 47. § (1) bekezdésében meghatározott 40 napos ajánlattételi határidõ helyett 25 napot elõírni. Az ajánlati felhívásában pedig az ajánlattételi határidõt a 26. napban állapította meg, és a 17. pontban hivatkozott is az elõzetes összesített tájékoztatójára. Elõadta, hogy maga a III. r. kérelmezõ is elismerte jogorvoslati kérelmében az általa megjelölt három hiányosságot, amely az ajánlat érvénytelenségét eredményezte. Észrevételében megismételte az érvénytelenné nyilvánítási okok indokolását. Elõadta, hogy az értékelésre szûk határidõt állapított meg annak érdekében, hogy a szolgáltatások teljesítése az iskolaév kezdetén meginduljon, és emiatt nem biztosított hiánypótlási lehetõséget. Utalt továbbá arra, hogy maga a III. r. kérelmezõ is lerövidítette ezt a határidõt azzal, hogy az ajánlati dokumentációt csak a 12. napon vásárolta meg.<br>
A Döntõbizottság megállapította, hogy a jogorvoslati kérelmek alaptalanok.<br>
A III. r. kérelmezõ jogorvoslati kérelmét a Döntõbizottság az alábbi indokok alapján utasította el:<br>
A Döntõbizottság megállapította, hogy ajánlatkérõ elõzetes összesített tájékoztatót tett közzé a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28. §-</a>ában foglalt rendelkezéseknek megfelelõen. A Kbt. 28/A. §-a szerint: "Ha az ajánlatkérõ az ajánlati felhívás, illetve a részvételi felhívás közzétételétõl számított legalább negyven napnál korábban, de legfeljebb egy éven belül elõzetes összesített tájékoztatót tett közzé, és az tartalmazta legalább a közbeszerzésre vonatkozó - az 1. számú melléklet 4. pontja szerinti - adatokat, a 47. § (1) bekezdésében, a 63. § (5) bekezdésében és a 64. § (4) bekezdésében elõírt határidõk helyett negyven nap esetén huszonöt, a részvételi jelentkezés huszonöt napos határideje helyett pedig tizenöt napot lehet elõírni."<br>
Ajánlatkérõ ajánlati felhívása 6. a) pontjában 26 napos határidõt írt elõ, így III. r. kérelmezõnek az ajánlattételi határidõ megállapítását sérelmezõ jogorvoslati kérelme alaptalan. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében ajánlatkérõ biztosíthat határidõt igazolások nyilatkozatok utólagos csatolására, illetve az ajánlattal kapcsolatos formai hiányosságok pótlására. A Kbt. ezen szakasza nem állapít meg kötelezettséget hiánypótlás biztosítására, így a III. r. kérelmezõnek a hiánypótlás elmaradását sérelmezõ észrevétele alaptalan.<br>
A III. r. kérelmezõ jogorvoslati kérelmében maga is elismerte az ajánlatkérõ által megjelölt hiányosságokat és érvénytelenségi okokat. Azok megalapozottsága az iratokból egyértelmûen megállapítható, pl. nem csatolta az ajánlati felhívás 16. pont 8. francia bekezdése ellenére a teljesítésre kijelölt Mogyoródi úti konyha vonatkozásában az ÁNTSZ igazolását.<br>
A Döntõbizottság az I. és a II. r. kérelmezõ jogorvoslati kérelmét az alábbi indokok alapján utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) és d) pontja szerint érvénytelen az ajánlat, ha:<br>
"c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek."<br>
Ajánlatkérõ az I. és a II. r. kérelmezõ vonatkozásában is érvénytelenség alapjául szolgáló oknak jelölte meg, hogy ajánlatukban az ételadagok nagyságát nem a dokumentációnak megfelelõen határozták meg.<br>
Ajánlatkérõ az ajánlati dokumentáció F.3.1 pontjában - a fentiekben már ismertetetten - kérte az ételek megnevezésén kívül a kiszolgálandó adagok nagyságának a feltüntetését is.<br>
Mind az I., mind a II. r. kérelmezõ az általuk csatolt mintaétlapokon nem tüntette fel az adagok nagyságát, hanem arra hivatkoztak, hogy az ajánlatukhoz csatolt általános tálalási útmutatójuk tartalmazza konkrétan az adagnagyságokat, és azokból a mintaétlapokon levõ ételek adagnagysága is meghatározható.<br>
A Döntõbizottság áttekintette az I. és a II. r. kérelmezõ ajánlatát, általános tálalási lapjukat, útmutatójukat, és megállapította, hogy azok alapján több, a mintaétlapon szereplõ étel adagnagysága nem határozható meg. Az I. r. kérelmezõnél nemcsak a saláta- és zöldségfélék esetében áll ez fenn, hanem pl. l db gyümölcs útmutatás alapján, szárnyasokra nem közöl adagolást - amely szerepel az étlapon -, az étlapon szereplõ joghurt, mazsolás túrókrém fõtt tojás adagolása sem állapítható meg.<br>
A II. r. kérelmezõ tálalási útmutatója több esetben csak összefoglaló elnevezéseket tartalmaz, pl. tészta, hús, amelyek alapján a konkrét étel adagnagysága nem határozható meg. Az étlapon szereplõ konkrét ételek pl. csibetallér, gönczi diós palacsinta, hurka adagolása sem határozható meg. A kisétkezésekre az étlapon ajánlott ételek közül pl. a sajt, lekvár, konzervek adagolása hiányzik.<br>
A Döntõbizottság ezen idézett példák alapján megállapította, hogy sem az I., sem a II. r. kérelmezõ általános tálalási útmutatója alapján nem határozható meg a mintaétlapokon szereplõ ételek adagnagysága. Emiatt mindkét kérelmezõ ajánlata - mivel nem felelnek meg az ajánlati dokumentációnak - a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Ajánlatkérõ az I. és a II.r. kérelmezõ vonatkozásában is érvénytelenség alapjául szolgáló oknak jelölte meg - többek között -, hogy ajánlatukban a teljesítésbe bevonni kívánt szakmai team vonatkozásában a mûszaki alkalmasságot nem az ajánlati felhívásnak, dokumentációnak megfelelõen igazolták.<br>
Ajánlatkérõ ajánlati felhívása - fentiekben idézett - 11. b) pontjában és dokumentációja B.3. pontjában határozta meg a szakmai alkalmasság igazolásával szemben támasztott követelményeit.<br>
A Döntõbizottság megállapította, hogy I. r. kérelmezõ ajánlatkérõ elõírásával szemben nem csatolta a teljesítésért, valamint a minõség-ellenõrzésért felelõs szakemberek rövid szakmai önéletrajzát és végzettségét igazoló okiratok másolatát.<br>
A II. r. kérelmezõ ajánlatából megállapítható, hogy bemutat élelmezésvezetõt, dietetikust, minõségügyi vezetõt és terület vezetõt, és az õ vonatkozásukban csatolja a szakképesítésüket igazoló okmányok másolatait és a dietetikus szakmai önéletrajzát. Ezenkívül ajánlatához csatolt még 10 szakácsszakmunkás-bizonyítványt a munkahely megjelölése nélkül. Így ajánlatából nem állapítható meg, hogy a szakácsok milyen szolgálati helyen teljesítik a munkavégzésüket. Ez azért is aggályos, mert a II. r. kérelmezõ ajánlatában épp arra tett vállalást, hogy helyi munkaerõ felvételével biztosítja a szolgáltatást.<br>
A fenti indokok alapján megállapítható, hogy sem az I., sem a II. r. kérelmezõ ajánlata nem felel meg az ajánlati felhívásban, illetve a dokumentációban elõírt ajánlatkérõi követelményeknek, így ajánlatuk a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A Döntõbizottság a kérelmezõk hivatkozására vizsgálta azt a kérdést is, hogy ajánlatkérõ ajánlati felhívásában és dokumentációjában kért adatok, dokumentumok ütköznek-e a Kbt. elõírásaival.<br>
A Döntõbizottság megállapította, hogy az ajánlatkérõ által a szakmai igazolásra támasztott követelmények megfelelnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjában foglalt rendelkezéseknek. Ajánlatkérõ a már hivatkozott dokumentációjában a teljesítésért és a minõség-ellenõrzésért felelõs szakemberek vonatkozásában kérte rövid szakmai önéletrajzuk és végzettségüket igazoló okmányok másolatának csatolását. A Döntõbizottság álláspontja szerint egyrészt ezen személyek a teljesítésért felelõs vezetõk, másrészt kiemelten minõség-ellenõrzéssel foglalkoznak, harmadrészt figyelemmel a beszerzés tárgyára, a közétkeztetésre, az õ vonatkozásukban nem ütközik a Kbt. elõírásaival a szakmai önéletrajz és a végzettségük igazolását tanúsító okmány kérése. A Döntõbizottság álláspontja szerint ajánlatkérõ csak azt kívánta megállapítani, hogy a szükséges szakképzettségû, gyakorlatú emberek végzik-e a közétkeztetés biztosítását. Ezen a körön kívül nem kért további adatokat ajánlattevõktõl. Így a Döntõbizottság megítélése szerint nem jogsértõ az ajánlatkérõ által igényelt adatszolgáltatás. Ajánlatkérõ a II. r. kérelmezõ vonatkozásában érvénytelenségi okként jelölte meg, hogy csak egy területi rész vonatkozásában, 500 E Ft-ban nyújtott biztosítékot. Ezen biztosíték vonatkozásában nem csatolta a bank által hitelesített átutalási értesítõt, és a tárgyaláson igazolta azt is, hogy ajánlatkérõ számláján az ajánlattételi határidõ leteltét követõ napon került jóváírásra a biztosíték összege.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) és (2) bekezdése szerint: "Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
A biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni."<br>
Ajánlatkérõ a Kbt. idézett rendelkezéseinek megfelelõen ajánlati felhívása 8. b) pontjában akként rendelkezett, hogy az ajánlattételi határidõ lejártáig kell átutalni számlájára a biztosíték összegét. A Döntõbizottság az ajánlatkérõ által becsatolt hitelesített igazolás alapján megállapította, hogy az ajánlattételi határidõ lejártáig a II. r. kérelmezõ biztosítéka a számlájára nem érkezett meg. E vonatkozásban nem fogadható el II. r. kérelmezõ azon hivatkozása, hogy még a határidõ letelte elõtt intézkedett az összeg átutalása iránt. Ugyanis nem az átutalás iránti intézkedés az irányadó a Kbt. fentiekben idézett rendelkezései szerint, hanem a számlára való megérkezés idõpontja. Azon idõpontig ugyanis, ameddig a számlán nem kerül jóváírásra az összeg, azon összeg felett ajánlatkérõ még nem rendelkezhet. Önmagában a terhelési megbízás megadásának az ajánlatkérõ vonatkozásában nincs relevanciája. Az ajánlatibiztosíték-nyújtási kötelezettség lényegét vonná kétségbe II. r. kérelmezõ álláspontjának elfogadása, amennyiben elegendõ lenne átutalási megbízás adása csak a saját bankjának.<br>
A II. r. kérelmezõ által becsatolt terhelési értesítõbõl megállapítható, hogy azt a bank nem hitelesítette. Ajánlatkérõ ajánlati felhívásában a biztosíték nyújtásának mindkét formája vonatkozásában kifejezetten elõírta, hogy vagy eredeti példányt kell benyújtani (bankgarancia esetében), vagy átutalás esetében a bank által hitelesített példányát kell a terhelési értesítõnek csatolni. A II. r. kérelmezõ által csatolt terhelési értesítõ pedig külön banki hitelesítést nem tartalmaz.<br>
A Döntõbizottság ezért megállapította, hogy II. r. kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján is érvénytelen. Figyelemmel arra, hogy a II. r. kérelmezõ az 500 E Ft" értékû biztosítékot sem nyújtotta az ajánlati felhívásnak megfelelõen, ezért a Döntõbizottság mellõzte annak vizsgálatát, hogy 2 × 500 E Ft értékû biztosítéknyújtási kötelezettség terhelte-e a II. r. kérelmezõt.<br>
A Döntõbizottság arra tekintettel, hogy a fentiekben több okból megállapította I. és II. r. kérelmezõ ajánlatának az érvénytelenségét, a további érvénytelenségi okokat már nem vizsgálta.<br>
Az I. r. kérelmezõ hivatkozott arra, hogy a nyertes ajánlattevõ által megadott referencia nem felel meg az ajánlati felhívásban támasztott követelményeknek. Ajánlatkérõ ajánlati felhívása - a fentiekben már hivatkozott - 11. b) pontjában az alábbiak szerint kérte a referencia igazolását: "legalább egy, a meghirdetetthez hasonló nagyságrendû (adagszámú), jellegû minimum 2 évig folyamatosan teljesített és a megrendelõ által pozitív véleménnyel igazolt referencia hiánya". A Döntõbizottság álláspontja szerint ezen megszövegezésbõl nem állapítható meg az, hogy csak az megfelelõ referencia, ha egy megrendelõtõl van hasonló nagyságrendû beszerzése. Ennek egyébként az ügy vonatkozásában nincs is relevanciája, figyelemmel arra is, hogy maga az ajánlatkérõ ajánlati felhívásában két területi részt bontott szét, és területi részenként lehetett részajánlatot is tenni. Másrészt ajánlatkérõ ezen alkalmassági követelménnyel azt kívánta a maga számára biztosítani, hogy az ajánlattevõ alkalmas legyen ilyen nagyságrendû ételmennyiségek elkészítésére, szolgáltatására. A Penzió 17 Kft. ajánlatából megállapítható, hogy hasonló nagyságrendben nyújt jelenleg is szolgáltatást. Az igaz, hogy két kerület között megbontva, de mindkét kerület vonatkozásában az általa szolgáltatott adagmennyiségek hasonlóak az ajánlatkérõ által közölt területi bontáshoz, így a Penzió 17 Kft. az általa nyújtott referenciával eleget tett az ajánlatkérõi kívánalmaknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés a) pontja szerint - a fenti indokok alapján - a jogorvoslati kérelmeket elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. augusztus 17.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>