<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6881)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.366/17/2001.<br>
<br>
Tárgy: az Excluzív Bau-Trade Kft. jogorvoslati kérelme Vác Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Excluzív BAU Építõipari Kereskedelmi és Szolgáltató Kft. (1106 Budapest, Jászberényi út 13/A., továbbiakban kérelmezõ) Vác Város Önkormányzata (2600 Vác, Március 15. tér 11. sz., továbbiakban ajánlatkérõ) "Vác Földváry Károly Általános Iskola bõvítése, felújítása, átalakítása" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. március 28-i 13. számában (1603) tette közzé ajánlati felhívását nyílt eljárás megindítására a rendelkezõ részben írt tárgyban. Az építési beruházást két ütemben kívánta megvalósítani, az I. ütemnek 2001. szeptember 30-ában, míg a II. ütemnek 2002. április 30-ában határozta meg teljesítési határidejét:<br>
Az ajánlati felhívás 13. a) pontjában az ajánlatok elbírálásának szempontjaként az összességében legelõnyösebb ajánlatot jelölte meg, és a 13. b) pontban az alábbi részszempontokat és súlyszámokat határozta meg az ajánlatkérõ:<br>
részszempontok	súlyszámok<br>
- ajánlati ár	8<br>
- a teljesítés határidejére vonatkozó kötbér mértékének vállalása az elsõ 15 nap vonatkozásában	2<br>
- az 1 éves utó-felülvizsgálatig visszatartott szavatossági biztosíték 1%-ot meghaladó mértéke	2<br>
- ajánlatkérõ számára kedvezõbb - 15 napot meghaladó - fizetési feltétel	2<br>
- helyi foglalkoztatáspolitika elõsegítése	4<br>
Az értékélés során adható pontszámokat 0-10-ig állapították meg.<br>
Ajánlatkérõ ajánlati dokumentációt készített - "RÉSZLETES AJÁNLATI KIÍRÁS" megnevezéssel.<br>
Az ajánlati dokumentáció I.4. és II.1. pontjában ajánlatkérõ elõírta a teljeskörûség követelményét. A III.3. a) pontban ennek biztosítékául minden ajánlattevõnek az alábbi nyilatkozatot kellett megtenni: "Vállalkozó kijelenti, hogy jelen ajánlatát és annak ajánlati árát a helyszín ismeretében, a tervdokumentáció mûszaki és mennyiségi felülvizsgálata alapján, a nyílt ajánlati felhívás és jelen "Részletes ajánlati kiírás" figyelembevételével adta meg, továbbá tudomásul veszi, hogy az ajánlatban szereplõ áron felüli többletköltség érvényesítését kizárólag utólagos megrendelõi igény esetén kezdeményezheti."<br>
Az ajánlati dokumentáció II.3. pontjában a késedelmi kötbér vonatkozásában ajánlatkérõ az alábbi követelményeket támasztotta: "Kérjük ajánlatadó nyilatkozatát, hogy a vállalt határidõ késedelmes teljesítése esetén nettó vállalási árra vetített napi %-ában meghatározva milyen mértékû kötbér megfizetését vállalja ...és ennek alapján az összes kötbér maximális mértékét a nettó vállalási ár %-ában kifejezve milyen határig vállalja." Késedelmi kötbérminimumként napi egy ezreléket határozott meg.<br>
Ajánlatkérõ a bírálati részszempontokra vonatkozó nyilatkozat megtételére készített egy külön mellékletet a részletes ajánlati kiírás részeként. Ennek 1. pontjában kellett nyilatkozni az ajánlati árra.<br>
2001. április 24-én helyszíni konzultációt tartottak, továbbá az eljárás során számos kérdést tettek fel ajánlattevõk. A BAU-TRADE Kft. írásban feltett kérdéseire ajánlatkérõ a 2001. április 10-i keltezésû okiratában az alábbi válaszokat adta:<br>
- A mûszakilag szükséges, de a tervezõi költségvetésbõl hiányzó tételek tervezõi költségvetésbe beépíthetõk.<br>
- Az ajánlathoz nem kell szerzõdéstervezet.<br>
A BAU-TRADE Kft. a 2001. április 3-i levelében<br>
<br>
6. pont alatt az alábbi kérdést tette fel: "A pályázati anyagból nem derül ki a földszinten megmaradó fa nyílászáró szerkezetek sorsa. Felújításra kerülnek, vagy - állapotuk alapján indokoltan - cserélendõk?"<br>
Ajánlatkérõ - megbízott tervezõje útján írásban (2001. április 19. keltezésû levél) - akként tájékoztatta az ajánlattevõket, hogy "A földszinten maradó homlokzati ablakok felújítás és mázolás után megmaradnak. A belsõ ajtók és üvegfalak helyett újak készülnek."<br>
Az ajánlattételi határidõig, 2001. május 8-ig öten nyújtották be ajánlatukat: a kérelmezõ, a GESZTELYI Rt., a PROGRESS-B '90 Kft., a BAU-TRADE Kft. és az ÉPKER Kft.<br>
A kérelmezõ ajánlatában kitöltötte és cégszerûen aláírta a fentiekben hivatkozott, a részletes ajánlati kiírás mellékletét. Az 1. pontban összesen 195 815 E Ft ajánlati árat adott meg. Erre vonatkozóan elkészítette és ajánlatához csatolta a tételes költségvetést. Ugyanakkor a melléklet 7. pontjában "Építõmesteri munkák észrevételezése" címszó alatt további 6 490 106 Ft-ot jelölt meg. Ajánlatában kiegészítõ költségvetés megjelölés mellett ezekre az építõmesteri munkákra az alábbi munkanemeket, tételeket számolta el: felvonulás (építési konténerek, építési teherfelvonó, toi-toi WC, ideiglenes energia és vízellátás költségei kiépítéssel együtt), asztalosszerkezet-elhelyezés (meglevõ nyílászáró szerkezetek javítása); felületképzés (felület elõkészítése, részmunkák belsõ festéseknél, felület glettelése).<br>
Kérelmezõ vállalkozói szerzõdéstervezetet is készített, amelyet ajánlatához csatolt, és cégszerûen aláírt. Ebben a 6.1. pontban "a szerzõdés mellékletét képezõ tételes költségvetéssel alátámasztott végleges" vállalási díjat 195 815 249 Ft-ban jelölte meg.<br>
A kérelmezõ ajánlatához "mûszaki kiegészítõ észrevételezés" címszó alatt az alábbi cégszerûen aláírt nyilatkozatot fûzte a 03. pontban: "árajánlatunk külön költségvetésben tartalmazza az alábbi munkafolyamatokat:<br>
- földszinti fa nyílászárók felújítási munkáit azok felületkezelése elõtt<br>
- fal- és mennyezeti felületek glettelését festés elõtt árajánlatunk nem tartalmazza az alábbi munkatételeket:<br>
- épületgépészeti piperetárgyakat, melyeket szakági tervezõ nem írt ki".<br>
A kérelmezõ a késedelmi kötbérre a melléklet 2. pontjában az alábbi nyilatkozatot tette: "késedelem esetén kötbér mértéke a nettó ár, 783 E Ft 0,5%-a." Míg vállalkozói szerzõdéstervezete 5. pontjában "Kötbérek" címszó alatt az alábbi vállalást tette:<br>
"5.1. Vállalkozó a véghatáridõk késedelmes teljesítése esetén napi 0,5%-os késedelmi kötbért köteles megfizetni.<br>
<br>
5.2. A teljesítések lehetetlenülése esetén vállalkozó 40%-os meghiúsulási kötbért köteles fizetni. Megrendelõ 30 napi késedelmet követõen jogosult a szerzõdéstõl egyoldalúan elállni, a lehetetlenülést megállapítani.<br>
<br>
5.3. A kötbérek vetítési alapja a teljes felújítás nettó értéke. A kötbér felmerülésekor felek a kötbér összegét egymás között árengedményként érvényesítik."<br>
Az ajánlatok bontásakor, 2001. május 8-án - többek között - ismertetésre kerültek az ajánlati árra vonatkozó vállalások. A kérelmezõ vonatkozásában felolvasták a hivatkozott 7. pontban az építõmesteri munkákra vonatkozó nyilatkozatát, magában a jegyzõkönyvben ajánlatkérõ a 195 815 000 Ft ajánlati árat tüntette fel.<br>
Az ajánlatok bontásakor jelen volt a kérelmezõ képviselõje is.<br>
A kérelmezõ 2001. május 18-án és május 25-én telefaxon és levélben az ajánlatkérõ részére az alábbi nyilatkozatot jutatta el:<br>
"tárgyi munka kivitelezésére Excluzív-Bau Kft. által beadott árajánlati költségvetés nem tartalmazza - a tervezõi költségvetés kiírás szerint - az épületgépészeti piperetárgyakat.<br>
Ajánlattevõ egyben megerõsíti eredeti teljességi nyilatkozatát:<br>
- árajánlata tartalmazza az összes, az iskolaépület rendeltetésszerû átadás-átvételéhez, illetve üzemeltetéséhez szükséges munkafolyamatokat és azok költségeit, beleértve az épületgépészeti piperetárgyakét is."<br>
Ajánlatkérõ 2001. június 5-én hirdette ki az eljárást lezáró döntését, ezen a kérelmezõ is jelen volt.<br>
Ajánlatkérõ a Gesztelyi Rt. ajánlatát érvénytelenné nyilvánította, nyertes ajánlattevõnek a BAU-TRADE Kft. választotta, míg a nyertest követõ második legjobb ajánlattevõnek a kérelmezõt jelölte meg:<br>
A nyertes ajánlattevõ - a fizetési feltétel részszempontot kivéve - minden részszempontra 10 pontot kapott, összpontszámát 176-ban állapították meg. A kérelmezõ összpontszámát 154-ben állapították meg, az ajánlati ár és késedelmi kötbér részszempont vonatkozásában 9-9 pontot, míg a többi részszempont vonatkozásában 8 pontot kapott az értékelés során.<br>
A kérelmezõ 2001. június 8-án nyújtotta be jogorvoslati kérelmét. Ebben kérte a közbeszerzési eljárást lezáró döntés megsemmisítését, és ajánlatkérõvel szemben bírság kiszabását. Ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (1), (2), (4) és (5) bekezdését, mert mûszaki leírása nem felelt meg a Kbt. által támasztott követelményeknek. A kérelmezõ elõadása szerint ajánlata teljes körû volt, és megfelelt a vonatkozó jogszabályi, szabványi elõírásoknak. A piperetárgyak vonatkozásában pedig arra hivatkozott, hogy egyrészt ezt nem tartalmazta az ajánlati dokumentáció, másrészt ez a vonatkozó szabványok értelmében sem követelmény.<br>
Kérelmezõ szerint ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározottak szerint értékelt. Ugyanis a kérelmezõ ajánlati ára volt a legkedvezõbb, mégis csak 9 pontot kapott. Ebben a körben utalt arra, hogy mind a külön feltüntetett építõmesteri munkákat, mind a piperetárgyakat az ajánlati árnak feltüntetett áron - külön díjazási igény nélkül - elvégezte volna. A késedelmi kötbér vonatkozásában is, az elsõ 15 napban, amely az értékelési szempont volt, az õ ajánlata volt a legmagasabb, mégsem kapta meg a 10 pontot. Elõadta, hogy nem tett ugyan külön nyilatkozatot a késedelmi kötbér vállalásának idõtartamára, illetve arra, hogy milyen maximális késedelmi kötbérre vonatkozik az ajánlata, azonban ajánlatából ez kétféle módon is kiszámítható. A vállalkozási szerzõdés tervezete szerint 30 napon belül következik be a lehetetlenülés, így a maximális késedelmi kötbér vagy 30 × napi 0,5%-os mértékû kötbérösszeg, azaz 15% vagy a lehetetlenülés esetére a tervezetében meghatározott 40%-os mértékkel azonos.<br>
A többi részszempont vonatkozásában nem vitatta az ajánlatkérõ értékelését.<br>
Ajánlatkérõ a kérelmezõ jogorvoslati kérelmének az elutasítását kérte. Elõadta, hogy a kérelmezõ részére az ajánlati ár részszempontnál két ok miatt adtak 9 pontot. A kérelmezõ "építõmesteri munkák észrevételezése" címszó alatt olyan munkákat tüntetett fel, amelyekrõl egyértelmûen megállapítható, hogy a beszerzés részét képezik, ezért az itt megjelölt 6 490 106 Ft-ot hozzáadták az ajánlati árhoz. Így viszont a kérelmezõ már csak a második legkedvezõbb ajánlati árat adta, ezért kapott 9 pontot. Ebben a körben utalt még arra, hogy a kérelmezõ ajánlata nem tartalmazta a piperetárgyak tételét, amely pedig a vonatkohó szabványok értelmében kötelezõ akkor is, ha az ajánlati dokumentáció erre vonatkozó rendelkezést nem tartalmaz.<br>
Ajánlatkérõ elõadta, hogy nem vette figyelembe az értékelés során a kérelmezõ részérõl utólag, - kérése nélkül - megküldött nyilatkozatokat, mert álláspontja szerint azok az ajánlatok tartalmi módosítását jelentették volna, amelyet a Kbt. az ajánlattételi határidõ lejártát követõen kizár.<br>
A késedelmi kötbér vonatkozásában ajánlatkérõ azért adott kérelmezõ részére 9 pontot, mert ugyan a megjelölt napi kötbérösszeg magasabb, azonban a kérelmezõ ajánlata nem volt pontos. A kérelmezõ egyértelmû nyilatkozata hiányában nem volt megállapítható, hogy az milyen idõszakra, továbbá milyen maximális mértékre vonatkozik, így a 0,5% os napi mérték megjelölést 15 napra vonatkozó ajánlatnak fogadták el, tekintettel a részszempontban megjelöltekre.<br>
A nyertes ajánlattevõ által megjelölt késedelmikötbér-maximum, a 10%-os mérték elõnyösebb volt ajánlatkérõ számára; ezért adott részére 10 pontot.<br>
A BAU-TRADE Kft. észrevételében úgy nyilatkozott, hogy megalapozatlan a kérelmezõ jogorvoslati kérelme. Ugyanis a külön szerepeltetett "építõmesteri munkáknál" levõ tételek olyan munkákat takarnak, amelyek részei az ajánlati dokumentációnak, így helyesen járt el az ajánlatkérõ, amikor az ajánlati árhoz hozzászámította ennek költségét is. Így viszont kérelmezõ árajánlata már csak a második lett.<br>
A késedelmi kötbér vonatkozásában elõadta, hogy a 15 nap helyett õ 10%-os mértékben maximálta a késedelmi kötbérét, és ez kedvezõbb, mint kérelmezõ ugyan magasabb napi összegû, de csak 15 napra vállalt késedelmi kötbére. Így helyes volt, hogy részére állapította meg ajánlatkérõ a l0 pontot.<br>
A Döntõbizottság D.366/5/2001. számú határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
A Döntõbizottság az alábbi indokok alapján megállapította, hogy a kérelmezõ jogorvoslati kérelme alaptalan.<br>
A kérelmezõ jogorvoslati kérelmében vitatta az ajánlati dokumentáció jogszerûségét.<br>
A Döntõbizottság a kérelem e része vonatkozásában megállapította, hogy az elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint:<br>
"Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár."<br>
Míg a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi határidõ lejártát.<br>
Az ajánlattételi határidõ 2001. május 8-a volt. A kérelmezõ 2001. június 8-án nyújtotta be jogorvoslati kérelmét, amikor a 15 napos jogvesztõ határidõ az ajánlati felhívás, illetve dokumentáció kifogásolására már letelt.<br>
A Döntõbizottság álláspontja szerint nem megalapozott a jogorvoslati kérelem ajánlatkérõ értékelését sérelmezõ része sem.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
Az elsõ részszempont az ajánlati ár volt.<br>
A nyertes ajánlattevõ ajánlati ára 199 000 000 Ft volt.<br>
A Döntõbizottság álláspontja szerint a kérelmezõ ajánlati ára a hivatkozott melléklet 1. pontjában megjelölt 195 815 000 Ft és a 7. pontban "építõmesteri munkák észrevételezése" címszó alatt megjelölt 6 490 106 Ft együttes összege, azaz 202 305 106 Ft.<br>
A Kbt. fentiekben hivatkozott 55. § (6) bekezdése szerint az ajánlatoknak az elbírálás részszempontjai szerinti tartalmi elemeit kell értékelni.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése szerint: "Az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást."<br>
A kérelmezõ ajánlatában, az ár vonatkozásában a tartalmi elemek két részben két helyen szerepeltek. Egyrészt a hivatkozott melléklet 1. pontjában és ezzel egyezõen szerzõdéstervezete 6.1. pontjában. Az összesített költségvetése mutatja, hogy ez az ár tételesen milyen munkák ellenértéke. Másrészt árra vonatkozó tartalmi elemeket tartalmaz a hivatkozott melléklet 7. pontja. Az "építõmesteri munkák észrevételezése" tartalmát a kérelmezõ pontosan meghatározta a kiegészítõ költségvetésében. Ezekrõl a munkákról a Döntõbizottság megállapította, hogy a beszerzés tárgyának a megvalósítására vonatkoznak, ahhoz feltétlenül hozzátartoznak. Egyrészt szükségszerûen összefüggnek a munka elvégzésével - felvonulás (építési konténerek, építési teherfelvonó, toi-toi WC, ideiglenes energia és vízellátás költségei, kiépítéssel együtt). Másrészt a meglevõ nyílászáró szerkezetek javítására ajánlatkérõ egyértelmûen nyilatkozott írásban (2001. április 19-i keltezésû tervezõi levél). Harmadrészt - a felületek elõkészítése, részmunkák belsõ festéseknél, a felület glettelése - olyan munkák, amelyekre vonatkozik az ajánlati felhívás, dokumentáció, illetve amelyek nélkül a további belsõ átalakítási munkák nem végezhetõk el.<br>
Ezen tartalmi értékelés alapján a Döntõbizottság megállapította, hogy a nyertes árajánlata kedvezõbb a kérelmezõénél, ezért a Döntõbizottság már nem vizsgálta az egyébként elhanyagolható összegû piperetárgyak kérdését.<br>
A Döntõbizottság nem vette figyelembe a kérelmezõnek az ajánlattételi határidõ lejártát követõen, 2001. május 18-án és 25-én tett nyilatkozatait. A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. §-</a>a szerint az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát, azonban az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A kérelmezõ ajánlatából egyértelmûen megállapítható, hogy az összesített tételes költségvetésébe foglalt munkák ellenértéke a 195 815 000 Ft ajánlati ár. Ugyanakkor a kiegészítõ költségvetés alapján egyértelmûen megállapítható, hogy az "építõmesteri munkák észrevételezése" tételeinek ellenértéke nem került beépítésre az ajánlati árnak feltüntetett árba. A kérelmezõnek az ajánlatkérõhöz intézett írásbeli, illetve a tárgyaláson megtett nyilatkozatai arra vonatkoztak, hogy a 195 815 000 Ft-on kívül többletellenértéket nem kér, de a kiegészítõ építõmesteri munkákat elvégzi. Ez azonban a Döntõbizottság álláspontja szerint már az ajánlat tartalmi módosítását jelentené, amit a Kbt. idézett 49. §-a kógensen tilt.<br>
Az ajánlati ár fenti értelmezését nem befolyásolja az a tény sem, hogy az ajánlatban kérelmezõ két helyen is - felolvasólapon és a szerzõdéstervezetében - ajánlati árként a 195 815 E Ft-os összeget jelöli meg. Az ajánlatból ugyanis egyértelmûen kiderül, hogy a közbeszerzés tárgyának ellenértéke a már ismertetett módon képzett 202 305 E Ft.<br>
A Döntõbizottság a késedelmi kötbér vonatkozásában az alábbi indokok alapján minõsítette alaptalannak a jogorvoslati kérelmet.<br>
A nyertes ajánlattevõ az ajánlati dokumentáció fentiekben idézett II.3. pontjában meghatározott követelményeknek megfelelõen tette meg ajánlatát, a nettó vállalási árra vetítetve megadta a napi %-os mértékû kötbér és megjelölte az összes késedelmi kötbér mértékét szintén nettó vállalási árra vetítve. Ugyanakkor a kérelmezõ a késedelmi kötbérre a hivatkozott melléklet 2. pontjában az alábbi nyilatkozatot tette: "késedelem esetén kötbér mértéke a nettó ár 783 E Ft 0,5%-a". Ez a nyilatkozat önmagában értelmezhetetlen, miután a nettó ár nem 783 E Ft. A vállalkozói szerzõdéstervezete 5.1. pontja tartalmaz még a késedelmi kötbérre nyilatkozatot. Eszerint a vállalkozó a véghatáridõk késedelmes teljesítése esetén napi 0,5%-os késedelmi kötbért köteles megfizetni, mely kiszámítási alapja a nettó ajánlati ár. Mivel a kérelmezõ nem nyilatkozott arról, hogy milyen felsõ határig vállalja ezt a késedelmi kötbért - a Döntõbizottság álláspontja szerint - nem állapítható meg a kérelmezõ késedelmi kötbérvállalásának tényleges tartalma. Maga a kérelmezõ a tárgyaláson a késedelmi kötbérmaximuma kiszámítására két különbözõ - más eredményre vezetõ - lehetõséget is elõadott. Az ajánlatkérõ az értékelés során egy harmadik variáció szerint "kalkulálta" a késedelmi kötbérmaximumot, a kérelmezõ kifejezett nyilatkozata hiányában ez is csak feltételezésen alapult.<br>
A Döntõbizottság álláspontja szerint az ilyen, az ajánlati dokumentációnak meg nem felelõ, értelmezési problémákat okozó késedelmi kötbérvállalás esetén kérelmezõ nem kifogásolhatja alappal, hogy nem a maximális pontszámot kapta.<br>
Megjegyzi a Döntõbizottság, hogy az ajánlati felhívásnak, ajánlati dokumentációnak meg nem felelõ ajánlat az értékelés során érvénytelenné nyilvánítást is eredményezhetett volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fentiekben megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
Az eljárási költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott a Döntõbizottság.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §. biztosítja.<br>
<br>
Budapest, 2001. július 6.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>