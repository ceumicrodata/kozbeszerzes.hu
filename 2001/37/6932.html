<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6932)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.310/14/2001.<br>
<br>
Tárgy: a Strabag Kft. jogorvoslati kérelme a Nemzeti Autópálya Rt. beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Strabag Építõ Kft. (1135 Bp., Szegedi út 35-37., képviseli: dr. Oppenheim Klára ügyvéd, Oppenheim és Társai Ügyvédi Iroda, 1053 Budapest, Károlyi M. u. 12., továbbiakban kérelmezõ) jogorvoslati kérelmét, melyet a Nemzeti Autópálya Rt. (1036 Budapest, Lajos u. 80., képviseli: dr. Juhász Miklós ügyvéd, 1114 Budapest, Bartók Béla út 15/d., továbbiakban kérelmezett), az "M7-es autópálya építésére, illetve felújítására a közbeszerzési eljárás mellõzésével történõ szerzõdéskötés" miatt nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a jogorvoslati eljárás során keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Kérelmezett 2001. március 19-én szerzõdést kötött a Magyar Autópálya-építõ Konzorciummal (MAK), melynek tagjai a Vegyimûveket Építõ és Szerelõ Rt. és a Betonút Szolgáltató és Építõ Rt.<br>
A szerzõdés tárgya: az M7-es autópálya rekonstrukciójának I. üteme az alábbiak szerint:<br>
- jobb pálya teljes felújítása (Budapest-Balatonaliga) 17+000...90-700 km-szelvény között,<br>
- jobb oldali pálya megépítése (Balatonaliga-Zamárdi) 90 + 700...110-680 km-szelvény között,<br>
- bal oldali pálya 3. sáv megépítése (Székesfehérvártól Budapest felé) 17 + 000...64-875 km-szelvémy között<br>
- hidak felújítása (pálya alatt és felett).<br>
A kivitelezés összege: 30,832 Mrd Ft. A teljesítés véghatárideje az útépítésre és rekonstrukcióra 2002. április 30., az aluljáró rekonstrukciójára 2002. november 30. A MAK az elõteljesítés jogát fenntartotta azzal, hogy a pályafelújítási munkákat elõteljesítésként 2001. december 31-ig kívánja elvégezni.<br>
Kérelmezett a szerzõdéskötés tényét 2001. III. 19-én az MTI útján nyilvánosságra hozta, melyet a médiák a szerzõdéskötés napján, illetve azt követõ napon közölték.<br>
Kérelmezõ 2001. május 16-án nyújtott be jogorvoslati kérelmet a Döntõbizottsághoz, melyben kérte a jogsértés megállapítását.<br>
Indoklásként elõadta, hogy tudomása szerint kérelmezett 2001. január, február és március során több szerzõdést kötött az M7-sel kapcsolatos munkálatok kivitelezésére. A szerzõdések közül a legnagyobb szakaszra vonatkozó szerzõdést 2001. március 14-én vagy 16-án írták alá. Az errõl történt tudomásszerzést kérelmezõ 2001. május 16-ban jelölte meg. A kivitelezõ cég egyik alvállalkozójától szerezte az információt a szerzõdéskötés tényérõl.<br>
Kérelmében elõadta, hogy a jogorvoslati kérelmét jogszerûen terjesztette be a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdése alapján, egyéb érdekeltnek minõsül, hiszen közbeszerzési eljárás lefolytatása esetén ajánlattevõi minõségben részt vett volna az eljárásban.<br>
Jogi álláspontja szerint kérelmezett a közbeszerzési eljárás mellõzésével kötött szerzõdést, holott a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>), d), és e) pontja hatálya alá tartozó szervezetnek minõsül. Indoklásként elõadta, hogy az állam építési beruházása a Kbt. hatálya alá tartozik. Az országos közút kizárólagos állami tulajdonban van.<br>
Az úthálózat fejlesztésének forrásait a magyar állam biztosította. A magyar kormány az úthálózat fejlesztéséhez felveendõ belföldi forinthitelhez kormányzati készfizetõ kezességet vállalt.<br>
A koncesszióról szóló 1991. évi XVI. tv. vonatkozó rendelkezései szerint az autópálya építésre mint a mûködtetés egyik formájaként megvalósuló tevékenységre kizárólagos jogosítványa van kérelmezettnek.<br>
Kérelmezett a jogorvoslati kérelem elutasítását kérte, egyrészt elkésettségre, másrészt megalapozatlanságra hivatkozással.<br>
Indoklásként elõadta, hogy a vitatott szerzõdés 2001. március 19-én került aláírásra, a tényrõl a médiák tudósítottak, így a közvélemény elõtt ez közismertté vált. A jogorvoslati kérelem 2001. május 16-án történt elõterjesztése ennek alapján elkésettnek minõsül.<br>
Kérelmezett nem gyakorol közszolgáltató tevékenységet jogszabályon alapuló kizárólagos jogosítvány alapján. Az országos közutak létesítése nem tartozik a koncessziós tv. hatálya alá, a vonatkozó ágazati jogszabályok pedig csak a koncessziós tv. keretei között tartalmaznak rendelkezéseket.<br>
A készfizetõ kezességvállalás automatikus felhasználást nem jelent, és nincs olyan határozat, amely erre tekintettel a Kbt. szabályainak alkalmazását elõírná, sõt a 2117/1999. (V. 26.) Korm. határozat ezzel ellentétes tartalmú.<br>
Az, hogy az út elkészülte után az állam kizárólagos tulajdonává válik, jelenleg nem ismert, a beruházás aktiválása pedig számviteli kérdés.<br>
A Döntõbizottság az eljárás során keletkezett iratok és a felek tárgyaláson tett nyilatkozata alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A Döntõbizottság megállapította, hogy kérelmezõ tevékenységi köre alapján útépítés tárgyú körbeszerzési eljárás lefolytatása esetén potenciális ajánlattevõnek minõsülhet, így jogorvoslati kérelem elõterjesztésére jogosult. A kérelmezõ ügyfélképességét egyébként kérelmezett maga sem vitatta.<br>
A Döntõbizottság ezt követõen vizsgálta, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezett hivatkozott arra, hogy a szerzõdéskötés ténye a médiákban 2001. március 19-én, illetve 20-án közzétételre került, és az államigazgatási eljárás általános szabályairól szóló 1957. évi IV. tv. (továbbiakban: Áe.) 26. § (2) bekezdés szerint a köztudomású tényeket nem kell bizonyítani, így tudomásszerzés idõpontjaként a médiákban történõ közzétételt kell irányadónak tekinteni.<br>
A Döntõbizottságnak a jogi szakirodalomban fellelhetõ értelmezéssel megegyezõen az az álláspontja, hogy köztudomású az a tény, amely bizonyos körben az emberek nagy része elõtt olyan mértékben ismeretes, hogy azt minden értelmes ember valónak fogadja el. A köztudomású tények két fajtája ismert, a szélesebb értelemben vett köztudomású tények, pld. történelmi események, földrajzi tények, mértékegységek, illetve a köztapasztalatú tények, (pld. este sötét van) amelyek szintén vagy mindenki elõtt, vagy bizonyos körben ismertek.<br>
Az M7-es autópálya építésére, felújítására kötött szerzõdés a fent részletezett fogalomkörbe nem sorolható, és a médiákban történõ közzététel sem eredményezi ezen tény köztudomásúvá válását. Tény, hogy a médiákban különbözõ formákban utalás történt a megkötött szerzõdésre, azonban ezek egyike sem tekinthetõ hivatalos közlésnek, valamint az sem bizonyítható, hogy kérelmezõhöz ezek a híradások megfelelõ idõben eljutottak. Az Áe. 39. § (4) bekezdése alapján a határidõt kétség esetén megtartottnak kell tekinteni.<br>
A fentiek alapján a Döntõbizottság elfogadta kérelmezõ által a szerzõdéskötés tényérõl tudomásszerzésként megjelölt 2001. május 16-i idõpontot. Ennek alapján a 2001. május 17-én benyújtott jogorvoslati kérelem a törvényes 15 napos határidõn belül érkezett.<br>
A Döntõbizottság ezt követõen érdemben vizsgálta, hogy kérelmezett jogszerûen mellõzte-e a közbeszerzési eljárást, amikor az autópálya építésére, felújítására közbeszerzési eljárás mellõzésével kötött szerzõdést.<br>
A kérelmezõ álláspontja szerint a kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>), d) és e) pontja hatálya alá tartozó szervezetnek minõsül, ezért e szakaszok alapján köteles lett volna beszerzési igénye esetén a közbeszerzési törvény elõírásait alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § E</a> törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
a) az állam, a helyi önkormányzat, a kisebbségi települési önkormányzat, az országos, illetve a helyi kisebbségi önkormányzat, a települési önkormányzatok társulása, a központi, a helyi önkormányzati, az országos, illetve a helyi kisebbségi önkormányzati költségvetési szerv, a megyei, illetõleg a regionális fejlesztési tanács, az elkülönített állami pénzalap kezelõje, a társadalombiztosítás igazgatási szerve;<br>
d) a támogatásban részesített - az a)-c) pontok hatálya alá nem tartozó - szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt, és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni;<br>
e) a Magyar Köztársaság polgári törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni. Az 1. § e) pontja szerinti szervezet szolgáltatás megrendelése esetén nem köteles a törvény szabályai szerint eljárni, ha a szolgáltatást olyan vállalkozástól szerzi be, amely felett a Tpt. 23. §-a szerint irányítást gyakorol, feltéve hogy a tárgyévet megelõzõ három év során az irányított vállalkozás nettó árbevételének nyolcvan százaléka az irányító vállalkozással folytatott gazdasági tevékenységbõl keletkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja taxatíve felsorolja, hogy mely szervezetek tartoznak a Kbt. hatálya alá, e körbe a kérelmezett mint részvénytársaság formájában mûködõ gazdálkodó szervezet nem sorolható. A vállalkozási szerzõdést a kérelmezett saját nevében kötötte. Annak, hogy a létesítmény elkészülte után mely szervezet tulajdonába kerül, a beszerzõ tekintetében nincs jelentõsége.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pont hatálya alá tartozás kérdéskörében a Döntõbizottság az alábbiakat állapította meg.<br>
A kérelmezett e szakasz hatálya alá tartozó szervezet akkor lenne, ha a kormány kezességvállalásáról szóló határozatában a Kbt. szabályainak alkalmazását rendeli el.<br>
A kormány a 2117/1999. (V. 26.) határozatában állapította meg az M7-es autópályára vonatkozó fejlesztési terveket. A határozat szerint 1999-2001 között meg kell valósítani "az M7 autópálya Budapest-Zamárdi közötti szakaszra (beleértve a szükséges kapaszkodósávok és a Balatonaliga-Zamárdi közötti pálya megépítését) felújítását". A határozat 3.2. pontja szerint a források biztosítását, koordinációját a Magyar Fejlesztési Bank végezze hazai pénzintézetek, hazai megtakarítások, széles körben forgalmazható autópálya-kötvények révén. Kérelmezettnek "uralkodó tagként" kell biztosítania a felvett hitelek adósságszolgálatát, amelybõl származó fizetési kötelezettségért a kormány kezességet vállal akként, hogy az errõl szóló határozataiban az így szerzett pénzforrásból történõ beszerzésekre a "Kbt. szabályait nem rendeli alkalmazni". Erre tekintettel a Döntõbizottság sem rendelkezik hatáskörrel a tárgyi beszerzés jogszerûségének vizsgálata tekintetében.<br>
A fentiekbõl következõen a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §. </a>d), pont hatálya alá kérelmezett nem tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja szerinti közszolgáltató tevékenység és kizárólagos jogosítvány fogalmát a Kbt. értelmezõ rendelkezései [10. § e)-f) pontjai] definiálják.<br>
Közszolgáltató tevékenység: az olyan tevékenység, melyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít;<br>
Kizárólagos jogosítvány: jogszabály alapján korlátozott számú szervezet jogosultsága meghatározott tevékenység végzésére a közbeszerzéssel érintett piacon.<br>
A fentiekre tekintettel a Döntõbizottság kérelmezett érdemi észrevételében foglaltakat fogadta el. Kérelmezett közszolgáltató tevékenységet nem gyakorol, így ezen feltétel hiánya miatt a c) a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pont hatálya alá nem tartozik.<br>
A kérelmezõ azon hivatkozását, hogy a helyi önkormányzatokról szóló törvény közszolgáltatásnak minõsíti a helyi közutak fenntartását, és de facto az ezzel azonosnak minõsülõ tevékenységet is annak kell tekinteni, a Döntõbizottság nem osztotta. Az autópálya ugyanis semmi esetre sem minõsül helyi önkormányzati kezelésû - közútnak.<br>
Nem vitathatóan az autópálya mûködtetése közszolgáltató tevékenységnek minõsül, ez azonban az állam feladata, és ezt a feladatot átruházott jogkörben nem a kérelmezett gyakorolja.<br>
A koncesszióról szóló 1991. évi XVI. törvény szerint a kizárólagos állami tulajdon hatékony mûködtetésének, valamint a kizárólagosan az állam hatáskörébe utalt tevékenységek gyakorlásának egyik lehetséges útja a koncessziós szerzõdés alapján való átengedés. Jelen esetben nem ez történt, így kérelmezõnek a koncessziós törvényre történõ hivatkozása megalapozatlan.<br>
A fenti indokolásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76 § (</a>1) bekezdés a) pontjában biztosított jogkörében eljárva, valamint hatáskör hiányára tekintettel a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A határozat elleni bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 20.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>