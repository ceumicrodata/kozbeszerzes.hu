<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6803)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.421/10/2001.<br>
<br>
Tárgy: az OMKER Orvosi Mûszerkereskedelmi Rt. jogorvoslati kérelme a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMKER Orvosi Mûszerkereskedelmi Rt. (1089 Budapest, Rezsõ u. 5-7., képviseli dr. Gremsperger Gábor ügyvéd, 1137 Budapest, Budai Nagy Antal u. 3. I. em. 3., a továbbiakban: kérelmezõ) jogorvoslati kérelmének, amelyet a Honvédelmi Minisztérium Beszerzési és Biztonsági Beruházási Hivatal (Budapest X. ker., Salgótarjáni út 18., a továbbiakban: ajánlatkérõ) "röntgenfilmek, elõhívók szállítása" tárgyú közbeszerzési eljárása ellen nyújtott be, részben helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdés harmadik fordulatát. A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. február 28-án a Közbeszerzési Értesítõ 9. számában ajánlati felhívást tett közzé nyílt közbeszerzési eljárás lefolytatására, amelynek tárgya röntgenfilmek, elõhívók szállítása volt.<br>
Ajánlatkérõ öt részteljesítést határozott meg.<br>
A 3. c) és d) pont alapján részajánlatot lehetett tenni a 3. a) pont szerinti anyagcsoportokra, az ott szereplõ teljes mennyiségekre.<br>
A 11. a) pontban, az ajánlattevõk pénzügyi, gazdasági és mûszaki alkalmasságára kért adatok és tények között írta elõ ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdéseiben meghatározott nyilatkozatokat és igazolásokat az ajánlattevõnek és az általa a közbeszerzés értékének 10%-át meghaladó mértékben igénybe venni kívánt alvállalkozóknak csatolniuk kell.<br>
Az ajánlattételi határidõben, 2001. április 10-ig kérelmezõn kívül öt ajánlattevõ nyújtott be ajánlatot: Krico Kft., a Medimat Kft., Fujifilm Magyarország Kft., Forte Fotokémiai Rt., AGFA Hungária Kft.<br>
Kérelmezõ négy részteljesítésre tett ajánlatot, amely tartalmazta az AGFA Hungária Kft.-re vonatkozó cégkivonatot, bankinformációt, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti igazolásokat és két képviseleti joggal rendelkezõ alkalmazottja aláírási címpéldányát is.<br>
Ajánlatkérõ hiánypótlási lehetõséget biztosított 2001. május 2-ig. A hiánypótlási felhívás az összes ajánlattevõre vonatkozó, ajánlatkérõ által megállapított hiányosságot tartalmazta, és azt ajánlatkérõ mind a hat ajánlattevõnek megküldte 2001. április 24-én.<br>
Kérelmezõ esetében ajánlatkérõ a következõket közölte a felhívásban: Az ajánlati felhívás 11. a) pontjában meghatározott a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontjának megfelelõ forgalmi nyilatkozatot nem a Kbt. vonatkozó elõírásainak megfelelõ tartalommal nyújtotta be, mivel nem szerepel a nyilatkozatban a közbeszerzés tárgyára vonatkozó forgalom.<br>
Kérelmezõ a hiányt 2001. április 25-én pótolta.<br>
2001. június 8-án került sor az eredmény kihirdetésére, amelyen kérelmezõ képviselõje is részt vett. Ezen felolvasásra került az összegezés, amely tartalmazta, hogy a kékérzékeny filmek részteljesítésben a Fujifilm Magyarország Kft., a zöldérzékeny filmek, a fogászati röntgenfilmek és a speciális röntgenfilmek esetében a Medimat Kft. lett nyertes ajánlattevõ. Az elõhívók, fixálók részteljesítés esetében mindegyik ajánlattevõ érvénytelen ajánlatot nyújtott be.<br>
Tartalmazta azt is az összegezés, hogy kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel az alvállalkozóként megjelölt cég nevében nem nyújtotta be azt a nyilatkozatot, amiben megjelöli, hogy jogszabály alapján melyik elkülönített állami pénzalap(ok) felé áll fenn fizetési kötelezettsége.<br>
Ajánlatkérõ 2001. június 18-án a nyertes ajánlattevõkkel a szerzõdéseket megkötötte.<br>
Kérelmezõ 2001. július 2-án nyújtott be jogorvoslati kérelmet, amelyben kérte az eljárást lezáró döntés megsemmisítését, ajánlatkérõvel szemben bírság kiszabását, ajánlatkérõnek a jogorvoslati eljárás során felmerült költségek viselésére való kötelezését. Ideiglenes intézkedésként kérte a szerzõdés megkötésének megtiltását.<br>
Kérelme indokául elõadta, hogy ajánlatkérõ hiánypótlásra hívta fel, azt teljesítette. Ajánlatkérõ azonban nem jelölte meg azt a hiányosságot a felhívásában, amely alapján érvénytelennek nyilvánította az ajánlatát. Ezzel megítélése szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a szerinti alapelveket, és a hiánypótlásra vonatkozó rendelkezéseket.<br>
Kifogásolta továbbá, hogy az összegezést a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakkal ellentétben az eredményhirdetést követõ 6. napon kelt levelével, a 13. napon kézbesítette ajánlatkérõ kérelmezõ részére, így azt 2001. június 21-én vették kézhez.<br>
Ajánlatkérõ észrevételében kérte a kérelem elutasítását, egyrészt elkésettség, másrészt alaptalanság miatt.<br>
Elõadta, hogy a döntésrõl az eredményhirdetéskor értesült kérelmezõ, ez 2001. június 8. volt. Ehhez képest a kérelme elkésett.<br>
Elõadta továbbá, hogy a hiánypótlást követõen észlelte, hogy kérelmezõ ajánlatának egyéb, egyébként pótolható hiányossága van. Ez azonban nem róható ajánlatkérõ terhére, mivel ez nem változtat azon a tényen, hogy kérelmezõ nem az ajánlati felhívás elõírásainak megfelelõen nyújtotta be az ajánlatát.<br>
Nem sértették meg továbbá a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott határidõt sem, mivel 2001. június 15-én küldték meg az összegezést az ajánlattevõknek.<br>
A Döntõbizottság megállapította, hogy kérelmezõ jogorvoslati kérelme az eljárást lezáró döntésre vonatkozó részében elkésett, az összegezésre vonatkozó részében alapos.<br>
A Döntõbizottságnak elsõdlegesen abban kellett állást foglalnia, hogy kérelmezõ a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett eljárást lezáró döntés mikor jutott kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.<br>
Az eredményhirdetésrõl készült jegyzõkönyv tartalma, továbbá kérelmezõnek és ajánlatkérõnek a jogorvoslati eljárás során tartott tárgyaláson tett egybehangzó nyilatkozata alapján a Döntõbizottság megállapította, hogy 2001. június 8-án jutott kérelmezõ tudomására ajánlatkérõ eljárást lezáró döntése, az összegezés tartalma.<br>
Nem fogadta el a Döntõbizottság kérelmezõnek azt az érvelését, hogy az államigazgatási eljárás általános szabályairól szóló 1957. évi IV. törvény (a továbbiakban: Áe.) alapján a döntés kézbesítésétõl nyílik meg a jogorvoslati határidõ. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására az Áe. rendelkezéseit kell alkalmazni, amennyiben a Kbt. másként nem rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése azonban egyértelmûen meghatározza, hogy jogorvoslati eljárást a jogsértõ esemény tudomásra jutásától számított tizenöt napon belül lehet kérelmezni. A tudomásra jutás pedig történhet szóbeli közléssel vagy írásban is, annak módját a Kbt. nem határozza meg, így már a szóbeli közléssel történõ tudomásra jutás idõpontjától kell számítani a jogorvoslati határidõt, annak ellenére, hogy késõbb arról esetleg írásos formában is értesül a kérelmezõ.<br>
A Döntõbizottság megállapította, hogy kérelmezõ számára az eljárást lezáró döntéssel kapcsolatos jogorvoslati kérelem benyújtására nyitva álló, a tudomásra jutástól számított tizenöt napos határidõ 2001. június 23-án járt le, ezért kérelmezõnek az eljárást lezáró döntésre vonatkozó, 2001. július 2-án benyújtott jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A fentiek alapján a Döntõbizottság érdemben nem vizsgálta jogorvoslati kérelemnek az eljárást lezáró döntésre vonatkozó részét.<br>
Az ajánlatkérõ által készített összegezés megküldésével kapcsolatos kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti határidõben került benyújtására.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Kérelmezõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltak alapján akkor jogszerû ajánlatkérõ eljárása, ha a megjelölt határidõben az összegezést kézhez is veszik az ajánlattevõk.<br>
A Döntõbizottság nem fogadta el kérelmezõ álláspontját a következõk szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése nem az összegezés kézhezvételére, hanem annak megküldésére tartalmaz határidõt, és az ajánlatkérõre nézve állapít meg kötelezettséget. Ennek alapján az ajánlatkérõ azért felelõs, hogy határidõben megküldje az ajánlattevõknek az összegezést, és ez nem terjedhet túl megfelelõ módon történõ postára adáson, a küldemény feladásán, ezután már nem ajánlatkérõ felelõssége az, hogy a küldemény hány nap alatt érkezik a címzetthez, illetve azt a címzett mikor veszi át.<br>
A Döntõbizottság a fentiek alapján azt vizsgálta, hogy ajánlatkérõ mikor adta postára az összegezést, az az eredményhirdetést követõ ötödik munkanapon belül történt-e. Ennek során a Döntõbizottság megállapította, hogy a küldeményeket 2001. június 15-én vette át továbbításra ajánlatkérõ ügyviteli irodája, azonban ezek a küldemények csak 2001. június 18-án kerültek átadásra a postának. Ajánlatkérõ tehát csak 2001. június 18-án küldte meg az összegezést az ajánlattevõknek és ezzel jogsértést követett el, mivel a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott, az eredményhirdetést követõ öt munkanapon túl küldte meg azokat az ajánlattevõknek.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és h) pontja szerinti jogkövetkezményeket alkalmazta.<br>
A Döntõbizottság a jogsértés csekély súlyára tekintettel nem alkalmazott bírságot a jogsértõ ajánlatkérõvel szemben.<br>
<br>
Budapest, 2001. július 23.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>