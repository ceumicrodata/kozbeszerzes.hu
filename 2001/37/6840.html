<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6840)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.412/8/2001.<br>
<br>
Tárgy: a STRABAG Építõ Kft. jogorvoslati kérelme Kecskemét Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a STRABAG Építõ Kft. (1135 Budapest, Szegedi út 35-37., képviseli: dr. Kecskés Gabriella ügyvéd, 1113 Budapest, Daróczi út 30., továbbiakban: kérelmezõ) Kecskemét Megyei Jogú Város Önkormányzata (6000 Kecskemét, Kossuth tér l., képviseli: dr. Iszer Tamás fogalmazó, továbbiakban: ajánlatkérõ) "Kecskemét-Méntelek, Törekvés és Kossuth lakótelep ivóvízellátása" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 19-i 16. számában (2339) tette közzé ajánlati felhívását nyílt eljárás megindítására a rendelkezõ részben írt tárgyban.<br>
<br>
Az ajánlati felhívás 4. pontja szerint a teljesítés határideje 2001. október 31., azzal hogy ajánlatkérõ elõteljesítést elfogad.<br>
Ajánlatkérõ ajánlati felhívása 13. pontjában meghatározta, hogy az ajánlatokat az összességében legelõnyösebb ajánlat szempontja alapján bírája el és az alábbi részszempontokat és súlyszámokat állapította meg:<br>
részszempontok	súlyszámok<br>
- többletvállalás a beruházás tárgyára	10<br>
- pénzügyi ütemezés	25<br>
- ár	35<br>
- határidõ biztosítására vállalt kötbér	15<br>
- kivitelezési ütemterv	15<br>
Az értékelés során adható pontszámot 1-10-ig állapította meg.<br>
Ajánlatkérõ ajánlati felhívásában, illetve dokumentációjában kivitelezési ütemterv csatolási kötelezettséget nem állapított meg.<br>
Az ajánlattételi határidõ leteltéig, 2001. május 30-ig heten nyújtották be az ajánlatukat: a kérelmezõ, a SADE Kft., a Magyar Vízügyi Kivitelezõ Kft., a SWIETELSKY Kft., a HAJDÚ és Társai Kft., a BÁCSVÍZ Rt. és a Contur-Bau Rt.<br>
Ajánlatkérõ 2001. június 21-én hirdette ki az eljárást lezáró döntését. Az eredményhirdetésrõl jegyzõkönyvet készítettek és ez tartalmazta az ajánlatkérõ által elkészített írásbeli összegezést is, amelyet ismertettek.<br>
A Magyar Vízügyi Kivitelezõ Kft.-t kivéve minden ajánlatot érvényesnek és minden ajánlattevõt alkalmasnak minõsített ajánlatkérõ. Ajánlatkérõ résszempontonként elvégezte az értékelést. A kivitelezési ütemterv vonatkozásában az értékelést akként végezte, hogy az az ajánlattevõ kapott 10 pontot aki nyújtott be kivitelezési ütemtervet, míg aki nem az 1 pontot kapott - így a nyertes ajánlattevõ is -, és ezeket a pontszámokat a 15-ös súlyszámmal szorozták meg.<br>
Nyertes ajánlattevõnek a BÁCSVÍZ Rt.-t hirdették ki 780,7 ponttal. A kérelmezõ összpontszámát 769-ben állapították meg.<br>
Ajánlatkérõ az eljárást lezáró szerzõdést nem kötötte meg.<br>
A kérelmezõ 2001. június 28-án nyújtotta be a jogorvoslati kérelmét. Kérte ajánlatkérõ eljárást lezáró döntésének megsemmisítését, ajánlatkérõ kötelezését az eljárási költségek viselésére. Ideiglenes intézkedésként a szerzõdés megkötésének megtiltása, a közbeszerzési eljárás felfüggesztése iránt terjesztett elõ kérelmet.<br>
Kérelmezõ elõadta, hogy ajánlatkérõ az eredményhirdetésrõl jegyzõkönyvet nem készített, az eredményhirdetésen, 2001. június 21-én az írásbeli összegezés adatait nem ismertette. Az írásbeli összegezést részére 2001. június 27-én kézbesítették, a kézbesített irat keltezése 2001. június 22.<br>
A kérelmezõ arra hivatkozott, hogy ebbõl az iratból állapította meg, hogy a nyertes ajánlattevõ az ajánlatához nem csatolt kivitelezési ütemtervet. Álláspontja szerint az ajánlati felhívás 13. b) pontja alapján az ajánlatokhoz kivitelezési ütemtervet csatolni kell. A nyertes nem csatolt, ezért ajánlata nem felelt meg az ajánlati felhívásnak, azaz a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdésében foglaltaknak. Emiatt a nyertes ajánlata a Kbt. 52. § (2) bekezdés d) pontja alapján érvénytelen és azt a Kbt. 53. § (2) bekezdése alapján nem lehetett volna elbírálni.<br>
Kifogásolta továbbá, hogy az értékelés során a nem csatolt kivitelezési ütemtervre kapott 1 pontot, súlyozva 15 pontot nyertes, illetve azon ajánlattevõk is akik szintén nem csatoltak kivitelezési ütemtervet.<br>
Írásbeli és tárgyaláson tett nyilatkozatában ezt kiegészítette azzal, hogy amennyiben nem érvénytelen emiatt az ajánlat, álláspontja szerint azon ajánlattevõk részére akik nem csatoltak ütemtervet 0 pontot kellett volna adni. Sérelmezte továbbá, hogy ennél a részszempontnál ajánlatkérõ ténylegesen nem végzett tartalmi értékelést, 1, illetve 10 pontot adott annak függvényében, hogy csatolták-e a kiviteli ütemtervet vagy sem.<br>
A kérelmezõ álláspontja szerint ugyan értékelési részszempontként tüntette fel ajánlatkérõ a kivitelezési ütemtervet, azonban ez egy olyan speciális meghatározása a részszempontnak, hogy egyben magában foglalja, feltételezi a kivitelezési ütemterv csatolási kötelezettséget, enélkül, ezen részszempont nem értékelhetõ. A teljesítési határidõ megjelölése, illetve csak egy számla benyújtása pedig nem pótolja a kivitelezési ütemtervet.<br>
A késedelmi kötbér részszempont értékelésére vonatkozó, az írásbeli beadványában megfogalmazott kifogásait a tárgyaláson nem tartotta fenn.<br>
Ajánlatkérõ a kérelmezõ jogorvoslati kérelmének az elutasítását kérte.<br>
Álláspontja szerint érvényes ajánlatot nyújtottak be azon ajánlattevõk, akik nem csatolták ajánlatukhoz a kivitelezési ütemtervet. Ajánlatkérõ felhívásában - annak 16. pontjában -, illetve dokumentációjában nem írta elõ a kivitelezési ütemterv csatolási kötelezettséget. Így az enélkül benyújtott ajánlatok megfeleltek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének. Ajánlatkérõ arra hivatkozott, hogy értékelési részszempontként határozta meg a kivitelezési ütemtervet, és azt az érvénytelenség körében nem lehet figyelembe venni. Az érvénytelenség és az értékelés két különbözõ kategória, egymást követõ szakaszai a közbeszerzési eljárásnak. Teljes jogbizonytalanságot eredményezne, ha értékelési részszempont alapján érvénytelenséget lehetne megállapítani.<br>
Hivatkozott arra, hogy mivel az adható pontszámokat 1-10-ig állapították meg, a legkevesebb amit adhattak 1 pont volt. Amennyiben 0 pontot adtak volna azzal követtek volna el jogsértést.<br>
Elõadása szerint ajánlatkérõ ezt a részszempontot arra tekintettel határozta meg, hogy tájékoztatást kapjon a kivitelezés várható menetérõl, egyébként figyelemmel a rövid teljesítési határidõre szükségtelen lett volna. Épp emiatt az értékelés során aki csatolt kivitelezési ütemtervet mindenki megkapta a maximális 10 pontot.<br>
Álláspontja szerint a becsatolt eredeti eredményhirdetési jegyzõkönyv igazolja, egyrészt, magát a jegyzõkönyvkészítés tényét és azt is, hogy az írásbeli összegezés elkészült az eredményhirdetés idõpontjára és azt ismertették is. Az ajánlattevõk részére megküldött írásbeli összegezés gyakorlatilag a jegyzõkönyv egy része, kivonata, ez egyértelmûen megállapítható a jegyzõkönyv és az írásbeli összegezés összevetése alapján. Az ajánlattevõk részére kiküldött példányokon pedig dátumként valóban 2001. június 22-ét tüntették fel, de ennek megítélése szerint nincs relevanciája.<br>
Egyéb érdekeltként, a BÁCSVÍZ Rt. szintén a jogorvoslati kérelem elutasítását kérte. Álláspontja szerint azzal, hogy konkrét teljesítési határidõként megjelölte 2001. október 15-ét és csak a teljesítés után nyújt be egyszámlát, ez egyben tartalma alapján kivitelezési ütemtervet is jelent. Megítélése szerint ajánlatkérõ helyesen értékelt, ugyanis az adható legkisebb pontszám az 1 volt. Hivatkozott továbbá arra, hogy amennyiben hiánypótlás keretében felszólították volna õ is nyújtott volna be kivitelezési ütemtervet.<br>
A Döntõbizottság az alábbi indokok alapján megállapította, hogy a jogorvoslati kérelem alaptalan.<br>
A Döntõbizottság elõször kérelmezõ érvénytelenségre vonatkozó hivatkozását vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése az alábbiak szerint határozza meg az ajánlattal szemben támasztott tartalmi és formai követelményeket:<br>
"Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Ennek megsértése esetére a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja kimondja, hogy érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az ajánlati felhívás és dokumentáció áttanulmányozása alapján megállapította, hogy abban kivitelezési ütemterv csatolási kötelezettség ajánlattevõk részére nem került megállapításra. Így az ajánlat megfelelt <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak, így az érvénytelennek nem minõsül.<br>
Ajánlatkérõ valóban az értékelési részszempontok között negyedikként feltüntette a kivitelezési ütemtervet. Ez a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontja alapján meghatározott értékelési részszempont. A Kbt. rendszerében, a közbeszerzési eljárás szakaszai egymásra épülnek. Elsõdleges kérdés az ajánlat érvényessége, ajánlattevõ alkalmassága és ki nem zárhatósága. Alkalmas, ki nem zárt ajánlattevõ érvényes ajánlatát lehet a Kbt. 34. § (1) bekezdése alapján elbírálni. Az elbírálás során történik a Kbt. 34. § (3) bekezdése alapján meghatározott részszempontok és súlyszámok szerinti értékelés a Kbt. 55. § (6) bekezdésének megfelelõen.<br>
A Döntõbizottság álláspontja szerint értékelési részszempont - még amennyiben speciális is - nem alakulhat át érvényességi feltétellé. Ezt kizárja a Kbt. fentiekben részletezett egymásra épülõ szabályozása. Másrészt ajánlattevõk a nyilvánosan közzétett, elõre megállapított feltételekre tekintettel állítják össze az ajánlatukat, annak tudatában, hogy azokat a szintén elõre nyilvánosan meghatározott részszempontok alapján értékelik. Harmadrészt az értékelési részszempont - szemben az érvényességi követelményekkel - nem jelent egyben arra vonatkozó kötelezettséget, hogy arra ajánlattevõnek vállalást, nyilatkozatot kell tenni. Az ajánlattevõknek ennek alapján érdekük az ajánlat olyformán történõ elkészítése, hogy az kedvezõ elbírálást nyerjen. Amennyiben az ajánlattevõ valamely elbírálási részszempontra vonatkozóan nem nyilatkozik, úgy az érdemi értékelés során ajánlata kedvezõ elbírálást nem nyerhet.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja alapján ajánlatkérõ köteles meghatározni az értékelés során adható pontszám alsó és felsõ határát. Általánosan elfogadott az, az ajánlatkérõ által most alkalmazott értékelés, hogy részszempontonként a legrosszabb, adott esetben arra a részszempontra vállalást, nyilatkozatot nem tevõ - ajánlat kapja a megállapított legkisebb pontszámot. Épp ezért a Döntõbizottság nem találta jogsértõnek, hogy ajánlattevõ részére 1 pontot állapítottak meg. A Kbt. 55. § (6) bekezdése alapján ajánlatkérõ csak az elõre meghatározott alsó és felsõ ponthatárok között értékelhet részszempontonként. Jelen esetben pedig ajánlatkérõ betartotta az általa elõre meghatározott ponthatárokat.<br>
Kérelmezõ sérelmezte azt is, hogy ajánlatkérõ a benyújtott kivitelezési ütemterveket tartalmilag nem értékelte, hanem minden ajánlattevõ részére aki ilyet nyújtott be egységesen 10 pontot adott.<br>
A Döntõbizottság ezt az értékelést nem találta jogsértõnek. Egyrészt ennek okszerû - fentiekben ismertetett - magyarázatát adta ajánlatkérõ. Másrészt a konkrét esetben egy rövid idõszak alatt megvalósuló beruházásról van szó, a vállalt teljesítési határidõk nagyon hasonlóak. Így alappal nem kifogásolható, hogy a kivitelezési ütemtervvel szembeni követelményeknek megfelelõ tervek között nem tett az értékelés során számottevõ különbséget, mivel tartalmilag azok nem különböznek.<br>
A Döntõbizottság alaptalannak találta kérelmezõnek az eredményhirdetéssel, az írásbeli összegezéssel kapcsolatos kérelmét is.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint:<br>
"Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Ajánlatkérõ által becsatolt eredeti eredményhirdetési jegyzõkönyv és az írásbeli összegezés összevetése alapján Döntõbizottság megállapította, hogy ajánlatkérõ betartotta a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. Az írásbeli összegezés az eredményhirdetésre már elkészült és azt ismertették is, a jegyzõkönyv teljes terjedelmében magában foglalja azt az írásbeli összegezést, amelyet megküldtek az ajánlattevõk részére. Annak a körülménynek, hogy az ajánlattevõk részére kiküldött példányokon egy nappal késõbbi dátumot tüntettek fel az ügyben nincs érdemi jelentõsége, mert az írásbeli összegezés megállapíthatóan korábban készült és ismertetésre került.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. július 25.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>