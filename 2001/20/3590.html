<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3590)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.157-161/14/2001.<br>
<br>
Tárgy: a Junior Vendéglátó Rt. és a Pensio 17 Kft. jogorvoslati kérelme a Budavári Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–30., továbbiakban: kérelmezõ I) és dr. Vígh Károly ügyvéd (1052 Budapest, Városház u. 16.) által képviselt Pensio 17 Kft. (1103 Budapest, Kõér u. 1–5., továbbiakban: kérelmezõ II.) jogorvoslati kérelmének – melyet dr. Molnár Judit ügyvéd (1124 Budapest, Gébics u. 7.) által képviselt Budavári Önkormányzat (1014 Budapest, Kapisztrán tér 1., továbbiakban: ajánlatkérõ) iskolák, óvodák és nyári napközis tábor közétkeztetési feladatainak ellátása tárgyú közbeszerzési eljárása ellen indított a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdésére tekintettel a 24. § (2) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõk részére 30 000-30 000 Ft, azaz harmincezer-harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában. A felhívás 16. h) pontjában elõírta, hogy az ajánlatnak tartalmaznia kell az ÁNTSZ nyilatkozatát az ajánlattevõ valamennyi termelõegységének mûködésére vonatkozó nyilatkozatát, miszerint az 1996–2000 év során az ott folyó termeléssel és szállítással kapcsolatban közegészségügyi korlátozó intézkedés, felfüggesztés nem volt és jelenleg sincs folyamatban.<br>
Az ajánlati dokumentáció 20. oldalán a 3.6. sz. melléklet 1. pontja értelmében az ajánlati biztosítékot az erre vonatkozó garanciát kiállító pénzintézet feltétel nélkül kifizeti az ajánlatkérõ részére az esetben is, ha az ajánlatot ajánlatkérõnek az ajánlattevõ hibájából el kell utasítania.<br>
A kérelmezõ I. és az Elamen Rt. február 1-jén jogorvoslati kérelmet terjesztettek elõ a Döntõbizottsághoz. Sérelmezték a felhívás 16. h) pontja szerinti, annak tartalma szerint alkalmassági követelménynek tekinthetõ rendelkezést, álláspontjuk szerint az túlterjeszkedik a szerzõdés teljesítéséhez feltétlenül szükséges mértéken. Sérelmezték továbbá a dokumentációnak azon rendelkezését is, hogy az ajánlat elutasítása esetén ajánlatkérõ visszatarthatja az ajánlati biztosítékot. A Döntõbizottság a D.47/6/2001. számú, február 8-án kelt határozatával ideiglenes intézkedésként az eljárást felfüggesztette, majd a D.47/11/2001. számú határozatával megsemmisítette az ajánlati felhívás és dokumentáció kifogásolt elõírásait.<br>
A Döntõbizottság határozatának bírósági felülvizsgálata iránt ajánlatkérõ nem nyújtott be keresetet, annak vételét követõen március 14-én faxot küldött az ajánlati dokumentációt megvásárlóknak, melyben közölte, hogy az ajánlattételi határidõ a felfüggesztés határidejével meghosszabbodik, így az új ajánlattételi határidõ 2001. március 19. 10.00 óra. A március 19-i ajánlattételi határidõre az Elamen Rt., a Sodexho Kft. és a Diák és Munkahelyi Vendéglátó Kft. nyújtott be ajánlatot.<br>
Kérelmezõ I. és kérelmezõ II. március 19-én jogorvoslati kérelmet terjesztettek elõ a Döntõbizottsághoz. Álláspontjuk szerint ajánlatkérõ jogszerûtlenül határozta meg az ajánlattételi határidõt, akkor járt volna el helyesen, ha az ajánlati felhívás módosítását hirdetményben közzéteszi, és így e hirdetmény közzétételével indult volna a min. 41 napos ajánlattételi határidõ. Kérték a jogsértés megállapítását, ajánlatkérõnek a közbeszerzési eljárás folyamán hozott döntései megsemmisítését, ajánlatkérõ felhívását a törvény szabályai szerinti eljárásra, valamint ajánlatkérõ kötelezését a jogorvoslati eljárásban felmerült költségeik megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a Döntõbizottság a felhívás és a dokumentáció egyéb rendelkezéseit nem érintve semmisítette meg annak egy-egy pontját, a határozattal nem érintett részek változatlan tartalommal fennmaradtak. Õ sem a felhívást, sem a dokumentációt nem kívánta módosítani, így nem volt mit közzétennie a Közbeszerzési Értesítõben. A törvénynek az eljárás felfüggesztésére vonatkozó rendelkezéseit értelmezve határozta meg a március 19-i ajánlattételi határidõt. A jogorvoslati eljárásban április 10-én tartott tárgyaláson közölte, hogy az eljárás nyertese a Sodexho Kft. lett. A Döntõbizottság a tárgyaláson kihirdette, hogy ideiglenes intézkedésként a szerzõdéskötést megtiltja.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján ajánlatkérõ a közbeszerzési eljárásban köteles biztosítani az ajánlattevõk esélyegyenlõségét. Az esélyegyenlõség egyik törvényben nevesített biztosítéka a Kbt. 44. § (5) bekezdésének elõírása, miszerint az alkalmassági követelményeknek a beszerzés tárgyára kell korlátozódnia, azokat csak a szerzõdés teljesítéséhez ténylegesen szükséges mértékben lehet elõírni. A Döntõbizottság a D.47/11/2001. számú határozatával megsemmisítette az ajánlati felhívásnak a szerzõdés teljesítéséhez szükséges mértéken túlterjeszkedõ, valamint a dokumentációnak a törvény 41. § (4) bekezdésével ellentétes elõírásait. A felhívás és dokumentáció tartalmára vonatkozó ezen döntések megsemmisítése folytán ajánlatkérõ akkor járt volna el jogszerûen, ha az ajánlati felhívást a megsemmisített kikötés nélküli tartalommal közzéteszi a Közbeszerzési Értesítõben. Ez esetben az ajánlattételi határidõ a közzétételt követõ naptól számítottan min. 41 nap és nem ajánlatkérõ által megjelölt március 19-i határidõ lett volna. Ajánlatkérõnek a határozat értelmében módosított dokumentációt kellett volna az azt megvásárló ajánlattevõk rendelkezésére bocsátania.<br>
Ajánlatkérõ mindehelyett a felhívás és dokumentáció eredeti tartalmából kiindulva a március 19-ben meghatározott ajánlattételi határidõre kérte az ajánlatok benyújtását. Az ajánlatkérõ döntésének megsemmisítése esetére a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>úgy rendelkezik, hogy ajánlatkérõ ez esetben jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított 30 napon belül új döntést hozni. Ajánlatkérõ a megsemmisítést követõen hozott döntése során tulajdonképpen nem vette figyelembe a Döntõbizottság határozatában foglaltakat, nem módosította sem a felhívást, sem a dokumentációt.<br>
Ezáltal ajánlatkérõ eljárásának jogszerûtlensége továbbra is fennmaradt. A felhívásnak a határozatban foglalt módosítása hiányában több olyan cég, – így a kérelmezõk sem – nem nyújthatott be ajánlatot, mert az egyébként jogszerûtlen alkalmatlansági kritériumnak nem feleltek meg.<br>
A Döntõbizottság megállapítja, hogy ajánlatkérõ a felhívásnak az esélyegyenlõséget sértõ rendelkezése közzétételének elmulasztása útján a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésére tekintettel megsértette a 24. § (2) bekezdését. A jogsértés miatt a Döntõbizottság megsemmisítette ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. április 17.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>