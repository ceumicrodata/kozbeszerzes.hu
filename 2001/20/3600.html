<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3600)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.105/12/2001.<br>
<br>
Tárgy: az ASS Mo. Kft. jogorvoslati kérelme Gyõr Megyei Jogú Város Önk. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Juhász György ügyvéd (6000 Kecskemét, Klapka u. 9–11.) által képviselt ASS Mo. Kft. (6000 Kecskemét, Klapka u. 10/B, továbbiakban: kérelmezõ) jogorvoslati kérelmének – melyet dr. Szabóné dr. Pimpedli Tímea jogtanácsos által képviselt Gyõr Megyei Jogú Város Polgármesteri Hivatala (9021 Gyõr Városház tér 1., továbbiakban: ajánlatkérõ) textíliák, tornaeszközök, óvodai bútorok, iskolai bútorok, iskolai táblák, gyermektábor. berendezései tárgyú közbeszerzési eljárása ellen indított, a Döntõbizottság helyt ad. Megállapítja; hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját és az 52. § (1) bekezdésére tekintettel az 59. § (1) bekezdését. A jogsértés miatt a Döntõbizottság 2 500 000 Ft, azaz kettõmillió-ötszázezer forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles befizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. december 6-án megjelent számában a rendelkezõ részben megjelölt tárgycsoportokra vonatkozó beszerzés tárgyában.<br>
A felhívás szerint eszköz- vagy tárgycsoportonként részajánlatot is lehetett tenni. A többváltozatú ajánlat tételének lehetõségét ajánlatkérõ akként szabályozta, hogy "az ajánlatban kötelezõen meg kell jelölni azt a tárgycsoportot, amelyre az ajánlat vonatkozik, emellett az ajánlat tartalmazhat alternatív ajánlatot is." Ezen kikötésre vonatkozóan a december 18-án feltett kérdésre 2000. december 20-án kelt levelében adott – az ajánlati dokumentációt megvásárlók részére megküldött – válaszában ajánlatkérõ közölte, hogy csak alternatív ajánlat benyújtása kizáró ok az értékelésnél, alapajánlatot mindenképpen tenni kell.<br>
Az ajánlati dokumentációban ajánlatkérõ meghatározta az ajánlattételi feltételeket, a nyertessel kötendõ szállítási keretszerzõdés tervezet tartalmát, a szállítandó termékek megnevezését, méretét, azok kivitelének, anyagának leírását.<br>
A tanulói asztal eszközcsoportra nézve a dokumentációban a következõ elõírás szerepelt: "Hajlított acél vázszerkezettel, elektrosztatikus porszórással felületkezelve." A különbözõ méretû asztallapok anyaga "laminált bútorlap, 5 mm vtg PUR élzárással. Filcbetétes mûanyag padlóvédõ elemekkel ellátva." A filcbetétes mûanyag padlóvédõ elemekkel való ellátottságot írt elõ a dokumentáció a tanulói székekre is. A konzultáción feltett kérdésre adott válasz szerint az ajánlatokban szerepelhetnek a minõségi követelményeknek megfelelõ más mûszaki megoldások is.<br>
Ajánlatkérõ 2001. január 30-án az iskolabútorok termékcsoportra termékbemutatót szervezett, melyen kérte bemutatni a kérelmezõ és az Orako Kft. által ajánlott iskolabútokat.<br>
Az ajánlattételi határidõre, 2001. január 16-ra a kérelmezõ, a Balaton Bútorgyár Rt., az ASS Berendezési Rendszerek Bt., a Hal-Co Kft., a Gyulai Bútor Rt. és az Orako Mo. Kft. nyújtott be ajánlatot. Ajánlatkérõ az ajánlatok értékelése során a január 30-i jegyzõkönyvben – többek között – rögzítette, hogy a kérelmezõnek az iskolai táblákra benyújtott ajánlata érvénytelen, mert annak anyaga a dokumentációban elõírt faalapanyag helyett kerámiaacél volt.<br>
A február 11-én tartott eredményhirdetésen ajánlatkérõ az iskolai bútorokra és az iskolai táblákra az Orako Kft., az óvodai bútorokra a kérelmezõ, a gyermektábor berendezéseire és a tornaeszközökre a Hal-Co Kft. ajánlatát hirdette ki nyertesnek, velük a szerzõdést február 22-én megkötötte. A textília termékcsoportra az eljárás eredménytelen volt.<br>
Kérelmezõ február 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az iskolabútorok termékcsoportban olyan ajánlatot hirdetett ki nyertesnek, melyet érvénytelennek kellett volna nyilvánítani, mivel ezen termékcsoportra a nyertes nem tett alapajánlatot. Ajánlata ugyanis az élelzárás anyaga és technológiája, valamint az asztal és szék lábainak padlóvédelmi kialakítása tekintetében eltért a dokumentációban foglalt elõírástól, így az csak alternatív ajánlatnak tekinthetõ. Hivatkozott arra, hogy ajánlatkérõ akkor járt volna el következetesen, ha az õ iskolai táblákra tett részajánlata érvénytelenítésével azonos okból érvénytelenné nyilvánítja az Orako Kft.-nek az iskolai bútorokra tett részajánlatát is.<br>
Kérte a jogsértés megállapítását, az Orako Kft.-nek az iskolai bútorokra vonatkozó részajánlata nyertességére vonatkozó ajánlatkérõi döntés megsemmisítését, ajánlatkérõ terhére bírság kiszabását, valamint ajánlatkérõ marasztalását a jogorvoslati eljárásban felmerült költségei megtérítésére.<br>
Ajánlatkérõ észrevételében arra hivatkozott, hogy a konzultáción feltett kérdésre adott válasza szerint az ajánlatokban szerepelhettek a minõségi követelményeknek megfelelõ más mûszaki megoldások is, az Orako Kft. ajánlata ilyen volt, ezért nem minõsítette azt alternatív ajánlatnak. Kérte a jogorvoslati kérelem elutasítását.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdése szerint érvénytelen a kiírásban meghatározott feltételeknek nem megfelelõ ajánlat.<br>
Ajánlatkérõ a tanuló asztalokra vonatkozóan elõírta, hogy azok éleit 5 mm vastag PUR anyaggal le kell zárni, valamint az asztalok és székek lábait filcbetétes mûanyag padlóvédõvel kell ellátni. Az Orako Kft. ajánlatának mûszaki leírása a tanulói asztalokra is vonatkozó MSZ 8355-87 szabvány 4.2.2. pontjában elõírt élzáró elemeket felsorolás jelleggel tartalmazta, de nem jelölte meg, hogy azok közül az általa szállítandó termékeken melyiket fogja alkalmazni. Az ajánlat nem tartalmazott adatot a tanuló asztalok és székek lábainak filcbetéttel való ellátottságára sem.<br>
Ajánlatkérõ – a jogorvoslati eljárásban tartott tárgyaláson általa elõadottak szerint – azért is szervezte meg az árubemutatót, hogy meggyõzõdjön arról, miszerint az Orako Kft. által szállítandó termékek – azok hiányos mûszaki leírása ellenére – ténylegesen megfelelnek-e a mûszaki követelményeknek. A termékbemutatón ajánlatkérõ mûszakilag megfelelõnek találta az Orako Kft. által az élzárásra alkalmazott anyagot és technológiát, így az ajánlatot érvényesnek és az értékelést követõen nyertesnek minõsítette. A tárgyaláson elõadottak szerint ajánlatkérõ észlelte a bemutatón, hogy a tanuló asztalok és székek lábairól hiányzik a filcbetét, a bútorok által okozta sérülésektõl a padló csak mûanyagbetét által van védve. Ezt az eltérést akként értékelte, hogy még tartósabb is, mint a filcbetét.<br>
Ajánlatkérõ eljárása nem volt helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján ajánlatkérõ az ajánlati felhívásban és a dokumentációban meghatározott feltételekhez kötve van. Ajánlatkérõ tehát az ajánlatok értékelésekor nem térhetett volna el a saját maga által meghatározott mûszaki követelményektõl. Az Orako Kft.-nek a tanuló asztalokra és székekre tett ajánlata – e termékek megfelelõnek való minõsítése ellenére is – csak mint alternatív ajánlat felelt volna meg. Alternatív ajánlatot azonban a felhívás szerint csak a dokumentációban meghatározott mûszaki feltételeknek megfelelõ termékre tett alapajánlat mellett lehetett tenni, e tényt ajánlatkérõ az ajánlattevõk felé még a konzultáción feltett kérdésre adott válaszával is megerõsítette.<br>
Az Orako Kft.-nek a szóban forgó termékekre tett alternatív ajánlata az alapajánlat hiánya miatt érvénytelen volt, miután nem felelt meg az ajánlati felhívás alternatív ajánlat tételére vonatkozó feltételeinek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján ajánlatkérõnek érvénytelenné kell nyilvánítania az ajánlati felhívásban, illetõleg a dokumentációban meghatározott feltételeknek nem megfelelõ ajánlatot.<br>
Ajánlatkérõ azáltal, hogy az Orako Kft.-nek a tanuló asztalokra és székekre tett ajánlata érvénytelenné nyilvánítását elmulasztotta, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az ajánlatok elbírálásában csak érvényes ajánlatok vehetnek részt. Ajánlatkérõ azáltal, hogy az Orako Kft. érvénytelen ajánlatát nyertesnek minõsítette, megsértette a Kbt. 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A Döntõbizottság a jogsértés miatt bírságot szabott ki ajánlatkérõ terhére. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a kiszabható bírság mértéke a közbeszerzés értékének legfeljebb 30%-a. A közbeszerzés értéke a 4. § (1) bekezdésének a bíróság ítélkezési gyakorlata szerinti értelmezése szerint a nyertes nettó ajánlati ára. Az Orako Kft. ajánlata a tanuló asztalokra és székekre 123 726 159 Ft, a kiszabott bírság ennek 2,02%-a.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 3.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>