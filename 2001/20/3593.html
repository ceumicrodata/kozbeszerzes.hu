<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3593)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.149/15/2001.<br>
<br>
Tárgy: az ORAKO Kft. jogorvoslati kérelme a BM Központi Gazdasági Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Belügyminisztérium Központi Gazdasági Fõigazgatóság (1149 Budapest, Mogyoródi u. 43., képviseli: dr. Sebõk Cecília ügyvéd 1211 Budapest, Táncsics M. u. 62. a továbbiakban: ajánlatkérõ) "hagyományos szerkezetû meglévõ épület P+F+J, bõvítési, külsõ-belsõ átalakítási munkái" tárgyú közbeszerzési eljárása ellen az ORAKO Kft. (1222 Budapest, Gádor u. 130., képviseli: dr. Vajk Kálmán ügyvéd 1222 Budapest, Gádor u. 130. a továbbiakban: kérelmezõ) által indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ a jogi képviselõje útján jogorvoslati kérelmet nyújtott be a Döntõbizottsághoz 2001. március 12-én. Ebben a jogsértés tényének megállapítása mellett kérte az ajánlatkérõ eljárást lezáró döntésének megsemmisítését, bírság kiszabását, ideiglenes intézkedéssel a szerzõdéskötés megtiltását és ajánlatkérõ költségekben marasztalását. Kérte továbbá az ügyben tárgyalás tartását is. Kérelmét alapvetõen azzal indokolta, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését azzal, hogy nem a kérelmezõ ajánlatát – mint legelõnyösebb ajánlatot – hirdette az eljárás nyerteseként.<br>
A Döntõbizottság a törvényi feltételek hiányában a kért ideiglenes intézkedést nem alkalmazta.<br>
A 2001. április 3-i tárgyalást követõen 2001. április <br>
6-án kérelmezõ a jogorvoslati kérelmét írásban visszavonta a "jogorvoslati kérelemben meghatározott jogsértés megállapításához szükséges adatok hiányában."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a kérelmezõ kérelmére megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 9.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>