<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3601)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.138/12/2001.<br>
<br>
Tárgy: a Dorogi Hulladékégetõ Kft. jogorvoslati kérelme a balassagyarmati Dr. Kenessey Albert Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Dorogi Hulladékégetõ Kft. (2510 Dorog, Bécsi út 131., képviseli Lászka Ügyvédi Iroda, dr. Bimbó Róbert ügyvéd, 1111 Budapest, Irinyi József u. 23., a továbbiakban: kérelmezõ) jogorvoslati kérelmének, melyet a Dr. Kenessey Albert Kórház-Rendelõintézet (2600 Balassagyarmat, Rákóczi út 125–127., a továbbiakban: ajánlatkérõ) "a kórház veszélyes hulladékának begyûjtése és ártalmatlanítása három éves idõtartamra" tárgyú közbeszerzési eljárása ellen nyújtott be, helyt ad, a Döntõbizottság megállapítja, hogy ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, ezért az ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 3-án a Közbeszerzési Értesítõ 1. számában ajánlati felhívást tett közzé nyílt közbeszerzési eljárás megindítására, amelynek tárgya a kórház veszélyes hulladékának begyûjtése és ártalmatlanítása három éves idõtartamra.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani. Az értékelési részszempontok és azok súlyszámai a következõk voltak:<br>
– az ajánlatkérõ által fizetendõ ellenszolgáltatás	60<br>
– az ajánlattevõ által biztosított kereskedelmi és egyéb kondíciók	10<br>
– a megajánlott szolgáltatás folyamatos biztosításának garanciái	15<br>
– gyûjtési, szállítási technológia és megsemmisítési rendszere	15<br>
Az egyes részszempontokra adható pontszámok 0–10-ig terjedtek.<br>
<br>
Az ajánlatok értékelésére vonatkozóan az ajánlati felhívás, illetve a dokumentáció további információkat nem tartalmazott.<br>
A dokumentáció I. 6. d) pontjában az ajánlati ár meghatározása cím alatt a következõket tartalmazta:<br>
A szolgáltatás specifikusságára való tekintettel az ajánlati árat ajánlattevõ az ajánlata mellékletében részletes ártáblázatban köteles közölni – a szolgáltatással járó összes felmerülõ költségét figyelembe véve. A szolgáltatás árának meghatározása olyan módon történik, hogy az ár tartalmazza a tenderspecifikációban meghatározott, az ajánlattevõ által biztosítandó valamennyi szolgáltatás ellenértékét. Az ajánlattevõ az árak megadásakor a szolgáltatás nettó értékét, valamint az áfa összegét külön tartozik szerepeltetni.<br>
A dokumentáció Specifikációk címû melléklete tartalmazta ajánlatkérõ egészségügyi szolgáltatást nyújtó tevékenységébõl keletkezõ veszélyes hulladékok jegyzékét, meghatározva a huszonhét féle veszélyes hulladék azonosító számot, a megnevezését és a veszélyességi osztályát, továbbá a várható begyûjtendõ és megsemmisítendõ mennyiség adatait.<br>
A nyilvántartási és bizonylatolási rendszerre vonatkozóan a dokumentációban lévõ szerzõdés tervezet következõ elõírást tartalmazta: "Az elszállításra kerülõ veszélyes hulladékok mennyiségét, a mellékletben foglaltak szerint dokumentálja és a bizonylat alapján méréssel ellenõrzi, mely lehetõséget adott esetben a Megbízott biztosítja."<br>
A gyûjtõeszközökre vonatkozóan a a dokumentációban lévõ szerzõdés tervezet a következõket tartalmazta: "A Megbízott biztosítja a Megbízó részére a folyamatos gyûjtõedényzet ellátást, az alábbiak szerint:<br>
A Megbízó felméri a negyedévre várható gyûjtõedényzet szükségletét, melyet a Megbízottól megrendel a szállítást megelõzõen legkevesebb 14 nappal. A megbízott a leadott igények alapján a kért határidõk pontos betartásával külön szállítási költség térítés nélkül vállalja a gyûjtõedényzet szállítását."<br>
Az ajánlatok benyújtási határidejére, 2001. február 13-ra a Septox Kórházi és Egészségügyi Hulladékokat Gyûjtõ, Szállító és Ártalmatlanító Kft., a Hajdukomm Hajdú-Bihar Megyei Kommunális és Környezetvédelmi Szolgáltató Kft. és kérelmezõ nyújtott be ajánlatot.<br>
A bontási jegyzõkönyv szerint az ajánlattevõk által kért veszélyes anyagonkénti – az ártalmatlanításra vonatkozó – egységárak ismertetésre kerültek, ezeket azonban a jegyzõkönyvben nem rögzítették.<br>
Az eredmény kihirdetésére 2001. február 22-én került sor, ahol ajánlatkérõ a Septox Kft.-t hirdette ki nyertesnek, 870 ponttal, míg kérelmezõ 850 pontot kapott.<br>
Az eljárásról készített összegezés szerint a nyertes ajánlattevõ és kérelmezõ is 8 értékelési pontszámot kapott az ajánlatkérõ által fizetendõ ellenszolgáltatás részszempontra, mivel a két ajánlat gyakorlatilag azonos. Az összehasonlítás alapját az egységárak képezték. Az értékelt tartalmi elemeket azonban nem jelölték meg az összegezésben.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. szá</a>mú melléklete szerint elkészített tájékoztató az eljárás eredményérõl címû anyag szerint a nyertes ajánlattevõ által kért ellenszolgáltatás egy évre mindösszesen bruttó 10 697 819 Ft.<br>
Kérelmezõ 2001. március 6-án nyújtott be jogorvoslati kérelmet, amelyben kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõnek az eljárást lezáró döntését, kötelezze ajánlatkérõt az eljárási díj viselésére. Ideiglenes intézkedésként kérte továbbá a szerzõdés megkötésének megtiltását. Kérelme indokául elõadta, hogy ajánlatkérõ megsértette az eljárásra vonatkozó jogszabályokat, különösen a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott, az ajánlatok értékelésére vonatkozó rendelkezéseket. Elõadta, hogy a nyertes ajánlattevõvel azonos pontszámra értékelte ajánlatkérõ az ajánlatát a fizetendõ ellenszolgáltatás, a megrendelt szolgáltatás folyamatos biztosításának garanciái, a gyûjtési, szállítási technológia és megsemmisítési rendszere értékelési részszempontok szerint. Az ajánlattevõ által biztosított kereskedelmi és egyéb kondíciók részszempontnál a nyertes ajánlattevõ 2 ponttal kapott többet, mint kérelmezõ, a súlyszámmal szorzott pontszáma 20 ponttal haladta meg kérelmezõ pontszámát, a végeredmény tekintetében így alakult ki a 20 pontos különbség. Megítélése szerint az ajánlatkérõ által fizetendõ ellenszolgáltatás értékelési részszempontnál nem megfelelõen értékelte az ajánlatokat, mivel az õ ajánlatuk 115 Ft/kg egységárat, míg a Septox Kft. ajánlata 140 Ft/kg egységárat tartalmaz. Ebbõl következõen a Septox Kft. által ajánlott éves bruttó ár 14 155 165 Ft, kérelmezõ ára 12 930 890 Ft. Amennyiben az ajánlatkérõ értékeli az árak közötti különbséget, akár csak egy ponttal is, akkor a kérelmezõ lett volna az eljárás nyertese.<br>
Ajánlatkérõ észrevételében elõadta, hogy az ajánlatokat a szolgáltatás teljes idõtartamára, három évre vizsgálták, és mivel nem jogosultak az áfa visszaigénylésére a költségeknél, ezért a teljes bekerülési összeget vették figyelembe. A 2001. évet követõ idõszak várható áremeléseitõl az értékelés során eltekintettek, ezek kihatásait, azonosságot feltételezve, nem vizsgálták. Tájékoztatták a tendert megvásárlókat arról is, hogy a szolgáltatás idõtartama alatt kb. 18–20 tonna mosodai iszap is ártalmatlanításra kerül. Ajánlatkérõ az észrevételében ismertette, hogyan állapították meg az ártalmatlanítás, szállítás, konténer biztosítás költségeit és külön a gyûjtõeszközök költségeit a nyertes ajánlattevõ, illetve kérelmezõ esetében. Ezeket az összegeket ajánlattevõnként összeadták. Elõadta, hogy a kérelmezõ által leírt bizonylatolási és mennyiség megállapítási rendszer minimálisan 1 fõ alkalmazását jelentené ajánlatkérõ számára, ezért ennek a költségeit – 2 000 000 Ft/3 év – is kimutatták, és az értékelésnél figyelembe vették úgy, hogy hozzáadták az ártalmatlanítás, szállítás, konténer és gyûjtõeszköz biztosítás – általuk megállapított – költségéhez. Figyelembe vették továbbá a nyertes ajánlattevõ 450 000 Ft értékû adományát is úgy, hogy a nyertes ajánlattevõ esetében az ártalmatlanítás, szállítás, konténer és gyûjtõeszköz biztosítás – általuk megállapított – összegébõl levonták az adomány összegét.<br>
Így állapították meg a szolgáltatás idõtartamára a bruttó költségeket, amely a kérelmezõ esetében 36 748 700 Ft/3 év, a nyertes ajánlattevõ esetében 33 290 448 Ft/3 év, a nyertes ajánlata így mintegy 5,5 millió Ft-tal alacsonyabb.<br>
Kérték az alaptalan kérelem elutasítását.<br>
A nyertes ajánlattevõ, a Septox Kft. észrevételében jelezte, hogy az értékelés indokolásától eltérõen az ajánlatkérõ nemcsak az egységárakat vette figyelembe. Társaságuk egyösszegû ajánlatot tett, amelynek éves értéke bruttó 7 783 899 Ft. A bontáskor ez az adat elhangzott. A kérelmezõ által megjelölt 14 155 165 Ft-os árat nem lehet az ajánlatból kiszámolni. A Septox Kft. kedvezményt is tett ajánlatkérõ részére, ez nem került felolvasásra a bontáskor, de feltételezhetõ, hogy azt ajánlatkérõ az értékelésnél figyelembe vette.<br>
A Hajdukomm Kft. az észrevételében elõadta, hogy az általuk ajánlott 170 Ft/kg átvételi ár magában foglalja a veszélyes hulladékok ártalmatlanítását, szelektív gyûjtését, szállítását és a gyûjtõedényzet biztosítását. Ez 60 tonna hulladék esetén bruttó 11 424 000 Ft. Ez alacsonyabb a nyertes és kérelmezõ áránál is, ezért számukra is kétséges az eljárás eredménye, csatlakozva a kérelmezõhöz, kérte a döntés felülvizsgálatát.<br>
A tárgyaláson kérelmezõ pontosította a jogorvoslati kérelmét annyiban, hogy csak a fizetendõ ellenszolgáltatás részszempont értékelését vitatja.<br>
A tárgyaláson ajánlatkérõ módosította az észrevételében foglaltakat a következõk szerint: a fizetendõ ellenszolgáltatás részszempont értékelésénél nem vették figyelembe a nyertes ajánlattevõ javára az általa nyújtott adományt, kérelmezõ terhére az általa ajánlott bizonylatolási és nyilvántartási rendszer miatti további munkaerõ szükséglet költségeit. Az ajánlati dokumentációban az ajánlattevõknek teljesen szabad kezet adtak a nyilvántartási, bizonylatolási rendszerre vonatkozóan, ezért két teljesen különbözõ megoldást ajánlott a nyertes ajánlattevõ és kérelmezõ. Nem vették továbbá figyelembe az értékelésnél azokat a veszélyes hulladékokat, amelyekre vonatkozóan várható mennyiséget nem tudtak közölni, csak esetenkénti megjelölést tartalmazott a dokumentáció, nem vették továbbá figyelembe a 18-20 tonna mosodai iszap ártalmatlanítási költségeit sem, mivel az ajánlati dokumentációban csak 1500 kg szerepelt és a dokumentáció megvásárlásakor csak szóban tájékoztatták a lehetséges ajánlattevõket arról, hogy 18-20 tonna mosodai iszapra kérnek ajánlatot. Így három évre vonatkozóan az ártalmatlanítás, szállítás konténer és gyûjtõeszköz biztosítás költsége megállapításuk szerint a Septox Kft. esetében 32 534 448 Ft, míg kérelmezõ esetében 34 816 700 Ft. Tájékoztatták a Döntõbizottságot, hogy a gyûjtõeszközök költségeit az ajánlatokban megadott egységárakból úgy állapították meg, hogy az éves térfogatigényüket meghatározták az értékeléskor – ezt az adatot az ajánlati felhívásban, illetve dokumentációban nem közölték –, majd képeztek egy fajlagos árat ajánlatonként az ajánlatokban megjelölt különbözõ méretû gyûjtõeszközök ára és térfogata alapján, az így megállapított árat szorozták meg a térfogat igényükkel. Arra vonatkozóan a dokumentáció nem tartalmazott adatokat, hogy milyen méretû, ûrtartalmú gyûjtõeszközre kérnek ajánlatot, így az ajánlattevõk maguk jelölték meg, hogy milyen méretû gyûjtõeszközt fognak használni.<br>
Ajánlatkérõ tájékoztatta a Döntõbizottságot, hogy a nyertes ajánlattevõvel nem kötötték meg a szerzõdést.<br>
A Döntõbizottság ideiglenes intézkedést nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott feltételei nem álltak fenn.<br>
A Döntõbizottság megállapította, hogy a jogorvoslati kérelem alapos.<br>
A Döntõbizottságnak abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat, ennek során vizsgálnia kellett, hogy ajánlatkérõ az ajánlatok értékelése során, az ajánlatkérõ által fizetendõ ellenszolgáltatás értékelési részszempont szerinti értékelésekor megsértette-e a Kbt. 55. § (6) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásba meghatározott ponthatárok között értékeli majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (l) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatok értékelésére vonatkozóan a Döntõbizottság a következõket állapította meg:<br>
Kérelmezõ ajánlatában a megadott egységárak az ártalmatlanítási és szállítási díjat is magukban foglalták, a legnagyobb mennyiségû veszélyes hulladék (50 000 kg/év) esetében 115 Ft + 12% áfa/kg díjat ajánlott. A többi, huszonhat féle veszélyes hulladék közül tizennégy esetében szintén a 115 Ft + 12% áfa/kg egységárat ajánlotta, tizenkét féle veszélyes hulladék esetében pedig nettó 38–520 Ft közötti díjakat ajánlott. Ajánlata egyösszegû árajánlatot nem tartalmazott.<br>
A gyûjtõeszközökre vonatkozóan az ajánlatában 5, 10, 15, 20, 30 literes mûanyag edényeket, különbözõ méretû mûanyag dobozokat, 3, 10, 20, 32 literes hullámkarton és papírdobozokat, hulladékgyûjtõ zsákokat, badellákat ajánlott.<br>
A nyertes ajánlattevõ ajánlata tartalmazott egyösszegû ajánlatot az ártalmatlanításra és szállításra, gyûjtõeszköz nélkül bruttó 7 783 899 Ft-ban a 2001. évre megadott ártalmatlanítási, szállítási, konténer biztosítási költségek figyelembe vételével.<br>
Az egységárként a fertõzésveszélyes hulladékok esetében 97 Ft + 12% áfa/kg ártalmatlanítási díjat, 35 Ft + 12% áfa/kg szállítási díjat, 8 Ft + 12% áfa/kg konténer biztosítási díjat ajánlott. Az egyéb hulladékok esetében nettó 0–97 Ft közötti kezelési díjakat ajánlott.<br>
A gyûjtõeszközökre vonatkozóan különbözõ méretû, három féle minõségû papírdobozt, különbözõ méretû mûanyag edényeket, fóliazsákokat ajánlott.<br>
Az ajánlatkérõ által fizetendõ ellenszolgáltatás részszempontra a Hajdukomm Kft. ajánlata 7 pontot kapott, amelyet a tárgyaláson ajánlatérõ megindokolni nem tudott. A Döntõbizottság felhívására., benyújtott értékelés szerint a Hajdukomm Kft. által kért pénzügyi ellentételezést ajánlatkérõ 34 465 200 Ft-ban állapította meg három évre vonatkozóan. Tájékoztatta ajánlatkérõ a Döntõbizottságot, hogy a Hajdukomm Kft. ajánlata esetében számítási hibát vétettek, helyesen 8 értékelési pontszámot kellett volna kapnia, ez a tévedés azonban a helyezési sorrendet nem változtatja meg.<br>
Ajánlatkérõ az ajánlatoknak az ajánlatkérõ által fizetendõ ellenszolgáltatás értékelési részszempont szerinti értékelésekor nemcsak az ajánlatokat hasonlította össze és értékelte, hanem olyan szempontokat is figyelembe vett, amelyeket elõre az ajánlati felhívásban, a dokumentációban nem közölt az ajánlattevõkkel. Ezen szempontok következtében az ajánlatokban szereplõ árakat eltérítette, átszámolta, az így kapott számokat, összegeket hasonlította össze.<br>
Az ajánlati felhívás, illetve a dokumentáció semmilyen támpontot, információt nem tartalmazott az ajánlattevõk számára a gyûjtõeszközökre, a térfogat és darabszám igényre vonatkozóan, ezért az ajánlatokban teljesen különbözõ méretû gyûjtõeszközök szerepeltek. Annak érdekében, hogy ezeket ajánlatkérõ össze tudja hasonlítani, az észrevételében ismertetett fajlagos árakat képezte, és ezeket hasonlította össze az értékelés során meghatározott térfogat, illetve darabszám igény figyelembe vételével.<br>
Bár ezt mind a nyertes ajánlattevõnél, mind a kérelmezõnél megtette, ez a módszer nem alkalmas az ajánlatok értékelésére, mivel nem az ajánlatok tényleges tartalma került összehasonlításra, hanem az ajánlattevõk által nem ismert körülmények, szempontok figyelembe vételével ajánlatkérõ által tulajdonképpen önkényesen képzett összegek. Ezt támasztja alá továbbá egyrészt az a tény is, hogy ajánlatkérõ nem vette figyelembe az adott minõségen belül sem az összes méretû doboz, illetve zsák egységárát, és így képezte a fajlagos költségeket a papírdobozok és a fóliazsákok esetében, másrészt az a tény is, hogy egyáltalán nem hasonlította össze például a mûanyag edényekre, dobozokra tett ajánlatokat. Ajánlatkérõ által a gyûjtõeszközökre vonatkozóan így képzett számok nem az ajánlatok közötti tényleges különbségeket tükrözik.<br>
Ajánlattevõk 2001. évre vonatkozóan adták meg az árajánlatukat, ennek ellenére ajánlatkérõ ezekkel az árakkal számolva három évre állapította meg a költségeket.<br>
Az összegezés az eljárásról és a tájékoztató az eljárás eredményérõl címû anyagban, ajánlatkérõ észrevételében és a Hajdukomm Kft. ajánlatának értékelésére vonatkozóan írásban adott tájékoztatójában foglaltak, valamint a tárgyaláson elhangzottak alapján nem lehetett tisztázni, hogy a közbeszerzési eljárás során ajánlatkérõ pontosan hogyan, melyik módszerrel értékelte az ajánlatokat az ajánlatkérõ által fizetendõ ellenszolgáltatás részszempont esetében, és milyen módon állapította meg kérelmezõ és a nyertes ajánlattevõ 8-as értékelési pontszámát. Azt azonban kétséget kizáróan megállapította a Döntõbizottság, hogy ajánlatkérõ e részszempont értékelésénél a fentiekben ismertetett módszerek bármelyikét alkalmazva is, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, mivel nem az ajánlatoknak az ajánlatkérõ által fizetendõ ellenszolgáltatás részszempont szerinti tartalmi elemeinek összehasonlítása, értékelése alapján állapította meg az értékelési pontszámokat. Ezekkel a módszerekkel nem dönthetõ el, hogy melyik ajánlat a kedvezõbb e részszempont tekintetében, így az értékelési pontszámok sem állapíthatók meg ennél, a legnagyobb súlyszámmal szereplõ részszempontnál. Ennek az értékelési részszempontnak a helytelen értékelése miatt – amely alapvetõen befolyásolta az eljárás eredményét – nem állapítható meg az, hogy a nyertesnek hirdetett ajánlattevõ tette-e az összességében legelõnyösebb ajánlatot, ezért a Döntõbizottság megállapította, hogy ajánlatkérõ megsértette a Kbt. 59. § (1) bekezdését.<br>
Az ajánlatkérõ által fizetendõ ellenszolgáltatás részszempont értékelésénél olyan eljárást alkalmazott ajánlatkérõ, amelyek során az ajánlatokban szereplõ tényeken kívül az ajánlattevõk által elõre nem ismert szempontok is érvényesültek, amelyeket az ajánlattevõk ajánlataikban figyelembe venni nem tudtak, így ajánlatkérõ eljárása során sérültek a közbeszerzési eljárásban ajánlatkérõ által biztosítandó, a verseny tisztaságára, nyilvánosságára vonatkozó alapelvek is.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és az ajánlatkérõ eljárást lezáró döntését a Kbt. 88. § (1) bekezdés c) pontja alapján megsemmisítette, és a Kbt. 88. § (1) bekezdés h) pontja szerinti jogkövetkezményt alkalmazta.<br>
A Döntõbizottság nem alkalmazott bírságot ajánlatkérõvel szemben, mivel az ajánlatkérõ nem kötötte meg az eljárás nyertesével a szerzõdést, így az eljárást lezáró döntés megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 12.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>