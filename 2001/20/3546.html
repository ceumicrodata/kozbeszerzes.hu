<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3546)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.675/8/2000.<br>
<br>
Tárgy: a Siemens Rt. jogorvoslati kérelme a Budai Várgondnokság Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Siemens Rt. (1147 Budapest, Gizella u. 51–57., képviseli: dr. Patay Géza ügyvéd, 1026 Budapest, Pasaréti út 72., továbbiakban: kérelmezõ) jogorvoslati kérelmét, melyet a Budai Várgondnokság Kht. (1014 Budapest, Színház u. 5–9., képviseli: dr. Kékesi Andrea ügyvéd, 1122 Budapest, Városmajor u. 3/A. III/2., továbbiakban: ajánlatkérõ) "kommunikációs, térfigyelõ és integrált számítógépes felügyeleti rendszerének – épületgépészeti, biztonságtechnikai és telekommunikációs – megtervezése, kialakítása és közremûködése az üzemeltetésben" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. szeptember 6-án megjelent 36. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás szerint részajánlattétel nem volt megengedett, többváltozatú ajánlatot lehetett tenni oly módon, hogy a technikai megoldásra nem volt adható többváltozatú ajánlat. A finanszírozási konstrukció több változatban volt megajánlható, ebben az esetben a változatoknak egymástól elkülöníthetõknek kellett lenniük.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, illetõleg az ajánlattevõnek a szerzõdés teljesítésére alkalmatlanná minõsítés szempontjait.<br>
Ajánlatkérõ az összességében legelõnyösebb ajánlatot kívánta kiválasztani. Ehhez megadta a részszempontokat, a részszempontonként azok súlyát meghatározó szorzószámokat, illetõleg az ajánlatok részszempontok szerinti tartalmi elemeinek értékelése során adható pontszám alsó- és felsõ határát.<br>
Az ajánlati felhívás 16. pontja az egyéb információk között az alábbi elõírást tartalmazta: "Kérjük, hogy az ajánlattevõk az ajánlati anyaguk elsõ oldalán – felolvasólap – az ajánlattevõ nevét, címét, telefon- és faxszámát, az ellenszolgáltatást, nettó ár + áfa – több változat esetén az összes változatét külön – a teljesítési határidõt, illetve a szerzõdés idõtartamát feltüntetni szíveskedjen".<br>
Ajánlatkérõ az ajánlattevõk rendelkezésére dokumentációt is biztosított. A dokumentáció 5. pontja foglalkozott a finanszírozási konstrukció és formai követelményekkel. Ezek között ajánlatkérõ elõírta, hogy a projekt finanszírozására elvárás a többéves futamidejû, esetleg halasztott fizetés indítású konstrukció. A finanszírozási konstrukcióra egy pályázó többváltozatú megoldási javaslatot is benyújthat, viszont ezek mindegyikének komplexnek kell lennie, és önálló szerzõdéstervezetet kell csatolni hozzá. Az ajánlattevõnek egy összefoglalólapot – felolvasólap – kell készítenie és cégszerûen aláírnia, mely tartalmazza az ajánlattevõ nevét, címét, telefon- és faxszámát, az ellenszolgáltatást nettó ár + áfa – több változat esetén az összes változatét külön – teljesítési határidõ, illetve a szerzõdés idõtartamát. Amennyiben e lap tartalma ellentmond az ajánlatban szereplõ adatoknak, úgy az az adott pályázó kizárását vonja maga után. A pályázónak a pályázati anyagokat példányonként külön csomagolva kell benyújtani. Az egyes példányoknak külön lezárt csomagban kell tartalmazniuk az ajánlat technikai részét és külön lezárt csomagokban kell tartalmazniuk a megajánlott különbözõ finanszírozási konstrukciókat az azokhoz kapcsolódó fõösszesítõvel és szerzõdéstervezettel együtt.<br>
Az 5.1. pont tartalmazta a technikai rész strukturálására vonatkozó elõírásokat.<br>
Ajánlatkérõ az ajánlat mûszaki megoldásait hat részre bontotta (épületgépészet, biztonságtechnika, telekommunikáció, felügyeleti rendszer központi része, helyi felügyeleti munkaállomások, teljes rendszer) amelyekhez további alpontokat is meghatározott. Ajánlatkérõ az 5.2. pontban a finanszírozási részhez tartozó fõösszesítõ strukturálására adott ki egy fõösszesítõ táblázatot, amelyben 5 pontban jelölte meg, hogy az árak bontását hogyan kéri. Ajánlatkérõ elõírta, hogy a különbözõ finanszírozási változatoknál mindenképpen adják meg a megajánlott futamidõt és az 1 hónapra esõ összeget (amennyiben az 1 hónapra esõ összeg a futamidõ alatt változik, kérték megadni a futamidõ-intervallumhoz számított havi összegeket is. (Halasztott fizetés kezdetû konstrukció esetén a halasztás idejét).<br>
A dokumentáció 4.9. pontja foglalkozott a rendszertelepítéssel, oktatás, karbantartás témakörével.<br>
Az oktatás körében elõírás volt a magyar nyelvû oktatási anyag biztosítása, kezelõszemélyzet oktatása, felhasználók oktatása, oktató és szimulációs rendszer.<br>
Az üzemeltetéstámogatás, karbantartás keretén belül az alábbiakat írta elõ ajánlatkérõ:<br>
– HELP DESK<br>
– hibaelhárítás (garanciális és garanciaidõn túl)<br>
– munkaidõben,<br>
– munkanapon munkaidõn kívül,<br>
– hétvégén és ünnepnapokon,<br>
– távkarbantartás,<br>
– helyszíni karbantartás,<br>
– anyagbiztosítás.<br>
Ajánlatkérõ konzultációt is tartott. A konzultáción felmerült kérdésekre a válaszokat megadta.<br>
Az ajánlattételi határidõig 2000. november 6-ig három ajánlattevõ nyújtotta be az ajánlatát. A Compaq Computer Magyarország Kft., a Honeywell Esco Magyarország Rt. és a kérelmezõ.<br>
Ajánlatkérõ a Honeywell Esco Magyarország Rt. részére hiánypótlásra biztosított lehetõséget 2000. november 13-ig. A bontási jegyzõkönyv tartalmazta, hogy a Honeywell Esco Magyarország Rt. ajánlati anyagában két finanszírozási változatot jelölt meg és az ajánlattevõ jelenlévõ képviselõje nyilatkozott, hogy az ajánlat mûszaki tartalma azonos, csak a finanszírozási konstrukcióra vonatkozik a két változat. Ajánlatok bontásáról felvett jegyzõkönyv mellékletét képezte a jelenléti ív, amelyet a jelenlévõ ajánlattevõk aláírásukkal tanúsították, illetõleg az ajánlati adatlapok, amelyen az ajánlattevõk neve, székhelye, az ajánlattétel összege és a vállalási határidõ került megjelölésre.<br>
Ajánlatkérõ az ajánlatokat elbírálta és 2000. december 4-én eredményt hirdetett. Az eljárás nyertese a Honeywell Esco Magyarország Rt. lett. Az eljárásról készített összegzés tartalmazta, hogy ajánlatkérõ a kérelmezõ és a Compaq Computer Magyarország Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította az alábbiak miatt: A Compaq Computer Magyarország Kft. és a kérelmezõ az ajánlati felhívás 16. pontjában és az ajánlati dokumentáció 5. pontjában foglaltaktól eltérõen az összefoglaló, illetve felolvasólapon nem a finanszírozási konstrukcióhoz kapcsolódó ellenszolgáltatási összegeket jelölte meg, hanem egy egyösszegû beruházási értéket. Ez pedig nem felel meg az ajánlati felhívás 16. pontjának, illetve a dokumentáció 5. pontjában foglaltaknak.<br>
Kérelmezõ és a Compaq Computer Magyarország Kft. ajánlata érvénytelen továbbá azért is, mert az ajánlati felhívás 3. a) pontjában foglalt feltételeknek az ajánlatok nem feleltek meg, ugyanis a kérelmezõ nem üzemeltetésben való közremûködésre, hanem teljes körû üzemeltetésre adott ajánlatot, míg a Compaq Computer Magyarország Kft. egyáltalán nem tett ajánlatot az üzemeltetésben való közremûködésre.<br>
Ajánlatkérõ döntése ellen kérelmezõ a törvényes határidõn belül 2000. december 19-én nyújtott be jogorvoslati kérelmet. Jogorvoslati kérelmében kérte ideiglenes intézkedésként a szerzõdéskötés megtiltását, a jogsértés megállapítását, az ajánlatkérõ eljárást lezáró döntésének megsemmisítését, ajánlatkérõ kötelezését az eljárás során felmerült költségek viselésére. Indoklásként elõadta, hogy a bontási jegyzõkönyv nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben ismertetendõ információként meghatározott adatok közül az ajánlattevõk székhelyét, az általuk kért ellenszolgáltatást, és az általuk vállalt teljesítési határidõt.<br>
Kérelmezõ ajánlata érvénytelenné nyilvánító döntést jogsértõnek minõsíti tekintettel arra, hogy álláspontja szerint az ajánlata megfelelt az ajánlati felhívásban és a dokumentációban foglalt feltételeknek. Kérelmezõ hivatkozik arra, hogy az ajánlati felhívás 16. pontja kérés formájában írja elõ az ajánlattevõk részére, hogy az ajánlati anyaguk elsõ oldalán, a felolvasólapon milyen adatokat kér az ajánlatkérõ feltüntetni, a dokumentációban viszont ez az elõírás már kötelezettségként jelenik meg. Álláspontjuk szerint e két megfogalmazás jogilag eltér egymástól. Ebbõl következõen pedig az ajánlati felhívásban megfogalmazottak az irányadók. Az ajánlati felhívás 16. pontja és a dokumentáció 5. pontja megegyezik abban, hogy az ellenszolgáltatást nettó ár + áfa összegben kéri ajánlatkérõ megadni a kérelmezõ ennek eleget tesz, hiszen a vállalkozási ár szövegrész alatt tüntette fel a nettó árát + a 25%-os áfa összeget.<br>
Az ajánlati felhívás és a dokumentáció is az ellenszolgáltatás összegét kérte és ennek maradéktalanul megfelelt a kérelmezõ által a felolvasólapon szerepeltetett vállalkozói ár megjelölés.<br>
Ajánlatkérõnek nem helytálló az a hivatkozása, hogy a kérelmezõ egyösszegû beruházási értéket jelölt meg nem pedig a finanszírozási konstrukcióhoz kapcsolódó ellenszolgáltatási összeget, hiszen ez nem is volt elõírás. Ennek alapján pedig a kérelmezõ ajánlata érvénytelen nem lehet.<br>
Az üzemeltetéssel kapcsolatos érvénytelenségi okra vonatkozóan kérelmezõ elõadja, hogy sem az ajánlati felhívás, sem pedig a dokumentáció nem ad semmiféle eligazítást a tekintetben, hogy az ajánlatkérõ pontosan mire vonatkozóan és milyen mértékben vár el közremûködést az üzemeltetésben. Ilyen elõírás hiányában pedig jogszerûen nem hivatkozhat arra, hogy kérelmezõ ajánlata nem felel meg az ajánlati felhívásban foglaltaknak, és ezért az érvénytelen.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy nem felel meg kérelmezõ azon állítása, hogy a bontási jegyzõkönyv a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés szerint ismertetendõ adatokat nem tartalmazza. A bontási jegyzõkönyv a Kbt.-ben elõírt valamennyi adatot tartalmazza, a bontási jegyzõkönyv az ajánlattevõk részére a törvényes határidõn belül megküldésre került. Hivatkozott arra is, hogy a jogorvoslati kérelem e tárgyban elkésett, hiszen kérelmezõ a bontási jegyzõkönyv kézhezvételét követõ 15 napon belül jogorvoslati kérelmet nem terjesztett elõ. Álláspontja szerint az ajánlati felhívás és a dokumentáció között ellentmondás nem lelhetõ fel, azok tartalma azonos, a dokumentáció csupán pontosítja az ajánlatkérõnek az ajánlattétellel kapcsolatos elvárásait. Kérelmezõ ajánlata pedig az ajánlati felhívásban és a dokumentációban meghatározott feltételeknek nem felel meg, ezért ajánlatkérõ jogszerûen állapította meg kérelmezõ ajánlatának érvénytelenségét. A finanszírozási konstrukcióval kapcsolatosan elõadja, hogy az ajánlati felhívás 14. pontjában egyértelmûen rögzítették, hogy a finanszírozási konstrukció több változatban ajánlható meg és a 16. pontban pedig azt írták elõ, hogy a finanszírozási konstrukcióhoz kapcsolódó ellenszolgáltatás nettó ár + áfa több változat esetén az összes változatra külön kérik megadni.<br>
A kérelmezõ, amennyiben az ajánlati felhívás és a dokumentáció között ellentmondást észlelt, úgy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>ban foglaltak szerint kiegészítõ tájékoztatást kérhetett volna, azonban kérelmezõ ezzel a lehetõségével a közbeszerzési eljárás során nem élt. A Közremûködés az üzemeltetésben kifejezés álláspontja szerint a magyar nyelv értelmezése szerint semmiképpen sem jelentheti az önálló, teljes körû üzemeltetést, tehát nyilvánvaló, hogy teljes körû ajánlatot erre vonatkozóan nem várt el az ajánlattevõktõl. Álláspontja szerint erre vonatkozóan is tisztázó kérdést tehetett volna fel a kérelmezõ, de ezzel a lehetõséggel az eljárás során nem élt. A jogorvoslati kérelem álláspontja szerint elsõdlegesen elkésett, azon túlmenõen megalapozatlan is.<br>
A Döntõbizottság a D.675/4/2000. számú határozatában ideiglenes intézkedésként a közbeszerzési eljárást felfüggesztette.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság megállapította, hogy a bontási eljárásról a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>ban foglaltaknak megfelelõen jegyzõkönyv készült.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét, az általa kért ellenszolgáltatást és az általa vállalt teljesítési határidõt. A becsatolt iratok alapján megállapítható volt, hogy a bontási jegyzõkönyv mellékletét képezte az úgynevezett ajánlati adatlap, amely a Kbt. 51. § (3) bekezdésében foglalt adatokat az ajánlati áron kívül maradéktalanul tartalmazta. A bontási eljáráson az üzemeltetésre vonatkozó árajánlatok rögzítésre valóban nem kerültek, ezek ismertetése elmaradt.<br>
A bontási eljárásra azonban 2000. november 6-án került sor, a jogorvoslati kérelem benyújtására pedig 2000. december 19-én, a jogorvoslati eljárás megindítására rendelkezésre álló 15 napon túl került sor, tehát a jogorvoslati kérelem elkésett, így e körben a Döntõbizottság jogsértés megállapítását mellõzte.<br>
A felek által sem vitatottan az ajánlati felhívás 14. pontja egyértelmûen tartalmazta, hogy többváltozatú ajánlatot technikai megoldásra nem lehet adni, azonban a finanszírozási konstrukció több változatban is megajánlható, ebben az esetben azonban a változatoknak egymástól jól elkülöníthetõnek kell lenniük.<br>
A dokumentáció 5. pontja alapján pedig a projekt finanszírozására elvárás volt a többéves futamidejû konstrukció megajánlása.<br>
Az ajánlati felhívás 16. pontja azt az elõírást tartalmazta, hogy a felolvasólapon az ellenszolgáltatás nettó ár + áfa – több változat esetén – az összes változatét külön kéri ajánlatkérõ feltüntetni. Az ajánlati dokumentáció 5. pontja ugyanezt a szöveget tartalmazta azzal az eltéréssel, hogy itt ajánlattevõk részére kötelezõvé teszi a felolvasólap csatolását, illetõleg az azon kért adatok feltüntetését.<br>
A fenti rendelkezések összevetésébõl az következik, hogy az ajánlatkérõ a finanszírozási konstrukcióra vonatkozó többváltozatú ajánlat adását megengedte és a többváltozatú finanszírozási konstrukció ellenszolgáltatás értékének a feltüntetését kérte a felolvasólapon megadni, hiszen a felolvasólapra vonatkozóan azt az elõírást tette, hogy az ellenszolgáltatás nettó ár + áfa összegét több változat esetén az összes változatét külön kéri megadni. Ajánlatkérõ kérte a felolvasólapon szerepeltetni a szerzõdés idõtartamát is.<br>
Jelen ügy megítélése szempontjából a Döntõbizottság álláspontja szerint relevanciával nem bír, hogy a felolvasólap kitöltése kívánalom vagy kötelezettség volt, hiszen kérelmezõ maga is elkészítette és kitöltötte a felolvasólapot.<br>
Az ügy megítélése szempontjából relevanciája annak van, hogy a felolvasólapon feltüntetett ellenszolgáltatás nettó ár + áfa összeg megfelelt-e az ajánlatkérõ által elõírtaknak.<br>
A nyertes ajánlattevõ a felolvasólapon szerepeltette az ajánlatkérõ által elõírt adatokat, tehát az ajánlattevõ nevét, székhelyét, telefon- és faxszámát, a megvalósítás vállalkozói díját, a teljesítési határidõt és a szerzõdés idõtartamát. A nyertes ajánlattevõ két finanszírozási konstrukcióra tett ajánlatot. Ehhez kapcsolódóan az 5 éves szerzõdéses idõtartamra megjelölt vállalási ára 914 986 385 Ft + áfa összeg volt, a 6 éves szerzõdéshez kapcsolódó megvalósítás vállalkozói díja pedig 1 000 608 709 Ft + áfa összeg volt.<br>
A kérelmezõ felolvasólapján szerepeltek az ajánlatkérõ által elvárt adatok közül az ajánlattevõ neve, címe, telefon- és faxszáma, valamint a kapcsolattartó személyek nevét is megjelölte a kérelmezõ. Vállalási árként a nettó 699 200 000 Ft + áfa összeg, amelynek megjelölte a kiszámított bruttó árát is, amely 874 000 000 Ft. Szerepeltette az üzemeltetésre adott árajánlatát, amely nettó 42 000 000 Ft + áfa összeg, azaz bruttó áron 52 500 000 Ft. Teljesítési határidõként megjelölte a 2001. május 31-ét, a szerzõdés idõtartamaként pedig 2001. január 2-tõl 2001. május 31-i idõtartamot jelölt meg. A kérelmezõ a finanszírozásra vonatkozóan zárt borítékban hat finanszírozási konstrukcióra nyújtott be ajánlatot. A benyújtott borítékokban szerepelt a nettó ár, azaz a 699 200 000 Ft, valamint a finanszírozás futamideje, valamint a havi díj fizetési összege bruttó áron.<br>
A benyújtott finanszírozási konstrukciók tartalmazták a nettó 699 200 000 Ft-os árat, amelyhez kérelmezõ különbözõ futamidõt és ennek megfelelõen más-más összegû részletfizetést ajánlott meg. Pl. egy borítékban található finanszírozási ajánlat az alábbi volt. A fõösszesítõ munkanemenkénti bontásban tartalmazta az árakat, amelynek végösszege 699 200 000 Ft + áfa, bruttó összeg 874 000 000 Ft, futamidõ 60 hónap, havi részlet bruttó 24 999 000 Ft.<br>
A Döntõbizottságnak azt kellett vizsgálnia, hogy a kérelmezõ által megajánlott 699 000 000 Ft + áfa vállalási ár megfelelt-e az ajánlati felhívás és a dokumentáció elõírásainak.<br>
A Döntõbizottság álláspontja szerint az ellenszolgáltatás ára az az ár, amelyet ajánlatkérõnek ténylegesen az ajánlattevõ részére ki kell fizetnie a beszerzés ellenértékeként.<br>
A nyertes ajánlattevõ ténylegesen ezt az árat tüntette fel a felolvasólapján.<br>
A Kérelmezõ által megjelölt ár nem a tényleges ellenszolgáltatás összegét tartalmazta, hiszen az a futamidõ függvényében változott. A példaként említett egyes változat esetén a havi 24 999 000 Ft 60 hónapra számolva 1 499 940 000 Ft volt. A különbözõ finanszírozási változatok kiszámítása sem történt meg kérelmezõ részérõl, ennek a számításnak az elvégzését ajánlatkérõtõl várta el a kérelmezõ.<br>
A kérelmezõ tehát a tényleges ellenszolgáltatás nettó ár + áfa összeget nem adta meg az ajánlatkérõ részére. A kérelmezõ által megadott 699 200 000 Ft nettó ár egyösszegû azonnali teljesítés esetén lett volna érvényes, ez azonban nem felelt meg a dokumentáció azon elõírásának, hogy a projekt finanszírozására elvárás a többéves futamidejû, esetleges halasztott fizetésindítású konstrukció.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelmezõ ajánlata nem felelt meg az ajánlati felhívásban, illetve a dokumentációban foglalt elõírásoknak azáltal, hogy a nettó ellenszolgáltatás összegét nem az ajánlatkérõ által elvárt módon adta meg.<br>
Ajánlatkérõ tehát jogszerûen állapította meg, hogy kérelmezõ ajánlata nem felelt meg az ajánlati felhívás, illetve dokumentáció elõírásainak, így az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A Döntõbizottság a jogorvoslati kérelemnek megfelelõen vizsgálta, hogy ajánlatkérõ jogszerûen minõsítette-e kérelmezõ ajánlatát érvénytelennek a tekintetben, hogy az üzemeltetésben való közremûködésre teljes körû ajánlatot nyújtott be.<br>
Az ajánlati felhívás 3. a) pontja a beszerzés tárgyát e körben az alábbiak szerint tartalmazta: "közremûködés az üzemeltetésben (távfelügyelet, karbantartás stb.) a dokumentáció 4.9. pontja foglalkozik a rendszer telepítése, oktatása, karbantartása témakörével".<br>
Ajánlatkérõ elvárása e körben rövid egyszavas felsorolással kerültek meghatározásra.<br>
E témakörben a konzultáción sem merült fel kérdés az ajánlattevõk részérõl.<br>
A Döntõbizottság osztotta ajánlatkérõ azon álláspontját, hogy a közremûködés az üzemeltetésben megjelölés nem teljes körû üzemeltetést jelent. Tény azonban, hogy ajánlatkérõ a közremûködés körében részletesen nem fogalmazta meg, hogy milyen elvárásokat vár el ajánlattevõktõl, azt azonban megadta, hogy milyen körben kér közremûködést (távfelügyelet, karbantartás) és ehhez a dokumentációban címszavakban megjelölte, mire vonatkozzon az ajánlat (oktatás, hibaelhárítás stb.). Ajánlattevõknek tehát e körben kellett ajánlatot adniuk. Kérelmezõ ezzel szemben a teljes üzemeltetést magába foglalóan adott ajánlatot. Ajánlata tehát nem felelt meg az ajánlati felhívás és dokumentáció elõírásainak, így ajánlatkérõ jogszerûen döntött a kérelmezõi ajánlat érvénytelenné nyilvánításáról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 29.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>