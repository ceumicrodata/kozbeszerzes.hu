<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3614)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.152/10/2001.<br>
<br>
Tárgy: a HOFFMANN Építõipari Rt. jogorvoslati kérelme Mohács Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HOFFMANN Építõipari Rt. (8900 Zalaegerszeg, Köztársaság u. 1/A., a továbbiakban: kérelmezõ) jogorvoslati kérelmét, melyet Mohács Város Polgármesteri Hivatala (7700 Mohács, Széchenyi tér l., a továbbiakban: ajánlatkérõ) "szennyvízcsatornázás kivitelezési munkái 11 utcában" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 18-án ajánlati felhívást tett közzé a Közbeszerzési Értesítõ 42. számában nyílt eljárás megindítására (6634) a rendelkezõ részben írt tárgyban. Részletes ajánlati és szerzõdési feltételeit dokumentációban határozta meg.<br>
A felhívás 5. pontja szerint a dokumentációt rendelkezésre bocsátó szervezet neve Mohács Város Polgármesteri Hivatal Városfejlesztési és Üzemeltetési Osztály. A 2000. november 28-i ajánlattételi határidõig ajánlatot nyújtott be a kérelmezõ, a Mohácsi Városgazdálkodási és Vagyonkezelõ Kft. (a továbbiakban: MVGV Kft.), az Alterra Kft., a Schumann-Fischer Bt., a Farkas és Társa Kft., a Platina Bau Kft., az Alisca Bau Kft., a Strabag Kft. és a Pécsi Vízépítõ Kft.<br>
Az ajánlatok bizottságban történõ értékelését követõen, annak javaslata alapján Mohács Város Képviselõ-testülete 2000. december 1-jén a 205/2000. (XII. l.) határozatában döntött, hogy a közbeszerzési eljárás nyertese az MVGV Kft. 152 851 000 Ft-os ajánlati árral. A 2000. december 8-i eredményhirdetést követõen a Platina Bau Kft. kezdeményezett jogorvoslati eljárást a Döntõbizottságnál. A Döntõbizottság a 686612/2000 számú határozatával ajánlatkérõ eljárást lezáró döntését megsemmisítette, megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének c) pontjára tekintettel jogsértõen járt el, amikor az MVGV Kft. ajánlatát befogadta és azt érvényesnek tekintve elbírálta, illetve nyertesnek hirdette ki.<br>
A határozat indokolása szerint az összeférhetetlenséget az alábbi körülmények alapozták meg:<br>
A Döntõbizottság a 7/1999. (II. 12.) számú Képviselõ-testületi rendelettel módosított 17/1996. (V. 28.) számú Önkormányzati rendelet alapján megállapította, hogy Mohács Város Képviselõ-testülete úgy határozott e rendeletében, hogy a közbeszerzési törvényben meghatározott értékhatár feletti beszerzéseknél minden esetben, az eljárásban a döntéseket a képviselõ-testület hozza.<br>
Mivel a képviselõ-testület, mint az Önkormányzat testülete 100%-os tulajdonosa a nyertesnek kihirdetett ajánlattevõnek, ezért az összeférhetetlenség kétséget kizáróan a képviselõ-testületnek az eljárásba történõ bevonása (döntés) miatt áll fenn.<br>
A Döntõbizottság határozatát a felek bíróság elõtt keresettel nem támadták, az 2001. február 22-én jogerõre emelkedett.<br>
Ajánlatkérõ Önkormányzata 2001. február 26-án újabb rendeletet alkotott a közbeszerzési eljárásról 11/2001. <br>
(II. 26.) számon. Ebben az Önkormányzatra, a Polgármesteri Hivatalra és önálló költségvetési szerveire kiterjedõen szabályozta a közbeszerzési eljárás teljes folyamatát. A rendelet szerint ajánlatkérõ nevében eljáró személy a polgármester, Közbeszerzési Bíráló Bizottság és Szakértõi Csoport segíti õt a döntéshozatalban. A rendelet szerint már az ajánlati felhívás megalkotása is ezen a módon történik.<br>
Ajánlatkérõ ezt követõen 2001. 02. 27-én közölte írásban az ajánlattevõkkel, hogy újra bírálja az ajánlatokat és kérte nyilatkozatukat az ajánlat fenntartását illetõen. Az Alterra Kft. kivételével az ajánlattevõk fenntartották ajánlatukat. 2001. március 5-én a bírálóbizottság és a szakértõi csoport a korábbi döntésének megfelelõen tettek javaslatot a polgármesternek MVGV Kft. ajánlata elfogadására. 2001. március 6-án került sor a nyilvános eredményhirdetésre – a korábbi döntéssel azonos tartalommal –, azaz az MVGV Kft. nyertessé nyilvánításával. Az összegzést ajánlatkérõ elkészítette és 2001. március 9-én a résztvevõknek megküldte.<br>
Kérelmezõ 2001. március 14-én jogorvoslati kérelemmel fordult a Döntõbizottsághoz. Ebben kérte megállapítani, hogy Mohács Város Polgármesteri Hivatala, mint ajánlatkérõ a közbeszerzési eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének c) pontját, ezért kérte az eljárást lezáró ajánlatkérõi döntés megsemmisítését és az ajánlatkérõ kötelezését a jelen eljárási díj költségeinek viselésére. Kérte továbbá ideiglenes intézkedéssel a szerzõdéskötés megtiltását is. Kérelmét azzal indokolta, hogy a Döntõbizottság a 686/2000 számú jogorvoslati eljárás során hozott határozatában az ajánlatkérõ döntését megsemmisítette, amit követõen ajánlatkérõ újra elbírálta az ajánlatokat és ismét a MVGV Kft. ajánlatát hirdette ki nyertesként. Álláspontja szerint a nyertest összeférhetetlenség miatt ki kellett volna zárni az eljárásból. Kérelmében elõadta azt is, hogy az ismételt ajánlatkérõi döntés szintén jogsértõ, mivel Mohács Város Polgármesteri Hivatala és a Mohácsi Városgazdálkodási és Vagyonkezelõ Kft. (MVGV Kft.) között az összeférhetetlenség továbbra is fennáll.<br>
A Döntõbizottság 2001. március 19-én a D.152/3/2001. számú határozatával ideiglenes intézkedés keretében a szerzõdés megkötését az ügy érdemi elbírálásáig megtiltotta.<br>
Ajánlatkérõ írásos észrevételében, amit a tárgyaláson változatlanul fenntartott, kérte a megalapozatlan jogorvoslati kérelem elutasítását. Ennek indoklásául elõadta, hogy a 11/2001. (II. 26.) számú rendelete alapján a képviselõ-testület nem dönt már a közbeszerzési ügyekben. Ez a hatáskör a polgármesterre szállt át, aki e rendelet alapján Közbeszerzési Bíráló Bizottságot és Szakértõi Csoportot hozott létre.<br>
Fentiekre tekintettel, már nem áll fenn a döntéshozó és az MVGV Kft. között a tulajdonosi kapcsolat és így az ajánlat érvényesként elbírálható. Elõadta azt is, hogy a korábbi ajánlattevõk közül nyolc fenntartotta ajánlatát. Azokat ismételten elbírálta és az összességében legkedvezõbb ajánlattevõ, így a nyertes az MVGV Kft. lett. Tájékoztatásul közölte azt is, hogy a szerzõdést még nem kötötték meg.<br>
Az ügyben érdekelt felek a szabályszerû értesítés ellenére a jogorvoslati eljárás során érdemi észrevételt nem tettek, a tárgyaláson nem képviseltették magukat.<br>
A Döntõbizottság a rendelkezésére álló iratok, dokumentumok, írásos, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem megalapozatlan.<br>
A kérelmezõ által sem vitatottan megállapítható, hogy a D.686/12/2000. számú határozat indoklása kifejezetten a döntésben való tulajdonosi részvételbõl adódó összeférhetetlenségen alapult, mivel azon jogvita tárgyában megállapítást nyert, hogy az Önkormányzat képviselõ-testülete, mint az MVGV Kft. százszázalékos tulajdonosa hozta meg az eljárást lezáró döntést.<br>
A Döntõbizottság megvizsgálta Mohács Önkormányzata 11/2000. (II. 26.) rendeletét a közbeszerzési eljárásról. Ennek során megállapította, hogy a rendelet 1. § (1) bekezdése szerint annak személyi hatálya kiterjed Mohács Város Önkormányzatára, (a továbbiakban: Önkormányzat) illetve Mohács Város Polgármesteri Hivatalára (a továbbiakban: Polgármesteri Hivatal), valamint az Önkormányzat egyéb Önálló Költségvetési Szerveire (a továbbiakban: egyéb költségvetési szervek). Ugyanezen paragrafus (2) bekezdése szerint a rendelet tárgyi hatálya alá a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. §-a</a> szerinti beszerzések tartoznak. A rendelet 6. §-a, valamint a 7. § (1) bekezdése szerint a Közbeszerzési Bírálóbizottság javaslatának figyelembevételével az ajánlatokról, illetve az elõminõsítési eljárás eredményérõl a polgármester dönt. A rendelet 10. §-a tartalmazza a hatálybalépésre vonatkozó szabályokat, miszerint ez a rendelet kihirdetése napján lép hatályba, a rendelkezéseit a folyamatban lévõ ügyekre is alkalmazni kell.<br>
A Döntõbizottság a fentieket figyelembe véve megállapította, hogy a tárgyi közbeszerzési eljárásban a döntését az ajánlatkérõ a hatályos rendelete szerint hozta meg, és az eljárás eredményérõl – az MVGV Kft. nyertességérõl – már nem a képviselõ-testület, mint tulajdonos döntött.<br>
A Döntõbizottság a becsatolt iratokból kétséget kizáróan azt is megállapította, hogy a tárgyi közbeszerzési eljárás korábbi szakaszában a képviselõ-testület az egyéb tevékenységbe, így a felhívás elkészítésébe, dokumentáció összeállításába, illetve az ezekkel kapcsolatos döntésekbe nem került bevonásra, így az összeférhetetlenségi szabály e vonatkozásban nem volt megállapítható. A fenti cselekményeket, illetve döntéseket a Polgármesteri Hivatal Városfejlesztési és Üzemeltetési Osztálya munkatársai végezték.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének c) pontja úgy rendelkezik, hogy az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely) az érdekelt gazdálkodó szervezetben tulajdoni részesedéssel rendelkezik.<br>
A fenti szabályt összevetve a megállapított tényállással a Döntõbizottság kétséget kizáróan megállapította, hogy ajánlatkérõ ezen összeférhetetlenségi szabályt nem sértette meg a jelen közbeszerzési eljárás újabb – értékelési – szakaszában.<br>
A leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A Bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 13.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>