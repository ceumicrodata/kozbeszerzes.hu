<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3599)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.126/9/2001.<br>
<br>
Tárgy: a Vegyesipari Szolgáltató Szövetkezet jogorvoslati kérelme a Kondoros Nagyközség Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Vegyesipari Szolgáltató Szövetkezet (5600 Békéscsaba, Szerdahelyi u. 2., továbbiakban: kérelmezõ) által Kondoros Nagyközség Önkormányzat (5553 Kondoros, Hõsök tere 4–5. Képv.: dr. Gyebnár László ügyvéd 5600 Békéscsaba, Wlassich u. 7., a továbbiakban: ajánlatkérõ) "Kondoros Nagyközség település szennyvízelvezetésével kapcsolatos vákuumos gyûjtõrendszerû csatornahálózat I. ütem komplett megépítése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában nyílt, elõminõsítési eljárást indított, melynek részvételi felhívása 2000. október 11. napján a Közbeszerzési Értesítõ (KÉ.) 41. számában került közzétételre.<br>
Ajánlatkérõ az elõminõsítési szakaszban alkalmasnak minõsített jelentkezõket ajánlattételre hívta fel 2000. november 27. napján.<br>
Az ajánlati felhívás szerint ajánlatkérõ az ajánlatokat az összességében legelõnyösebb ajánlat szempontja alapján kívánta kiválasztani, és az alábbiak szerint határozta meg az ajánlatok elbírálásának szempontjait:<br>
<br>
1. a dokumentáció részét képezõ szerzõdési feltételeknél kedvezõbb feltételek vállalása (garancia, jótállás, kötbér stb.) (súlyszám: 6)<br>
<br>
2. az ajánlati ár (súlyszám: 5)<br>
<br>
3. teljesítési határidõ (súlyszám: 4)<br>
<br>
4. a vállalkozói díj fizetésének ütemezése, mûszaki elõteljesítés mértéke (súlyszám: 3)<br>
Ponthatárok: 1 – 10<br>
Ajánlati dokumentáció is készült, melyben szerzõdéstervezet tartalmazta az ajánlatkérõ szerzõdési feltételeit, valamint az ajánlat elkészítését nyilatkozatminták és részletes kiírás segítette.<br>
2001. január 5. napján helyszíni konzultációra került sor, majd 2001. január 16. napján további kiegészítõ tájékoztatást adott ajánlatkérõ a résztvevõknek, mely során tisztázták azt, hogy a beszerzés tárgyának mûszaki-fizikai végpontja az egyes ingatlanokon belül a "csatlakozó csomópont".<br>
Az ajánlattételi határidõre, 2001. január 25. napjára a Resonator Kft., a Strabag Kft. – Erforex Rt. közös ajánlattevõ, DEBMUT Rt. nyújtott be ajánlatot. A kérelmezõ a Resonator Kft. ajánlattevõ ajánlatában alvállalkozóként megnevezett szervezetként vett részt az eljárásban.<br>
Az ajánlatok értékelését két felkért szakértõ készítette el, mely szakértõi vélemények alapján a képviselõtestület 2001. február 13. napján meghozta a döntését és nyertesnek a Strabag Kft. – ERFOREX Rt. közös ajánlattevõt nevezte meg. Az eljárás eredményének kihirdetésére 2001. február 15. napján került sor, és az eljárásról szóló összegzés egyidejûleg megküldésre került az ajánlattevõknek.<br>
Ajánlatkérõ a nyertes ajánlattevõvel a szerzõdést 2001. február 26. napján megkötötte.<br>
Kérelmezõ 2001. február 26. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését. Álláspontja szerint az összességében legelõnyösebb ajánlatot nem a nyertes ajánlattevõ tette, hanem a Resonator Kft., melynek kérelmezõ alvállalkozója.<br>
Nem értett egyet az ajánlatkérõnek az egyes értékelési szempontok körében elvégzett értékelésével. Az elsõ értékelési szempont körében álláspontja szerint ajánlatkérõ megalapozatlanul hagyta figyelmen kívül a Resonator Kft. házi bekötések elvégzésére tett ajánlatát. A házi bekötések kiépítésére tett ajánlat ajánlatkérõ számára kedvezõ volt, az ajánlati felhívásban meghatározott feltételektõl való kedvezõbb feltételek megajánlását ajánlatkérõ a felhívásban lehetõvé tett, így a házi bekötésre tett ajánlatot értékelnie kellett volna, s abban az esetben ezen részszempont körében a Resonator Kft. ajánlata kedvezõbbnek bizonyult volna. A tárgyaláson elõadott álláspontja szerint a harmadik részszempont körében a nyertes vállalási határideje irreális, mivel 2002. február 20. napját jelöli meg, a téli hónapokban pedig az idõjárási viszonyok miatt nem lehet utat építeni. Ajánlatkérõ a részletes ajánlati kiírás 2. oldalán rögzítette, hogy a kedvezõ befejezési és részhatáridõk értékelésre kerülnek. A Resonator Kft. pedig ajánlatában 2 határidõ került megjelölésre, a hálózat kiépítésére 2001. november 30. napja, az út helyreállítására 2002. április 30. Ezen kedvezõ részhatáridõ vállalását ajánlatkérõnek értékelnie kellett volna. A negyedik részszempont körében a nyertes ajánlata ellentétes az adójogszabályokkal, míg a Resonator Kft. ajánlata szerinti számlázási ütemterv a mûszaki teljesítéssel azonos, így e szempontnál is az õ ajánlata a kedvezõbb.<br>
Kérte, hogy a Döntõbizottság semmisítse meg ajánlatkérõ eljárást lezáró döntését, ideiglenes intézkedésként a szerzõdés megkötésének megtiltását kérte.<br>
A Döntõbizottság felhívására a Resonator Kft. ajánlattevõ nyilatkozott, hogy az alvállalkozója által benyújtott jogorvoslati kérelme alapján az eljárás lefolyatatását kéri.<br>
Ajánlatkérõ észrevételében kérte a megalapozatlan jogorvoslati kérelem elutasítását, valamint kérelmezõ költségekben való marasztalását. A tárgyaláson kérte továbbá, hogy a Döntõbizottság utasítsa el a kérelmet arra tekintettel, hogy kérelmezõ nem jogosult jogorvoslati kérelmet benyújtani, miután csak alvállalkozóként vett részt a közbeszerzési eljárásban, így az ajánlatkérõ és kérelmezõ közötti kapcsolat közvetett, amely kérelmezõ ügyfélképességét nem alapozza meg.<br>
Elõadta, hogy az ajánlatok elbírálásánál jogszerûen járt el és az összességében legelõnyösebb ajánlatot az általa nyertesnek kihirdetett ajánlattevõ tette.<br>
A Resonator Kft. általa házi bekötésre tett ajánlatot értékelni nem lehetett, még akkor sem ha az egyébként kedvezõ az ajánlatkérõ részére, mivel a beszerzés tárgyához nem tartozó többletajánlások nem értékelhetõek.<br>
A nyertes által vállalt teljesítési határidõ is a legkedvezõbb volt, hiszen hónapokkal elõzte meg a másik két ajánlattevõ által vállalt teljesítési határidõt. A vállalkozási díj ütemezésével kapcsolatos értékelési szempont körében az az ajánlat volt elõnyös, amelyikben az ajánlatkérõ részére nagyobb fizetési haladékot biztosít. Ezt figyelembe véve kerültek az ajánlatok értékelésre és pontozásra, mivel kérelmezõ ajánlatában a mûszaki teljesítéshez került hozzárendelésre a részszámlák kibocsátása, s a Resonator Kft. fizetési haladékra nem tett ajánlatot, így ajánlata e tekintetben kedvezõtlenebb volt, mint a nyertesé.<br>
Kétségtelen, hogy a Resonator Kft. az ajánlati ár tekintetében a legkedvezõbb ajánlatot tette, amelyre a legmagasabb pontszámot kapta, de az elbírálás alapján az összességében legelõnyösebb ajánlatot kellett kiválasztani, amelyet nem a Resonator Kft. tett.<br>
Egyéb érdekeltek az eljárással kapcsolatban érdemi észrevételt nem tettek.<br>
A Döntõbizottság megállapította, hogy kérelmezõ jogorvoslati kérelme megalapozatlan, s ezért a rendelkezõ részben foglaltak szerint határozott.<br>
A Döntõbizottságnak elsõdlegesen abban kellett állást foglalni, hogy a kérelmezõ rendelkezik-e ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ, vagy az olyan egyéb érdekelt nyújthatja be, akinek jogát vagy jogos érdekét a törvénybe ütközõ tevékenység vagy mulasztás sérti, veszélyezteti.<br>
Kérelmezõ nem ajánlatkérõ, nem ajánlattevõ, hanem az egyik ajánlattevõ, a Resonator Kft. alvállalkozójaként vett részt az eljárásban.<br>
A Döntõbizottság álláspontja szerint az alvállalkozó csak akkor jogosult önállóan eljárni a jelen eljárásban, ha a fõvállalkozó az eljárás lefolytatására kifejezetten felhatalmazza, illetve ha az igényérvényesítés akaratával, érdekeivel egyezõen történik.<br>
Ennek megfelelõen a Döntõbizottság felhívta az ajánlattevõt, hogy nyilatkozzon, kívánja-e az eljárás lefolytatását a kérelmezõ kérelme alapján. A Resonator Kft. ajánlattevõ nyilatkozott, hogy az eljárás lefolytatás kéri, tehát a kérelmezõ jogorvoslati kérelmében foglaltak érdekeinek megfelelõek.<br>
A Döntõbizottság a fentiek alapján megállapította, hogy a fõvállalkozó támogatásával fellépõ alvállalkozót a jelen jogorvoslati eljárásban, mint egyéb érdekeltet kell figyelembe venni. Nem kétséges, hogy az alvállalkozót a közbeszerzési eljárásban hozott ajánlatkérõ döntéssel érdeksérelem érheti, s a fõvállalkozóhoz kötõdõ kapcsolata alapján, amennyiben a fõvállalkozó támogatja az ajánlatkérõi döntés ellen benyújtott kérelmét az eljárás lefolytatására, úgy az kérelmezõ ügyfélképessége fennáll.<br>
Ezt követõen a Döntõbizottság megvizsgálta az ajánlatkérõ értékelését. E körben abban a kérdésben kellett állást foglalnia a Döntõbizottságnak, hogy ajánlatkérõ a felhívásban megadott értékelési szempontok alapján, azok valós tartalmi elemei figyelembevételével bírálta-e el az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az elsõ – "a dokumentáció részét képezõ szerzõdési feltételeknél kedvezõbb feltételek vállalása (garancia, jótállás, kötbér)" – értékelési szempont körében kizárólag a beszerzés tárgyához szorosan kapcsolódó, annak tárgyán belüli többletfelajánlásokat lehet figyelembe venni és értékelni ajánlatkérõ részérõl. A beszerzés tárgyán kívüli felajánlások nem teszik kedvezõbbé az ajánlattevõ ajánlatát. Téved a kérelmezõ amikor azt sérelmezi, hogy ajánlatkérõ a házi bekötésre tett kedvezõ ajánlatát nem értékelte ezen szempont keretében. A házi bekötés elvégzése – bár a beszerzés tárgyához kapcsolódik – a beszerzés tárgyának kijelölt mûszaki határain túli, a közbeszerzési eljárás kereteit meghaladó vállalás, így az nem teheti kedvezõbbé a Resonator Kft. ajánlatát az ajánlati kötöttségre és az alapelvekre figyelemmel.<br>
Ezen túlmenõen ajánlatkérõ az ajánlati felhívásban meghatározottak szerint az alábbi vállalásokat értékelte a nyertesnél és a kérelmezõnél az ajánlatok valós tartalma alapján:<br>
Nyertes (pontszám: 10)<br>
– 60 hónap jótállás<br>
– 60 hónap + 60 nap jólteljesítési bankgarancia a vállalkozói díj 5% megfelelõ értékben.<br>
– 10 év szavatosság<br>
– 5 millió Ft/nap késedelmi kötbér, felsõ határ nélkül<br>
– meghiúsulási kötbér: 10%<br>
Kérelmezõ (pontszám: 8)<br>
– 10 év garancia<br>
– 12 + 60 nap jólteljesítési bankgarancia a vállalkozói díj 5% értékéig.<br>
– 10 év szavatosság<br>
– Vállalkozói díj 0,1%/nap kötbér, felsõ határ: a vállalkozói díj 10%-a<br>
– Hibás teljesítés esetén: 8%<br>
– Meghiúsulási kötbér: 12%<br>
Ajánlatkérõ a nyertes ajánlatában kedvezõnek ítélte, hogy a jótállási idõvel azonos jólteljesítési bankgaranciát vállalt, míg kérelmezõ ugyan 10 év garanciát vállalt, de csak a felhívás szerinti idõtartamra vállalt jólteljesítési bankgaranciát, így a vállalásokat összességükben értékelve a nyertes által vállalt rövidebb idejû jótállás lefedve a teljes jótállási idõre a bankgaranciával kedvezõbbé tette az ajánlatát a kérelmezõ ajánlatánál.<br>
Ajánlatkérõ az értékelés során a nyertes által ajánlott felsõ határ nélküli késedelmi kötbér összegét kedvezõbbnek tekintette a Resonator Kft. által e körben tett ajánlatánál, még akkor is, ha többletként hibás teljesítés esetére is kötbérvállalást tett.<br>
A Döntõbizottság megállapította, hogy ajánlatkérõ az értékelése során a felhívása szerint járt el és az ajánlatok valós tartalmi elemeit értékelte a ponthatárok között, így e részszempont körében döntését jogszerûnek fogadta el.<br>
A második részszempont értékelését kérelmezõ nem vitatta.<br>
A harmadik értékelési szempont a teljesítési határidõ volt.<br>
Az ajánlattevõk által vállalt és értékelt teljesítési véghatáridõk a következõek voltak: Nyertes: 2002. február 20 (pontszám: 10.)<br>
Resonator Kft. 2002. április 30. (pontszám: 8)<br>
Ajánlatkérõnek az értékelést az ajánlattevõknek az ajánlatban tett kifejezett nyilatkozatai figyelembe vételével kell elvégeznie.<br>
Ajánlatkérõ a részletes ajánlati kiírás 2. oldalán a III. fejezet 14. pontjához az alábbiakat fûzte: "A kedvezõ befejezési és részhatáridõ vállalása – különösen elõfinanszírozással összehangoltan – nevesített értékelési szempont."<br>
A teljesítési határidõre vonatkozóan a Resonator Kft. ajánlatát úgy adta meg, hogy a csatornahálózat kiépítését 2001. november 30-ai határidõre vállalta, míg a végleges úthelyreállítás elvégzését, azaz a végleges teljesítést 2002. április 30-ai határidõre vállalta.<br>
A nyertes a teljesítés véghatáridejeként 2002. február 20. napját jelölte meg, ezen belül a csatorna hálózatra külön részhatáridõt nem adott meg, azonban részhatáridõként a próbaüzem elindításának idõpontjaként 2001. december 20. napját jelölte meg, erre az idõpontra a mûszaki teljesítés 100%.<br>
Nyertes ajánlatában 2 hónappal kedvezõbb teljesítési véghatáridõvel vállalja befejezni a teljes beruházást, így ajánlata összességében kedvezõbbnek értékelhetõ a Resonator Kft. ajánlatánál, még akkor is ha az õ ajánlatában a csatornahálózat kiépítésére külön részhatáridõt ad meg, mivel önmagában a részhatáridõ vállalása nem teszi kedvezõbbé ezen részszempont értékelésénél az ajánlatát.<br>
Ajánlatkérõ értékelése e részszempontra vonatkozóan is megfelel a felhívásban elõírtaknak, és az adott pontszámok kifejezik az ajánlatok valós tartalmi elemei közötti különbségeket, így e részszempont értékelése során sem állapítható meg jogsértés ajánlatkérõ részérõl.<br>
A negyedik értékelési szempont – a vállalkozói díj fizetésének ütemezése, mûszaki elõteljesítés – körében a nyertes és a Resonator Kft. ajánlata között az elõteljesítés tekintetében van különbség. Míg a Resonator Kft.-nél a mûszaki teljesítés és a kibocsátott résszámlák egybeesnek, tehát nem lehet elõteljesítésrõl beszélni.<br>
A nyertes által vállalt teljesítési határidõ 2002. február 20. napja. Az ajánlat mûszaki- pénzügyi ütemezésében nyertes mûszaki elõteljesítést vállal akként, hogy a teljes beruházás megvalósítási idõpontjaként 2001. december 20. napját jelöli meg, szemben a vállalt véghatáridõvel. A vállalt mûszaki teljesítésre tekintettel a pénzügyi ütemezéshez kapcsolódóan nyertes elõfinanszírozást is vállal, mely szerint az ajánlatkérõ a vállalkozási díj fennmaradó részét legkésõbb 2002. június 28. napjáig köteles teljesíteni.<br>
Miután ezen részszempont körében az értékelés szempontjai közé tartozott a mûszaki elõteljesítés – különösen elõfinanszírozással összehangoltan – értékelése, így a két ajánlat között e körben mutatkozó különbség az adott pontszámokban (nyertes 9, Resonator Kft. 7.) való kifejezésével ajánlatkérõ nem járt el jogsértõen.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 9.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>