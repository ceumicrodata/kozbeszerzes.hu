<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3588)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.624/5/2000.<br>
<br>
Tárgy: a Döntõbizottság elnöke által kezdeményezett jogorvoslati eljárás a Nobilis Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85. a továbbiakban: Döntõbizottság elnöke) a Nobilis Rt. (4700 Mátészalka, Ipari u. 2., képviseli dr. Barabás Bertalan ügyvéd 4600 Kisvárda, Virágh F. út. 3. a továbbiakban: ajánlatkérõ) "üzemcsarnok felújítása perifériás anyagfolyosó NA polikarb. fedése, valamint a szükséges gépek, berendezések beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ a Földmûvelésügyi és Vidékfejlesztési Minisztérium 2000. július 25-én hozott döntése alapján 25 187 000 Ft vissza nem térítendõ támogatásban részesült a beszerezés tárgyát képezõ beruházás megvalósításához.<br>
Az ajánlatkérõ és az FVM között a támogatási szerzõdés megkötésére 2000. október 25-én került sor. A támogatási szerzõdés tartalmazta, hogy a beruházás tervezett kezdési idõpontja 2000. július hó, a befejezési idõpont 2000. december hó, a fejlesztés költségeinek elõirányzata pedig 100 749 000 Ft. A támogatási szerzõdés 12. pontja azt a kikötést írta elõ ajánlatkérõ számára, hogy a támogatás nem vehetõ igénybe és az FVM a támogatási szerzõdéstõl eláll, ha a jelen támogatási szerzõdés megkötésétõl számított 6 hónapon belül, de legkésõbb 2000-ben a kivitelezést nem kezdi meg, és a kezdés évére ütemezett támogatásnak legalább 60%-ára 2000. november 30-ig nem nyújt be a jogszabálynak megfelelõ igénylést.<br>
Ajánlatkérõ a 2000. július 25-én hozott döntés alapján 2000. augusztusában a beruházást megkezdte. Ajánlatkérõ a beruházás megvalósításához a Szabolcs-Szatmár-Bereg Megyei Területfejlesztési Tanácstól is kért támogatást. A Szabolcs-Szatmár-Bereg Megyei Területfejlesztési Tanács 1253-3/2000. (VIII. 2.) MTT sz. határozata alapján ajánlatkérõ 28,5 M Ft vissza nem térítendõ támogatást kapott. Ezt követõen a Szabolcs-Szatmár-Bereg Megyei Területfejlesztési Tanács 1251-5/2000. (VIII. 30.) MTT sz. határozata alapján további 20 049 E Ft vissza nem térítendõ támogatás odaítélésérõl döntött.<br>
Ajánlatkérõ ezt követõen 2000. november 15-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választásának indokát abban jelölte meg, hogy a beruházás saját forrásból és támogatásból valósul meg. A támogatás a korábban megkezdett beruházás forrásai közé lépett be, ezzel került ajánlatkérõ a közbeszerzésekrõl szóló törvény hatálya alá. A beruházás mielõbbi elvégzése, a gépek és berendezések beszerzése nélkülözhetetlen a gyümölcsfeldolgozó mûködéséhez.<br>
A megküldött ajánlati felhívás szerint a tárgyalás idõpontja 2000. november 21., a teljesítés határideje 2000. december 31.<br>
Ajánlatkérõ az ajánlati felhívásában három céget hívott fel ajánlattételre a Chris Team Kft.-t, az Unimatic Kft.-t és a Grabovszky Hûtõ és Klíma Technika-t.<br>
A Döntõbizottság elnöke 2000. november 30-án kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Alláspontja szerint jogszerûen folytatta le a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Indoklásként elõadta, hogy három forrásból nyert 2000. évben megvalósuló beruházáshoz vissza nem térítendõ támogatást összesen 73 736 000 Ft összegben. A támogatások egymástól eltérõ idõpontban, különbözõ feltételekkel kerültek odaítélésre. Az FVM által nyújtott támogatásról 2000. július 25-i keltezésû engedélyezõ iratban kaptak értesítést. A támogatás igénybevételének feltételeként az irat azt határozta meg, hogy a támogatás legalább 60%-ára igénylést kell benyújtani 2000. november 30-ig, ami azt jelenti, hogy minimum 77 554 000 Ft beruházásról kell számlával rendelkezni a jelzett idõpontig. Az idõ rövidségére tekintettel a beruházás augusztusban megkezdõdött. Erre azért került sor, mert a 273/1997. (XII. 22.) Korm. rendelet 1. § (10) bekezdése értelmében az FVM támogatás felhasználásakor a közbeszerzésre vonatkozó szabályokat nem kell alkalmazni. A másik két támogatás odaítélésérõl 2000. szeptemberében értesültek. A támogatások felhasználása a közbeszerzési törvény hatálya alá esnek. A beruházás azonban már elkezdõdött, ezért a törvényben elõírt határidõk nem voltak tarthatóak.<br>
Ajánlatkérõ álláspontja szerint a támogatások felhasználásával kapcsolatban a pályázatot kiíró szerveknek teljes körûen informálnia kellene a pályázókat. Ez esetükben nem történt meg, a pályázatot kiíró és elbíráló szervek írásos formában nem értesítették cégüket a közbeszerzési eljárás lefolytatásának szükségességérõl, így erre a feladatra felkészülni nem tudtak.<br>
Ajánlatkérõ csak 2000. november elején egy szóbeli konzultáció alkalmával értesült a közbeszerzési eljárás lefolytatásának kötelezettségérõl. Ajánlatkérõ elõadta, hogy hivatalos formában a mai napig nem kapott tájékoztatást arról, hogy a GFC VFC támogatások közbeszerzési törvény hatálya alá esnek.<br>
Ajánlatkérõ elõadta, hogy a Megyei Fejlesztési Ügynökség 2000. szeptember 7-én kelt értesítésében arról adott tájékoztatást, hogy a támogatási szerzõdés elõkészítésére szerzõdés megkötéséhez szükséges dokumentumok benyújtására 90 nap áll rendelkezésre. A nyílt eljárás szabályait alkalmazni a rendelkezésre álló idõ alatt nem lehetett volna.<br>
Ajánlatkérõ kézhez kapott egy olyan állásfoglalást is, amely azt tartalmazta, hogy "amennyiben a korábban megkezdett beruházás forrásai közé belép a támogatás, és ezzel a támogatott a törvény hatálya alá kerül, a támogatott köteles közbeszerzési eljárást lefolytatni. Az eljárás tárgyalásos fajtája az, amely nem okoz fennakadást a megkezdett munkálatokban, ha ennek a törvényi feltételei egyébként fennállnak". Ennek alapján a tárgyalásos eljárás alkalmazását megállapíthatónak találták. Álláspontjuk szerint fennállnak az általuk elõre nem látható rendkívüli sürgõsséget indokló körülmények, amelyek nem az ajánlatkérõ mulasztására vezethetõk vissza.<br>
Ajánlatkérõ a közbeszerzési eljárást lefolytatta és a Chris Team Kft.-vel 2000. november 24-én a szerzõdést megkötötte.<br>
A Döntõbizottság a rendelkezésre bocsátott iratokból, ajánlatkérõ érdemi észrevétele alapján megállapította, hogy ajánlatkérõ ellen kezdeményezett jogorvoslati eljárás megalapozott.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján, mint támogatásban részesített szervezet a támogatásból megvalósított beszerezés tekintetében tartozik a Kbt. hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja a támogatásra vonatkozóan az alábbi elõírást tartalmazza támogatás: adókedvezmény (ár-, díj-, vám-, illetékkedvezmény), továbbá egy vagy több – az 1. § a) pontjában meghatározott – szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott közbeszerzésre kell fordítani, feltéve, hogy annak (azoknak) az összege eléri vagy meghaladja a közbeszerzés értékének ötven százalékát vagy a 2. § (3) bekezdése szerinti értékhatárt, és a támogatók között legalább egy – az 1. § a) pontjában meghatározott – szervezet van.<br>
Az ajánlatkérõ a fenti rendelkezés alapján maga által sem vitatottan a Kbt. hatálya alá tartozik jelen beszerzés tekintetében.<br>
A közbeszerzési törvény szabályai szerint, tehát az ajánlatkérõnek közbeszerzési eljárást kell lefolytatnia.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Az ajánlatkérõ által becsatolt iratokból megállapítható, hogy a Megyei Területfejlesztési Tanács 2000. augusztusában hozott döntést a támogatás odaítélésérõl. Ajánlatkérõ által sem vitatottan ezen döntésekrõl 2000. szeptemberében értesült. Ajánlatkérõ tehát ezt követõen volt abban a helyzetben, hogy a közbeszerzési eljárást megindítsa. Ajánlatkérõ azonban ebben az idõpontban nem kezdeményezte a közbeszerzési eljárás megindítását, csak 2000. november 15-én döntött a hirdetmény közzététele nélküli tárgyalásos eljárás megindításáról. Ebbõl pedig következik, hogy a rendkívüli sürgõsség bekövetkezése az ajánlatkérõ mulasztására vezethetõ vissza.<br>
Ajánlatkérõ a késedelmes megindítás miatt eredményesen nem hivatkozhat arra, hogy a közbeszerzési törvény hatálya alá tartozása nem volt ismert számára, illetve, hogy a támogatást nyújtó szervnek kell tájékoztatni arról ajánlatkérõt, hogy közbeszerzési törvény szabályai szerint kell eljárnia.<br>
Ajánlatkérõnek már a támogatási pályázat benyújtásakor tájékozódnia kell arról, hogy a támogatás esetleges elnyerése esetén milyen kötelezettségek terhelik. A közbeszerzési törvény alkalmazása jelen esetben egyébként is csak formális volt, hiszen ajánlatkérõnek már a kivitelezési munkáira érvényes szerzõdése volt, hiszen a teljesítést már 2000 augusztusában megkezdte és a becsatolt iratokból megállapíthatóan már részbeni teljesítés is megtörtént.<br>
Ajánlatkérõ számára a szerzõdés soron kívüli megkötése nem a mielõbbi teljesítés miatt volt szükséges, hiszen az érvényes szerzõdés alapján a beruházás munkálatai folytak, hanem a támogatás igénybevétele tette azt csupán szükségessé.<br>
A Döntõbizottság megállapította, hogy ajánlatkérõ jogsértõ módon alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelen közbeszerzés esetén.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a szerzõdéskötés tényére tekintettel a Kbt. 88. § (1) bekezdés f) pontja alapján bírságot szabott ki.<br>
A jogsértés súlyára tekintettel a Döntõbizottság minimális összegû bírság kiszabásáról határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 18.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>