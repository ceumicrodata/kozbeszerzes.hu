<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3525)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.87/15/2001.<br>
<br>
Tárgy: a Geotorr Mérnöki Szolgáltatások Kft., a Magyar Közmûépítõ Kkt., a Betonút Szolgáltató és Építõ Rt. és a Strabag Építõ Kft. jogorvoslati kérelme Monor Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Geotorr Mérnöki Szolgáltatások Kft. (2092 Budakeszi, Fõ tér 5., a továbbiakban: I. r. kérelmezõ), a Magyar Közmûépítõ Kkt. (1144 Budapest, Füredi u. 74–76., a továbbiakban: II. r. kérelmezõ), a Betonút Szolgáltató és Építõ Rt. (1095 Budapest, Kvassay J. u. 3., a továbbiakban: III. r. kérelmezõ), a Strabag Építõ Kft. (1113 Budapest, Daróczi u. 30., képviseli: dr. Kecskés Gabriella ügyvéd, 1113 Budapest, Daróczi u. 30., a továbbiakban: IV. r. kérelmezõ) jogorvoslati kérelmére indult eljárásban, amelyet Monor Város Önkormányzata (2200 Monor, Kossuth L. u. 78–80., a továbbiakban: ajánlatkérõ) "Monor város és társult települések szennyvízelvezetõ-hálózatának és szennyvíztisztító telepének megépítése" tárgyú közbeszerzési eljárása ellen nyújtottak be, az I., II. és IV. r. kérelmezõk jogorvoslati kérelmét elutasítja, a III. r. kérelmezõ jogorvoslati kérelmének helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (8) bekezdésére figyelemmel az 52. § (2) bekezdés d) pontját és az 52. § (1) bekezdését, valamint az 53. § (2) bekezdését. Ezért ajánlatkérõnek a III. r. kérelmezõre vonatkozó részvételi szakaszt lezáró döntését megsemmisíti.<br>
A Döntõbizottság felhívja az ajánlatkérõt a Kbt. szabályainak megfelelõ eljárásra, azaz a III. r. kérelmezõ részvételi jelentkezésének újraértékelésére.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül III. r. kérelmezõnek 30 000 Ft, azaz harmincezer forint igazgatási szolgáltatási díjat fizessen meg. I., II. és IV. r. kérelmezõk az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Monor város és társult települések szennyvízelvezetõ-hálózatának és szennyvíztisztító telepének megépítése tárgyában a részvételi felhívás Monor és Térsége Területfejlesztési Önkormányzati Társulás mint ajánlatkérõ nevében jelent meg a Közbeszerzési Értesítõ 51. számában 2000. december 20-án.<br>
A részvételi felhívás 2001. január 11-én a Közbeszerzési Értesítõ 2. számában módosításra került, mely szerint az ajánlatkérõ Monor Város Önkormányzata lett. A részvételi felhívás szerint Monor Város Önkormányzata Monor, Gomba, Péteri, Vasad és Csévharaszt települések önkormányzatainak nevében is, mint Gesztor önkormányzat bonyolította le a közbeszerzési eljárás elsõ szakaszát, azaz a részvételi szakaszt.<br>
Ajánlatkérõ a részvételi felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
Pénzügyi, gazdasági alkalmasságra vonatkozó igazolások:<br>
– a jelentkezõ számlavezetõ pénzintézetétõl származó, a jelentkezõ fizetõképességének megállapítására vonatkozó, 30 napnál nem régebbi igazolás arról, hogy<br>
– mióta vezeti a jelentkezõ bankszámláját,<br>
– a jelentkezõ pontosan eleget tesz-e fizetési kötelezettségeinek,<br>
– a jelentkezõ számláján sorban állás volt-e, és utoljára mikor,<br>
– 30 napnál nem régebbi cégkivonat, folyamatban lévõ változás esetén a változás cégbírósághoz benyújtott – érkeztetett – bejegyzési kérelme,<br>
– aláírási címpéldány hiteles másolata,<br>
– a jelentkezõ 1997., 1998., 1999. évi könyvvizsgálóval hitelesített mérlege és eredménykimutatása, másolatban,<br>
– a jelentkezõ nyilatkozata, illetve hatósági igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglaltak szerint.<br>
Mûszaki alkalmasság igazolása:<br>
– Az elõzõ 3 év legjelentõsebb szennyvízcsatorna- és szennyvíztisztítótelep-építési beruházásainak ismertetésével – beruházásonként – a következõk szerint:<br>
– az ellenszolgáltatás összege,<br>
– a megépített csatornahálózat, szennyvíztelep méret-, hossz- és teljesítménykapacitásának bemutatása,<br>
– teljesítés ideje,<br>
– a szerzõdést kötõ másik fél megnevezése,<br>
– 10%-ot meghaladó mértékben igénybe vett alvállalkozók megnevezése,<br>
– alvállalkozói részvétel az adott beruházásban, valamint<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének b), c) és g) pontjában foglaltak szerint.<br>
A közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a jelentkezõnek az e pontban (részvételi felhívás 9. pont) meghatározottak szerint kell a részvételi jelentkezésében igazolni [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése], továbbá a teljesítésben tervezett részvételi arányukat is meg kell jelölni.<br>
A részvételi felhívás 10. b) pontja határozta meg a részvételre jelentkezõnek a szerzõdés teljesítésére alkalmatlanná minõsítés szempontjait:<br>
– az elmúlt 3 évben nincsen a jelentkezõnek – a teljesítésbe 10%-ot meghaladó mértékben bevonni kívánt alvállalkozójával együttesen – a közbeszerzés tárgyában megjelölt, annak volumenét a szennyvízelvezetõ-hálózat vonatkozásában 25%-ban, a szennyvíztisztító telep vonatkozásában 25%-ban elérõ referenciája,<br>
– a jelentkezõ – a teljesítésbe 10%-ot meghaladó mértékben bevonni kívánt alvállalkozójával együttesen – nem rendelkezik a beruházás jellegének és nagyságrendjének megfelelõ gépparkkal,<br>
– elismert minõségtanúsító intézménytõl származó tanúsítvány hiánya,<br>
– a jelentkezõ fizetési kötelezettségeinek nem tett eleget (negatív tartalmú bankinformáció),<br>
– a csatolt cégkivonat szerint a szerzõdés teljesítéséhez szükséges tevékenységi körrel nem rendelkezik.<br>
A részvételre jelentkezõk alkalmassága elbírálása és a szerzõdés teljesítésére alkalmatlanná minõsítése a teljesítésbe 10%-ot meghaladó mértékben bevonni kívánt alvállalkozókkal együtt kerül figyelembevételre.<br>
Ajánlatkérõ részvételi dokumentációt is készített, mely adatlapot és a jelentkezés részletes formai és tartalmi követelményeit adatlapokon tartalmazta. A dokumentáció 3. pontja a mûszaki adatok és igazolások körében elõírta a géppark, a személyzet, a minõségbiztosítási rendszer tanúsítását, a referenciákra vonatkozó adatok részletezését. A dokumentáció tartalmazta továbbá a beruházás összefoglaló mûszaki leírásait, valamint a vízjogi létesítési engedélyezési terveit is.<br>
A részvételi jelentkezési határidõig, azaz 2001. január 16-ig az I., II., III. és IV. r. kérelmezõn kívül 9 cég nyújtotta be részvételi jelentkezését.<br>
Ajánlatkérõ erre a célra létrehozott értékelõbizottsága értékelte a jelentkezéseket és 2001. február 5-én az alábbi döntést hirdette ki:<br>
Érvénytelen ajánlatot nyújtott be a Stabil Konzorcium, képviseli: a Betonút Rt., mert a Konzorcium tagjai közül a Purator Kft. nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglaltakra, noha a Munkaerõpiaci Alap vonatkozásában az alapkezelõjének igazolását, valamint az APEH igazolását a részvételi jelentkezésben csatolta. A Stabil Konzorcium részvételi jelentkezése formai szempontból nem megfelelõ, ezért a Kbt. 52. § (2) bekezdés d) pontja alapján érvénytelen a részvételi jelentkezés.<br>
A Geotorr Kft. részvételi jelentkezése érvénytelen, mivel nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglaltakra, de a Munkaerõpiaci Alap vonatkozásában csatolta az alap kezelõjének igazolását, valamint az APEH igazolását, mely szerint nincsen tartozása. Nem nyilatkozott továbbá a Kbt. 46. § (1) bekezdés c) pontjában foglaltakra, ezért a részvételi jelentkezése érvénytelen a Kbt. 52. § (2) bekezdés d) pontjára figyelemmel.<br>
A Strabag Építõ Kft. részvételi jelentkezésében a 10%-ot meghaladó mértékben bevonni kívánt alvállalkozói közül a KÖZ-VÍZ Kft. becsatolt cégkivonatához, mely szerint cégükben el nem bírált módosítás van folyamatban, nem mellékelte a folyamatban lévõ változás Cégbírósághoz benyújtott, érkeztetett bejegyzési kérelmét (a részvételi felhívás 9. pontja), továbbá a KÖZ-VÍZ Kft. által becsatolt aláírási címpéldányok nem felelnek meg a részvételi felhívás 9. pontjában elõírtaknak, azaz a hiteles másolati követelményeknek, ezért a Strabag Építõ Kft. részvételi jelentkezése formai szempontból nem megfelelõ, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Érvénytelen továbbá a MAKÖZ Kkt.–Alterra Kft. Konzorcium (képviseli: MAKÖZ Kkt.) részvételi jelentkezése, mivel a MAKÖZ Kkt., aki mûszaki alkalmasságát nem igazolta a részvételi felhívás 9. pontjában, valamint az elõminõsítési dokumentációban meghatározottak szerint, ezért a Konzorcium részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Érvénytelen továbbá a Penta Kft. és az Arinext Kft. részvételi jelentkezése, valamint az Adeptus Rt. és a Bogi 95 Kft. részvételi jelentkezése.<br>
Alkalmatlannak minõsítette az ajánlatkérõ a WE-GÁZ Kft. részvételi jelentkezését.<br>
A szerzõdés teljesítésére alkalmas ajánlattevõk az EURO-VIA Konzorcium, képviseli: OMS Hungária Kft., az INFRA-START Kft., a PVCS Építõ Kft. és a Hídépítõ Rt.<br>
A Döntõbizottság a beérkezett jogorvoslati kérelmekre figyelemmel ideiglenes intézkedést alkalmazott 2001. február 20-án kelt D.87/7/2001. számú határozatában, mely szerint a közbeszerzési eljárást felfüggesztette.<br>
I., II., III. és IV. r. kérelmezõk jogorvoslati kérelmükben kérték a Döntõbizottságot, hogy ajánlatkérõ rájuk vonatkozó érvénytelenítõ döntését semmisítse meg, továbbá a jogorvoslati eljárásban felmerült költségeik viselésére kötelezze. Kérték továbbá ideiglenes intézkedésként a közbeszerzési eljárás felfüggesztését. Álláspontjuk szerint az ajánlatkérõ nem megfelelõ módon alkalmazta a közbeszerzési törvény elõírásait, mikor megállapította részvételi jelentkezésük érvénytelenségét. Kérték a Döntõbizottságot, hogy vizsgálja felül az ajánlatkérõ rájuk vonatkozó döntését.<br>
Ajánlatkérõ érdemi ellenkérelmében a jogorvoslati kérelmek elutasítását indítványozta. Álláspontja szerint a közbeszerzési törvény kógens szabályaiból kiindulva állapította meg a részvételi jelentkezések érvénytelenségét. A Munkaerõpiaci Alappal szemben kifejezett nyilatkozatot az I. és III. r. kérelmezõ nem tett, habár azt elismerte, hogy az alap kezelõjétõl nemleges hatósági igazolást csatoltak be, ettõl függetlenül formai szempontból nem felelt meg az I. és III. r. kérelmezõ részvételi jelentkezése, ezért azt érvénytelenné nyilvánította. A II. r. kérelmezõ Alterra Kft. Konzorcium nevében a MAKÖZ Kkt. nem felelt meg a részvételi felhívás 9. pontjában foglalt mûszaki alkalmassági követelményeknek. Hivatkozott arra, hogy a Konzorcium mindegyik tagjának önállóan kell megfelelnie a szerzõdés teljesítésére elõírt ajánlatkérõi mûszaki követelményeknek. Ezt a Konzorcium egyik tagja, a MAKÖZ Kkt. nem tudta igazolni, ezért nyilvánította a Konzorcium részvételi jelentkezését érvénytelennek. A IV. r. kérelmezõ esetében megállapította, hogy a részvételi jelentkezése nem tartalmazta a részvételi felhívás 9. pontjában elõírt aláírási címpéldányok hiteles másolatát, valamint nem csatolta a részvételi jelentkezéshez a KÖZ-VÍZ Kft. változásbejegyzés iránti kérelmének cégbírósági érkeztetett példányát, amelyet a cégkivonatból tudott megállapítani. A változásbejegyzés iránti Cégbíróság által érkeztetett beadványt nem csatolta, ezért formai szempontból érvénytelennek nyilvánította a részvételi jelentkezését.<br>
A Döntõbizottság a beszerzett iratok és a tárgyaláson elhangzottak alapján megállapította, hogy kérelmezõk közül a III. r. kérelmezõ jogorvoslati kérelme alapos, I., II. és IV. r. kérelmezõk jogorvoslati kérelme alaptalan.<br>
Ajánlatkérõ a részvételi felhívás 9. pontjának pénzügyi, gazdasági alkalmassága igazolása utolsó francia bekezdésében a jelentkezõ nyilatkozata, illetve hatósági igazolása a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglaltak szerinti követelményt írta elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le, és annak megfizetésére halasztást kapott-e.<br>
Az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
I. r. kérelmezõ részvételi jelentkezése 19. számú mellékletében foglalt nyilatkozatok között a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjában elõírt nyilatkozatot nem tette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint a közbeszerzési eljárásban nem lehet ajánlattevõ vagy alvállalkozó, aki korábbi – három évnél nem régebben lezárult – közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott és ezért az eljárásból kizárták, illetõleg a hamis adat szolgáltatását a Bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
Erre tekintettel az ajánlatkérõ érvénytelenségre vonatkozó döntése megalapozott volt, mert egy érvénytelenségi ok is önmagában a jelentkezés érvénytelenségét vonja maga után.<br>
A Munkaerõpiaci Alap igazolás vonatkozásában a Döntõbizottság megállapította, hogy kifejezett nyilatkozatot az I. r. kérelmezõ nem tett az elkülönített állami pénzalapok felé jogszabály alapján fennálló fizetési kötelezettsége vonatkozásában, így többek között a Munkaerõpiaci Alap vonatkozásában, de csatolta az alap kezelõjétõl a nemleges hatósági igazolást. Erre figyelemmel az ajánlatkérõ által megállapított ezen érvénytelenségi ok nem megalapozott, mivel a hatósági igazolás tartalmából az ajánlatkérõ következtetni tudott volna, hogy jogszabály alapján fizetési kötelezettsége áll fenn I. r. kérelmezõnek a Munkaerõpiaci Alappal szemben és ilyen értelemben az igazolás helyettesíti a kifejezett nyilatkozat hiányát. Viszont a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint elmaradt nyilatkozat hiánya megalapozza az I. r. kérelmezõ részvételi jelentkezése érvénytelenségét. Ezért a Döntõbizottság I. r. kérelmezõ jogorvoslati kérelmét alaptalanság miatt elutasította.<br>
A II. r. kérelmezõ által képviselt Konzorciumnak két tagja van, II. r. kérelmezõ és az Alterra Kft. A II. r. kérelmezõt a Mélyépítõ Kft., a Rezonator Kft. és a Magyar Építõ Rt. alapította a csatolt cégkivonat szerint 1999. december 2-i cégbírósági bejegyzéssel.<br>
Az ajánlatkérõ az alkalmassági követelmény szempontjából csak a II. r. kérelmezõt, azaz a Közkereseti Társaságot értékelte, tagjait külön nem minõsítette. II. r. kérelmezõ a felhívás 9. pontjából a banki igazolást, a cégkivonatot, a hatósági igazolásokat és a nyilatkozatokat tette meg a részvételi jelentkezésében, valamint csatolta az alapító tagok nyilatkozatait és hatósági igazolásait is. Viszont a részvételi felhívás mûszaki alkalmasság igazolása az "elõzõ 3 év legjelentõsebb szennyvízcsatorna- és szennyvíztisztítótelep-építési beruházásának ismertetése" címû ajánlatkérõi követelménynek nem tudott eleget tenni a Közkereseti Társaság, mert azzal nem rendelkezett. A közbeszerzési törvény a konzorcionális formában tett részvételi jelentkezést nem kezeli, így erre vonatkozóan külön szabályozást nem tartalmaz. A konzorcionális formának az a lényege, hogy az ajánlattevõk egy meghatározott cél érdekében kötnek egyfajta megállapodást, s majd az eljárás befejezésekor, ha nyertesek lesznek, önálló szerzõdést kötõ partnerei lesznek ajánlatkérõnek, akik a szerzõdés teljesítéséért egyénileg is felelõsséget vállalnak. Ebbõl következik, hogy a Konzorcium tagjainak önállóan kell pénzügyi, gazdasági és mûszaki alkalmasságukat igazolniuk. Ennek a követelménynek a Közkereseti Társaság mint a Konzorcium egyik tagja, nem tudott megfelelni, és mivel a részvételi jelentkezésben nem jelölte meg, hogy 10%-nál nagyobb mértékben alvállalkozót kíván igénybe venni, így a Közkereseti Társaságot létrehozó tagok jelentkezési anyagát az ajánlatkérõ nem minõsíthette, és nem vizsgálhatta a részvételi felhívásban megjelölt pénzügyi, gazdasági és mûszaki alkalmassági szempontból, kizárólag csak a Közkereseti Társaságot, amely viszont nem felelt meg.<br>
A részvételi felhívás 9. pontjában elõírt mûszaki alkalmasság igazolási követelménynek a Közkereseti Társaság nem tett eleget, így a Konzorcium részvételi jelentkezése is érvénytelen.<br>
Ajánlatkérõ döntése tehát a II. r. kérelmezõ vonatkozásában nem volt jogsértõ, ezért II. r. kérelmezõ kérelmét a Döntõbizottság alaptalanság miatt elutasította.<br>
A III. r. kérelmezõ jogorvoslati kérelme viszont alapos az alábbiak miatt. III. r. kérelmezõ szintén Konzorciumként tette meg ajánlatát. A Konzorcium tagjai a Betonút Rt., a Purator Kft., valamint a Kötiviép B Kft. ajánlattevõkbõl állt. Õk hozták létre a Stabil Konzorciumot. Ajánlatkérõ a Purator Kft. mint a Konzorcium egyik tagja, részvételi jelentkezése tekintetében állapította meg, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglalt elkülönített állami pénzalapok felé, így a Munkaerõpiaci Alap vonatkozásában nem tett kifejezett nyilatkozatot arról, hogy jogszabály alapján fizetési kötelezettsége fennáll, viszont csatolta az alap kezelõjétõl a hatóság nemleges igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság kifejti, hogy amennyiben az alap kezelõjétõl nemleges hatósági igazolás került csatolásra, a részvételi jelentkezésben ez feloldja a kifejezett nyilatkozat hiányát olyan értelemben, hogy amennyiben meg lehet állapítani az igazolás tartalmából, hogy az alappal szemben a részvételi jelentkezõnek fizetési kötelezettsége áll fenn, és ezen fizetési kötelezettségének is eleget tesz, nincs egy évnél több lejárt hatósági tartozása, akkor a kifejezett nyilatkozat hiánya miatt önmagában nem lehet érvénytelenné nyilvánítani a részvételi jelentkezést. Jelen esetben a kifejezett nyilatkozat hiánya volt a részvételi jelentkezés és egyben a Konzorcium részvételi jelentkezése érvénytelensége megállapításának az alapja, amely a Döntõbizottság álláspontja szerint ilyen formában nem megalapozott. Ezért a III. r. kérelmezõ esetében a Döntõbizottság arra az álláspontra helyezkedett, hogy a kifejezett nyilatkozat hiánya önmagában a Konzorcium részvételi jelentkezését nem teszi érvénytelenné, ezért a kérelemben foglaltak megalapozottak. Az ajánlatkérõt felhívta a Döntõbizottság a Kbt. szabályainak megfelelõ eljárásra, azaz a Konzorcium részvételi jelentkezése újraértékelésére, mivel ennek törvényi feltételei azáltal állnak fenn, hogy a közbeszerzési eljárás felfüggesztésre került.<br>
IV. r. kérelmezõ kérelme vonatkozásában a Döntõbizottság megállapította, hogy a kérelemben foglaltak alaptalanok, tehát ajánlatkérõ döntése megalapozott volt. Ajánlatkérõ a részvételi felhívás 9. pontjában a pénzügyi, gazdasági és mûszaki alkalmasság körében elõírta 30 napnál nem régebbi cégkivonat, folyamatban lévõ változás esetén a változás Cégbírósághoz benyújtott, érkeztetett bejegyzési kérelme, aláírási címpéldány hiteles másolata csatolásának követelményét. IV. r. kérelmezõ 10%-ot meghaladó mértékben bevonni kívánt alvállalkozója a KÖZ-VÍZ Kft. volt. A részvételi jelentkezésben a Kft. 2001. január 9-én kiállított cégkivonat 3. oldalán az alábbi bejegyzés található. Cégügyben el nem bírált módosítás van folyamatban. A részvételi jelentkezés a Cégbíróság által érkeztetett változásbejegyzési kérelmet nem tartalmazta. Ezzel szemben a részvételi jelentkezés 185. oldalán található egy nyilatkozat, mely szerint a Társaságnak el nem bírált cégmódosítása változásbejegyzési kérelme nincs folyamatban. A nyilatkozat kelt 2001. január 12-én. A IV. r. kérelmezõ alvállalkozója csatolta a 2000. december 5-én kelt KÖZ-VÍZ Kft. által a Cégbíróságnak címzett önkéntes tagságú Veszprém Megyei Kereskedelmi és Iparkamarába való felvételének cégnyilvántartásba bejegyzési kérelmét, amely álláspontja nem szokványos formájú változásbejegyzési kérelem volt, és a Kamara nyújtotta be a Társaság helyett. Az aláírási címpéldányok a részvételi jelentkezés 186. és 187. oldalán csatolásra kerültek, s ezek hátoldalán a hitelesítési záradékok szerepeltek.<br>
A Döntõbizottság álláspontja szerint a részvételi jelentkezési határidõig IV. r. kérelmezõ 10%-ot meghaladó alvállalkozójának, azaz a KÖZ-VÍZ Kft.-nek változásbejegyzés iránti kérelme volt folyamatban a Cégbíróságnál. Függetlenül attól a körülménytõl, hogy azt a Veszprém Megyei Kereskedelmi és Iparkamara vagy a Gazdasági Társaság nyújtotta be, a változásbejegyzés iránti kérelem tény. Erre a tényre utal egyértelmûen a cégkivonatban a Cégbíróság megállapítása. A KÖZ-VÍZ Kft. akkor járt volna el körültekintõen, amennyiben a részvételi jelentkezési határidõig a változásbejegyzés iránti kérelemnek a Cégbírósághoz érkeztetett adatlap példányát is csatolta volna a részvételi jelentkezéshez. Ez esetben teljesen más megítélés alá esett volna a részvételi jelentkezés érvénytelenségével összefüggésben az ajánlatkérõ álláspontja. Önmagában az a tény, hogy a változásbejegyzés iránti kérelem folyamatban volt és ennek a Cégbíróság által érkeztetett adatlapját nem csatolták a részvételi jelentkezésben, megalapozza a részvételi jelentkezés érvénytelenségének a megállapítását, figyelemmel az erre vonatkozó ajánlatkérõi követelményre. Nincs jelentõsége annak a körülménynek, hogy a Gazdasági Társaság vagy pedig a Kamara nyújtotta be a cégbírósági adatlapon a változásbejegyzés iránti kérelmet, mivel a Cégbíróság azt elfogadta, sõt a cégkivonatban az erre utaló változási állapotot feltüntette. Mivel az ajánlatkérõ a részvételi felhívásban hiánypótlási lehetõséget nem biztosított egyetlen részvételi jelentkezõnek sem, így nem volt lehetõség annak feloldására, hogy a Társaság nyilatkozata és a cégkivonatban foglalt tény közötti ellentmondás miképpen értelmezhetõ. Aláírási címpéldány hiteles másolata, mint ajánlatkérõi követelmény körében az ajánlatkérõ konkrétan nem pontosította, hogy mit ért hiteles másolaton, így a Döntõbizottság nem látta megalapozottnak a IV. r. kérelmezõnek ezen okból az érvénytelenség megállapítását, mely szerint az eredeti részvételi jelentkezésben fénymásolt volt a hitelesítési záradék. Ilyen esetben a Döntõbiz<br>
ottság álláspontja szerint a fénymásolatot is el kell fogadni, mivel az ajánlatkérõ eredeti hiteles másolatot nem követelt meg a részvételi felhívásban. Viszont az elõbb említett egy érvénytelenségi ok fennáll, ezért a IV. r. kérelmezõ jogorvoslati kérelmét alaptalanság miatt a Döntõbizottság elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés a) pontja szerinti jogkövetkezményt alkalmazta I., II. és IV. r. kérelmezõ esetében, III. r. kérelmezõ esetében a 88. § (1) bekezdés b), c) és d) pontja szerinti jogkövetkezményt, valamint e körben a h) ponttal kötelezte az ajánlatkérõt a jogorvoslati eljárásban felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 3.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>