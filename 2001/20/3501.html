<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3501)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.97/10/2001.<br>
<br>
Tárgy: a Budapesti Húsnagykereskedelmi Közös Vállalat jogorvoslati kérelme a Semmelweis Egyetem közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Budapesti Húsnagykereskedelmi Közös Vállalat (1095 Budapest, Soroksári út 58., továbbiakban: kérelmezõ) jogorvoslati kérelmét,  melyet a dr. Salamonné dr. Bódis Enikõ ügyvéd és dr. Salamon Ferenc ügyvéd (1012 Budapest, Vérmezõ u. 14.) által képviselt Semmelweis Egyetem (1085 Budapest, Üllõi út 26., továbbiakban: ajánlatkérõ) 12 havi sertéshússal való ellátás tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. december 13-án megjelent számában a rendelkezõ részben megjelölt beszerzés tárgyában. A felhívás 3. a) pontjában részletesen meghatározta a beszerzésre kerülõ sertéshúsféleségeket és -mennyiségeket.<br>
Az ajánlatok elbírálására az összességében legelõnyösebb ajánlat elbírálási szempontot választotta, a felhívás 13. b) pontjában közölte a bírálati részszempontokat és az azokhoz rendelt súlyszámokat:<br>
részszempontok	súlyszámok<br>
– garantált minõségi jellemzõk	10<br>
– garantált ajánlati fix ár I–II. félévre	10<br>
– fizetési feltételek, határidõ	7<br>
– ajánlatkérõ által biztosított kedvezmények (akciós árak)	6<br>
Az értékelésnél adható pontszámtartomány: 0–10.<br>
Az ajánlattételi határidõre, 2001. január 23-ra a kérelmezõ, a Budapesti Húspiac Kft. és a Rózsavölgyi Kft. nyújtott be ajánlatot.<br>
Ajánlatkérõ a február 2-án tartott eredményhirdetésen a Rózsavölgyi Kft. ajánlatát hirdette ki nyertesnek.<br>
Kérelmezõ február 15-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõnek a nyertesre vonatkozó döntését, álláspontja szerint õ kedvezõbb ajánlatot tett. Elõadta, hogy ajánlatát 11 havi szállításra tette, mivel ajánlatkérõvel érvényes szállítási szerzõdése volt még január hónapra, ezért a 2001. évi szállításra tett ajánlatában értelemszerûen nem szerepeltette a január hónapot. Ha azonban a januári tényleges szállítás összegét hozzáadja az ajánlati árához, az õ ajánlati ára kisebb összegû a nyertesénél. Kérte ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az elõzõ évi szerzõdéses jogviszonyukra tekintettel méltányosságból elbírálták ugyan a kérelmezõ ajánlatát, de a kérelmezõ ajánlata valójában érvénytelen volt, miután a felhívásban 12 hónapra szükséges mennyiségre írt elõ ajánlattételt, kérelmezõ viszont csak 11 hónapra számított mennyiségre tett ajánlatot.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen a kiírásban foglalt feltételeknek nem megfelelõ ajánlat, mely ajánlatot az 52. § (1) bekezdése alapján érvénytelennek kell nyilvánítania ajánlatkérõnek. A Kbt. 59. § (1) bekezdése értelmében az ajánlatok elbírálásában csak érvényes ajánlatok vehetnek részt.<br>
Ajánlatkérõ az ajánlati felhívás 3. a) pontjában összesen 43 135 kg sértéshústermék szállítására kért ajánlatot. A kérelmezõ ajánlatában ezzel szemben 2001. február 1-tõl a június 30-ig terjedõ idõtartamra 17 974 kg, a július 1-tõl december 31-ig terjedõ idõtartamra 21 567 kg, így a 11 hónapra összesen 39 541 kg sertéshústermék leszállítását vállalta. Az eltérés az egy hónapra esõ mennyiség, 3594 kg.<br>
A Döntõbizottság megállapította, hogy a kérelmezõ ajánlata nem felelt meg az ajánlati felhívásban foglalt mennyiségi feltételnek, így kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Érvénytelen ajánlat nem vehet részt az elbírálásban, ezért a Döntõbizottság a jogorvoslati kérelmet elutasította.<br>
A Döntõbizottság nem fogadta el kérelmezõ érvelését, miszerint abból a megfontolásból nem adott ajánlatot a teljes mennyiségre, hogy az ajánlatkérõvel kötött szerzõdése alapján 2001. január hónapra a beszerzés tárgyát képezõ termékre biztosítottnak látta ajánlatkérõ ellátottságát, így indokolatlannak tartotta 2001. évre 12 hónapra szükséges mennyiségre vonatkozó ajánlat tételét.<br>
A beszerzés tárgya mennyiségének meghatározása kizárólag az ajánlatkérõ kompetenciájába tartozó kérdés, annak célszerûségi vizsgálatára az ajánlattevõnek nincs joga. Ajánlattevõnek az ajánlatkérõ által meghatározott mennyiségre kell ajánlatát megtennie.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. március 27.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>