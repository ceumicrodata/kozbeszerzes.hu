<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3607)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.183/11/2001.<br>
<br>
Tárgy: a Hídépítõ Rt. jogorvoslati kérelme Ásotthalom Község Önkormányzat szennyvízcsatornázás tárgyú közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Horváth László Lajos jogtanácsos által képviselt Hídépítõ Rt. (1138 Budapest, Karikás Frigyes u. 20. (továbbiakban: kérelmezõ) Ásotthalom Község Önkormányzata (6783 Ásotthalom, Szabadság tér 1. (továbbiakban: ajánlatkérõ) "szennyvízelvezetõ hálózat és szennyvíztisztító telep építése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését és az 59. § (1) bekezdését, ezért az ajánlatkérõ kérelmezõ ajánlatának érvénytelenségét megállapító, valamint az eljárást lezáró döntését megsemmisíti.<br>
Kötelezi a Döntõbizottság az ajánlatkérõt, hogy 15 napon belül fizesse meg kérelmezõk részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson tett nyilatkozatok, valamint az ajánlatkérõ közbeszerzési eljárása során keletkezett iratai alapján, az alábbi tényállást állapította meg.<br>
Az ajánlatkérõ a Közbeszerzési Értesítõ 2000. december 13. napján megjelent 50. számában elõminõsítési eljárásra szóló részvételi felhívást tett közzé "Ásotthalom Község szennyvíztisztító telep és szennyvízelvezetõ hálózat építése, megvalósítása" tárgyában.<br>
A részvételi felhívás 9-es pontjában elõírta ajánlatkérõ többek között a résztvevõk pénzügyi, gazdasági és mûszaki alkalmassága igazolására kért adatokat és tényeket. Így azt, hogy a részvételi jelentkezõ csatolja 30 napnál nem régebbi cégkivonatát, el nem bírált módosítási kérelem esetén annak másolatát.<br>
Az egyéb információk között rögzítette, hogy a részvételi jelentkezést cégszerûen aláírva három példányban kell benyújtani. A részvételi jelentkezésre 13-an nyújtották be jelentkezésüket, akiket alkalmasnak ítélt ajánlatkérõ és mindegyiket felhívta ajánlattételre. Közülük az alábbiak nyújtották be ajánlatukat:<br>
ALTERRA Építõipari Kft., PURÁTOR Hungária Kft., HOFFMANN Építõipari Rt., SZEVIÉP Szerkezet és Vízépítõ Rt., STRABAG Építõ Kft., ÚT-VASÚT-Szeged Kft., Délépítõ Építõ és Szerelõ Rt., SADE-Magyarország Mélyépítõ Kft., SÁMA Építõ Szerelõ és Szolgáltató Kft., valamint kérelmezõ.<br>
Az ajánlati felhíváson kívül az ajánlatkérõ ajánlati dokumentációt is ajánlattevõk rendelkezésére bocsátott, mely ajánlati dokumentáció 17. pontjában meghatározta ajánlatkérõ az ajánlat kidolgozására vonatkozó igényeit. Ennek alapján az ajánlat részét képezõ úgynevezett ajánlati okmányt cégszerû aláírással kell ellátni, amennyiben a megbízó kéri, megfelelõ bizonyítékot kell szolgáltatni az aláírások hitelességét illetõen. Továbbá elõírta, hogy az ajánlati okmányok összes többi lapját az ajánlattevõ felhatalmazott képviselõjének szignálnia kell. Ugyanezen dokumentáció 14. oldalán rögzítette ajánlatkérõ, hogy minden oldalát az arra jogosult cégszerû aláírásával hitelesíttetni kell.<br>
"A Hídépítõ Rt. a részvételi jelentkezését oly módon nyújtotta be, hogy ajánlatában meghatalmazás címszó alatt Apáthy Endre a Hídépítõ Rt. vezérigazgatója, meghatalmazta Fehér László vállalkozási igazgatót és Doromby Gézáné vállalkozási fõmérnököt, hogy az elõminõsítési dokumentációt aláírja és a pályázat során a céget képviselje és hogy a szükséges oldalakat kézjegyével ellássa."<br>
Az ajánlattételi határidõ 2001. március 5-e volt, amikor is a korábban megnevezett 10 gazdálkodó szervezet benyújtotta ajánlatát. A Hídépítõ Rt. is benyújtotta immáron az ajánlatát, ahol minden oldal aláírásra került Fehér László vállalkozási igazgató és Uhrin János vállalkozási fõmérnök által.<br>
Az ajánlatokat az értékelõbizottság megvizsgálta és az eredményhirdetésre 2001. március 26-án került sor, ahol a kérelmezõt arról tájékoztatták, hogy ajánlatát érvénytelenné minõsítették, mert az ajánlatban szereplõ cégszerû aláírás nem az ajánlati felhívásnak és dokumentációnak megfelelõ volt, így az õ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Kérelmezõ 2001. március 29-én nyújtott be a Döntõbizottsághoz jogorvoslati kérelmet melyben sérelmezte az ajánlatának érvénytelenségére vonatkozó döntését. Ezért kérte, hogy a Döntõbizottság, semmisítse meg a döntést, marasztalja a költségek viselésében ajánlatkérõt, illetõleg ideiglenes intézkedés alkalmazásaként a közbeszerzési eljárás felfüggesztését indítványozta.<br>
Írásbeli indokolásában elõadta, hogy az ajánlati felhívás 17. pontja, illetõleg a 26. pontja szerinti tartalomnak megfelelõen adta be ajánlatát, mely szerint cégszerû aláírást követeltek meg, és a megbízó külön kérelmére kellett annak hitelességét bizonyítania.<br>
Álláspontja szerint a cég kivonatából egyértelmûen megállapítható, hogy olyan személyek írták alá az ajánlatot, akik az alapító okirat, illetve a cégkivonat értelmében aláírásra jogosultak, így az aláírások az ajánlatban cégszerûek voltak.<br>
A hiánypótlással ajánlatkérõ nem élt, holott ezt a kérdést e körben tisztázhatta volna. Ezen túlmenõen a közbeszerzést lezáró értékelési jegyzõkönyv kézhezvételét követõen szerzett arról tudomást, hogy olyan szempontokat vett figyelembe az értékelése során az ajánlatkérõ, ami nem minõsül kapcsolódó szolgáltatásnak a beszerzés tárgyára figyelemmel és ily módon ilyenfajta kedvezmények nem lehetnek részei az ajánlatnak. Így például 1,2 M Ft szakképzési hozzájárulást, helyi adó 5%-a alapítványnak történõ felajánlását vállalta a nyertes ajánlattevõ a döntés írásbeli indokolása szerint.<br>
Ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint a kérelmezõre vonatkozó döntése jogszerû volt. Elõírta az ajánlati dokumentációjában, hogy az okmányokat cégszerû aláírásokkal kell ellátni és minden oldalát az arra jogosult aláírásával hitelesíteni kell. Az ajánlati dokumentáció I. 32. pontjában rögzítette azt is ajánlatkérõ, hogy csak azok az ajánlatok kerülnek kiértékelésre, melyek kielégítik az összes alapvetõ megfelelõségi kritériumot, így többek között az ajánlattal kapcsolatos formai és benyújtási szabályokat. Álláspontja szerint a részvételi jelentkezésben maga az igazgató hatalmazott fel két munkatársat a cégszerû aláírásra, ehhez képest az ajánlat vonatkozásában a meghatalmazással rendelkezõ egyik alkalmazott helyett egy új aláíró szerepelt, akinek viszont nem volt ezzel kapcsolatos felhatalmazása az ajánlatban az arra jogosulttól. Értékeléssel kapcsolatos álláspontjuk szerint, a megadott értékelési szempontoknak megfelelõen értékelték az ajánlatokat és a közbeszerzés tárgyával kapcsolatos vállalásokat vették figyelembe.<br>
A Hoffmann Építõipari Rt. érdemi észrevételében vitatta az ajánlatkérõ eljárást lezáró döntésének jogszerûségét, álláspontja szerint olyan megajánlásokat kedvezõnek értékelt ajánlatkérõ a nyertes ajánlattevõ vonatkozásában, amelyek nem kapcsolódó szolgáltatások és nem az ajánlat részét képezõ vállalások voltak.<br>
Kérelmezõ jogorvoslati kérelme alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint, a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Bizonyos értékhatárt meghaladó esetekben a törvény kétszakaszos eljárás alkalmazását írja elõ, mely eljárásnak van egy nyílt elõminõsítési szakasza. Ennek az eljárásnak az a lényege, hogy az ajánlatkérõ nem kérhet, a részvételi jelentkezõ pedig nem tehet ajánlatot. Ennek az eljárási fajtának az a célja, hogy lehetõsége legyen ajánlatkérõnek bevizsgálni, részvételi jelentkezõnek pedig bemutatni a részvételi jelentkezés szerinti pénzügyi, gazdasági és mûszaki alkalmasságát. A becsatolt iratokból megállapítható volt, hogy a részvételi szakban ajánlatkérõ ajánlati dokumentációt nem készített, ily módon a pénzügyi, gazdasági és mûszaki alkalmasság bemutatásával kapcsolatban csak a részvételi felhívás tartalmazott elõírást.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése rögzíti azt is, hogy a két szakaszból álló eljárás részvételi szakaszában a nyílt eljárás szabályait kell alkalmazni, ott és ahol a törvény megengedi, így a Kbt. 51–54. § rendelkezéseit értelemszerûen ezen eljárási szakra alkalmazni kell.<br>
A részvételi felhívásban meghatározta ajánlatkérõ, hogy cégszerû aláírással kell a részvételi jelentkezéseket benyújtani. Ezen túlmenõen más követelményt a cégszerû aláírással kapcsolatosan nem tett ajánlatkérõ.<br>
A Döntõbizottság megvizsgálta a részvételi felhívásra vonatkozó nyilatkozatát részvételi jelentkezõnek, ahol a meghatalmazás címszó alatt szerepel a kért részvételi jelentkezõi nyilatkozat. Arra adott meghatalmazást a kérelmezõ vezérigazgatója, hogy az "elõminõsítõ dokumentációt" írják alá az általa felhatalmazott dolgozók, így Fehér László vállalkozási igazgató és Doromby Gézáné. Ennek megfelelõen történt az aláírás. Ezt követõen az ajánlati dokumentációban korábban említett részeiben újabb szabályokat állapított meg az ajánlatok aláírásával kapcsolatosan ajánlatkérõ, ahol úgy fogalmazott, hogy az okmányt, nevezetesen az ajánlatot cégszerû aláírással kell ellátni. Kétség esetén lehetõséget biztosított arra ajánlatkérõ saját magának, hogy a hitelességet illetõen megfelelõ bizonyíték szolgáltatását kérje ajánlattevõktõl.<br>
A Döntõbizottság megvizsgálta, hogy a becsatolt aláírási címpéldányra, illetve az alapító okiratra tekintettel ki lehet kérelmezõ vonatkozásában cégszerû aláírásra jogosult.<br>
Ezen dokumentumokban szabályozásra került a cégjegyzés módja vonatkozásában, hogy az igazgatóság elnöke önállóan, a vezérigazgató önállóan és a társaság bármely vezérigazgató által az igazgatóság hozzájárulásával feljogosított két dolgozója együttesen, bármelyik igazgató együtt, egy a vezérigazgató javaslatára az igazgatóság által feljogosított dolgozóval történhet. A cégjegyzésre jogosult dolgozók felsorolása között szerepelt mind Uhrin János, mind Dorombi Gézáné és Fehér László. Az ajánlati dokumentációban ajánlatkérõ immáron cégszerû aláírást kért, így a Döntõbizottságnak azt kellett vizsgálnia, hogy az ajánlatban szereplõ aláírások cégszerûnek minõsülnek-e.<br>
A Gazdasági Társaságokról szóló 1997. évi CXLIV. Törvény 40. § (1) bekezdése rögzíti, hogy ha a társasági szerzõdés, alapító okirat eltérõen nem rendelkezik, gazdasági társaság vezetõ tisztségviselõinek és a cégvezetõnek a cégjegyzési joga – a bankszámla feletti rendelkezés tekintetében is – önálló, az egyéb képviselõk cégjegyzési érvényességéhez pedig két képviseleti joggal rendelkezõ személy együttes aláírására van szükség. A (2) bekezdés szerint a társasági szerzõdés úgy is rendelkezhet, hogy az együttes cégjegyzési joggal rendelkezõ vezetõ tisztségviselõ egy képviseletre feljogosított munkavállalóval együttesen is jegyezheti a céget. Ugyanezen törvény (3) bekezdése szerint a gazdasági társaság cégjegyzése a társaság iratain úgy történik, hogy a társaság képviseletére jogosultak az iratokat a gazdasági társaság cégneve alatt – hiteles cégaláírási nyilatkozatuknak megfelelõen – saját név aláírásukkal látják el.<br>
A fenti törvényhelyre figyelemmel a Döntõbizottság tehát megvizsgálta, hogy az ajánlatban szereplõ aláírás cégszerûen történt-e, szem elõtt tartva az alapító okirat és a cégkivonatban szereplõ cégjegyzés módja és cégjegyzésre jogosultak adataira vonatkozó kört is. Megállapítható volt, hogy az aláírás cégszerû, hiszen a törvényben és az alapító okiratban meghatározott módon történt az aláírás az ajánlatban. Mindkét személy együttes aláírási joggal rendelkezõ cégjegyzõ, akik bejegyzése megtörtént a Cégbíróság által is.<br>
Erre tekintettel tehát a kérelmezõ ajánlata a dokumentációban rögzített feltételeknek megfelelt, így ajánlatkérõ helytelenül járt el, amikor az aláírás nem megfelelõsége miatt, a kérelmezõ ajánlatát érvénytelenné nyilvánította.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Tekintettel arra, hogy az érvénytelennek minõsített kérelmezõi ajánlatot már érdemben ajánlatkérõ nem hasonlította össze, így nem volt lehetõsége arra, hogy kiválassza az összességében legkedvezõbb ajánlattevõt, hiszen az értékelésben nem szerepelt a kérelmezõ ajánlata. Ezért a Döntõbizottság kimondta a fenti jogszabályhely megsértését. A jogsértés reparációja érdekében a Döntõbizottság a Kbt. 88. § (1) bekezdés d) pontja alapján a törvény megsértett rendelkezésének megjelölése mellett, megsemmisítette az ajánlatkérõnek a 88. § (1) bekezdés c) pontjára figyelemmel a kérelmezõ ajánlatának érvénytelenségére, valamint az összességében legkedvezõbb ajánlattevõre vonatkozó döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt az eljárás során felmerült költség megfizetésére.<br>
A Döntõbizottság rámutat határozatában ezen túlmenõen arra, hogy amennyiben az ajánlatkérõ az újra értékelést választja a döntõbizottsági határozatra figyelemmel, úgy az újbóli értékelés folyamatában tartsa szem elõtt, hogy az ajánlatokban tett felajánlások a beszerzés tárgyához kapcsolódnak-e. Adott esetben az árkedvezmények körébe tartozó kereskedelmi szokványok-e, melyeknek az ajánlatba történõ beépítése nem sérti a verseny tisztaságának elvét. Nem értékelhetõk az olyan felajánlások, amelyek azért irányulnak pl. ingyenes szolgáltatásra, hogy azzal az ajánlattevõ ajánlatkérõt az ajánlat kedvezõ elbírálására ösztönözze. Tehát az egyéb felajánlások értékelése vonatkozásában szem elõtt kell tartani a pályázók közötti esélyegyenlõség és a verseny tisztaságának elvét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése biztosítja.<br>
<br>
Budapest, 2001. április 19.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>