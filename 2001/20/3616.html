<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3616)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.118/11/2001.<br>
<br>
Tárgy: a CHEMOL TRAVEL Kft. és az OTP TRAVEL Kft. egyesített jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CHEMOL TRAVEL Utazási Iroda Kft. (1051 Budapest, József nádor tér 8. képviseli: dr. Juhász Imre ügyvéd, 1117 Budapest, Móricz Zs. körtér 16., a továbbiakban: I. r. kérelmezõ) és az OTP TRAVEL Kft. (1066 Budapest, Ó utca 6/B, a továbbiakban: II. r. kérelmezõ) jogorvoslati kérelmét, melyet a Honvédelmi Minisztérium Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "repülõjegy és vonatjegy beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 25-én részvételi felhívást tett közzé a Közbeszerzési Értesítõ 43. számában tárgyalásos eljárás megindítására (6864) a rendelkezõ részben írt tárgyban.<br>
Ajánlatkérõ a részvételi felhívását a Közbeszerzési Értesítõ 2000. november 15. számában módosította és újabb, helyesbített tartalommal jelentette meg azt. A felhívásában ajánlatkérõ I. és II. r. kérelmezõn kívül a DER Német Utazási Irodát jelölte meg, mint ajánlattételre meghívni kívánt személyt és azt is meghatározta, hogy a meghívni kívánt ajánlattevõk keretszáma száma öt.<br>
A felhívás 3. d) pontja szerint a részajánlattétel megengedett volt országcsoportonként, azonban a többváltozatú ajánlattételt ajánlatkérõ nem fogadta el. A felhívás 4. pontja szerint a teljesítés határideje 2001. december 31.<br>
A részvételi jelentkezési határidõig a megjelölteken kívül az AMERICAN EXPRESS Kft., a Malév Rt. és a GETZ Kft. nyújtotta be jelentkezését A 2000. december 11-i eredményhirdetésen ajánlatkérõ kihirdette hogy a GETZ Kft.-n kívül mindenki alkalmas, majd az alkalmassá nyilvánított jelentkezõket felhívta ajánlattételre. Ajánlatkérõ a részvételi szakasz eredményérõl szóló tájékoztatóját a Közbeszerzési Értesítõ 2001. január 10. számában jelentette meg (8734/2000).<br>
A tájékoztató 5. pontja tartalmazta az alkalmasnak minõsített jelentkezõk nevét és címét, köztük I. és II. r. kérelmezõn kívül az AMERICAN EXPRESS Kft.-t, a DER Német Utazási Irodát, valamint a Malév Rt.-t is. Ugyanebben a pontban közölte ajánlatkérõ, hogy a fenti jelentkezõk által benyújtott jelentkezés megfelel a részvételi felhívás követelményeinek.<br>
A 6. pont tartalmazta az alkalmatlannak minõsített GETZ Nemzetközi Utazási Iroda Kft. megnevezését és címét, valamint az alkalmatlanná minõsítés indokát.<br>
A 7. pontban ajánlatkérõ megismételte az ajánlattételre meghívni kívánt ajánlattevõk nevét és címét, mely azonos volt az 5. pontban megjelölt ajánlattételre alkalmasnak minõsített jelentkezõk névsorával.<br>
Az ajánlattételi határidõig I. és II. r. kérelmezõ, a DER Német Utazási Iroda, valamint a Malév Rt. adott ajánlatot, melyeket ajánlatkérõ a többfordulós tárgyalást követõen elbírált.<br>
A bírálatot követõen ajánlatkérõ 2001. február 13-án nyilvános eredményhirdetésen közölte, hogy az eljárás nyertese a Malév Rt. ajánlata lett.<br>
I. rendû kérelmezõ 2001. február 22-én, míg II. rendû kérelmezõ 2001. február 23-án nyújtott be jogorvoslati kérelmet azonos tartalommal a Döntõbizottsághoz.<br>
Mindkettõ kérelmezõ egységesen kérte a jogsértés megállapítása mellett, az ajánlatkérõ eljárást lezáró döntésének megsemmisítését és ideiglenes intézkedéssel az eljárás felfüggesztését, illetve a szerzõdéskötés megtiltását, valamint kérték az ügyben tárgyalás tartását is.<br>
Kérelmüket alapvetõen azzal indokolták, hogy ajánlatkérõ a nyertes személyében alkalmatlan ajánlattevõt hirdetett ki nyertesnek. Ennek indokolásául elõadták, hogy a 6864-es számon közzétett felhívás 9. a) pontjának második francia bekezdése szerint, az ajánlatkérõ a szerzõdés teljesítésére akkor minõsíti alkalmassá a részvételre jelentkezõt, ha a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján, mindkét évben mérleg szerinti eredménye alapján vesztesége nem haladja meg a 100 M Ft-ot.<br>
Az indoklásban elõadták azt is, hogy ajánlatkérõ a Közbeszerzési Értesítõ 2001. január 10-i számában 8734/2000 számon közzétett tájékoztatójának 5. pontja alapján, alkalmasnak minõsítette jelentkezõként a Malév Rt.-t annak ellenére, hogy a Cégbíróságon fellelhetõ adatok szerint a közbeszerzési eljárás megindításának évét megelõzõ két év egyikében, 1998-ban nevezett mérleg szerinti vesztesége 646 M Ft volt, amely meghaladta a részvételi alkalmasság feltételeként kiírt 100 M Ft veszteség mértékét.<br>
I. rendû kérelmezõ a tárgyaláson azt is nyilatkozta, hogy valójában 2001. február 13-án a sajtóból értesült arról, hogy a Malév Rt. veszteséges, ezért ekkor gondoltak arra, hogy érvénytelen a nyertesnek kihirdetett ajánlata és erre tekintettel nyújtották be jogorvoslati kérelmüket.<br>
Fentieken túlmenõen I. és II. rendû kérelmezõ a jogorvoslati kérelmét a tárgyaláson változatlanul fenntartotta.<br>
A Döntõbizottság a törvényi feltételek hiányában a kért ideiglenes intézkedést, nem alkalmazta.<br>
Ajánlatkérõ írásos észrevételében és a tárgyaláson úgy nyilatkozott, hogy kéri a jogorvoslati kérelmek elutasítását. Ezt a tárgyaláson annyiban pontosította, hogy kérelmét a jogorvoslati kérelmek elkésettségére alapozza, mivel a két szakaszból álló eljárás elsõ szakaszáról szóló tájékoztató közzétételének napjától kell számítani a 15 napos jogvesztõ határidõt, arra tekintettel pedig a jogorvoslati kérelmek a beadásuk idõpontjában már elkésettnek tekintendõk. Azt is nyilatkozta, hogy a részvételi felhívásának módosítására 2000. november 15-én lépéseket tett a Közbeszerzési Értesítõ Szerkesztõbizottsága felé, aminek alapján a felek ennek megfelelõen nyújtották be jelentkezésüket és amit az eljárás során senki sem kifogásolt a jogorvoslati kérelem beadásáig. Valószínûsítette nyilatkozatában, hogy a kérelmezõk nem kísérték figyelemmel a Közbeszerzési Értesítõ megjelent számait és ebbõl következõen a módosítást, valamint a tájékoztatót nem vették figyelembe. Elõadta azt is, hogy a Malév Rt. alkalmasságát jogszerûen az elõírt alkalmassági feltételek megvizsgálásával és betartásával állapították meg, illetve ennek megfelelõen hozták meg az erre vonatkozó döntésüket.<br>
Az ügyben érdekelt Malév Rt. írásos észrevételében úgy nyilatkozott, hogy álláspontja szerint a jogorvoslati kérelmeket a kérelmezõk a 15 napos jogvesztõ határidõn túl nyújtották be a Döntõbizottsághoz, tekintettel arra, hogy a jogorvoslati kérelmükben is hivatkoztak a Közbeszerzési Értesítõ 2001. január 10-i számában megjelent tájékoztatóra. Álláspontja szerint erre tekintettel kétséget kizáróan megállapítható, hogy a jogorvoslati kérelmük elkésett. Észrevételében közölte azt is, hogy mint nyertes ajánlattevõ, az ajánlatkérõvel a szerzõdést 2001. február 28-án megkötötte. Kifejtette azt a véleményét is, hogy a Malév Rt. részvételi jelentkezése megfelelt a részvételi felhívásban foglaltaknak, mert az elõzõ évrõl készült (1999) számviteli dokumentum (összevont – konszolidált – éves beszámoló, egyszerûsített beszámoló, egyszerûsített mérleg) került becsatolásra. Ezen dokumentum alapján, a Malév Rt. adózás elõtti eredménye 1999. évben pozitív volt. Az írásos észrevételében írt indokai alapján indítványozta a jogorvoslati kérelmek elutasítását.<br>
A Döntõbizottság a rendelkezésére álló iratok, dokumentumok és írásos, illetve a tárgyaláson elõterjesztett szóbeli nyilatkozatok alapján megállapította, hogy mindkét jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a becsatolt iratok alapján azt is megállapította, hogy I. r. kérelmezõ személyesen is képviseltette magát a 2000. december 11-i – részvételi szakasz – eredményhirdetésén, így már akkor tudomást szerzett arról, hogy a Malév Rt.-t ajánlatkérõ ajánlattételre alkalmasnak minõsítette.<br>
Ezen túlmenõen az is megállapítható, hogy ajánlatkérõ az eljárás elsõ szakaszának eredményérõl szóló tájékoztatást a 2001. január 10-én megjelent Közbeszerzési Értesítõben közzétette, így a fentebb hivatkozott kógens rendelkezés szerint I. és II. r. kérelmezõ legkésõbb 2001. január 25-ig kezdeményezhetett volna eredményesen jogorvoslati eljárást.<br>
A Döntõbizottság nem vehette figyelembe I. r. kérelmezõ azon nyilatkozatát, hogy valójában 2001. február 13-án a sajtóból értesült arról, hogy a Malév Rt. veszteséges és ezért ajánlattételre alkalmatlannak kellett volna minõsíteni.<br>
A Döntõbizottság álláspontja szerint, a kérelmezõk által jogsértõnek vélt azon ajánlatkérõi magatartás, miszerint a felhívásában írtak ellenére minõsítette ajánlatkérõ a Malév Rt.-t ajánlattételre alkalmatlannak az eredményhirdetés napján, azaz 2000. december 11-én már nyilvánvalóvá vált I. r. kérelmezõ számára, míg II. r. kérelmezõ legkésõbb a Közbeszerzési Értesítõ január 10-i számában megjelent idõponttól tudomással bírhatott arról, tehát mindkét kérelmezõ jóval a jogvesztõ határidõn túl nyújtotta be jogorvoslati kérelmét.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a jogorvoslati kérelmeket a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április. 9.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>