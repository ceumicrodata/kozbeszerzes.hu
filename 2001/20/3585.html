<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3585)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.140/6/2001.<br>
<br>
Tárgy: az Arcadom Építõipari Rt. jogorvoslati kérelme az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Arcadom Építõipari Rt. (2051 Biatorbágy, Vasút út 3., a továbbiakban: kérelmezõ) jogorvoslati kérelmére indult eljárásban, amelyet az Adó- és Pénzügyi Ellenõrzési Hivatal (1054 Budapest, Széchenyi rkp. 6., levelezési cím: 1373 Budapest, Pf. 561, a továbbiakban ajánlatkérõ) "az APEH Dél-budapesti Igazgatósága területén új irodaház építése" tárgyú közbeszerzési eljárása ellen nyújtott be, a kérelem visszavonása miatt a jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívása a Közbeszerzési Értesítõ 8. számában 2001. február 21-én jelent meg nyílt elõminõsítési eljárás lefolytatására, melynek tárgya a Dél-budapesti Igazgatóság területén új irodaház építése volt, a részvételi felhívásban meghatározott feltételek szerint. Ajánlatkérõ a részvételi felhívás 9. és 10. pontjában írta elõ a részvételre jelentkezõk pénzügyi, gazdasági és mûszaki alkalmasságát, az ott megjelölt szempontok szerint. Az ajánlatkérõ a részvételi felhívás 10. b) pontjában a részvételre jelentkezõknek a szerzõdés teljesítésére alkalmatlanná minõsítésének szempontjai között többek között meghatározta, hogy alkalmatlanná nyilvánítja azt a jelentkezõt, akinek saját mûszaki és alkalmazotti létszáma nem éri el a 300 fõt, illetve ebbõl a szakirányú, felsõfokú végzettségûek száma a 150 fõt, valamint saját termelõi létszáma nem éri el a 300 fõt.<br>
Kérelmezõ a részvételi szakaszban a részvételi felhívás 10. b) pontjának 6. és 7. francia bekezdésében elõírt alkalmatlanná minõsítési szempontokat kifogásolta a jogorvoslati kérelmében. Kérte a Döntõbizottságot, hogy a részvételi felhívás ezen elõírását semmisítse meg és kötelezze az ajánlatkérõt a részvételi felhívás módosítására. Elõadta, hogy ezek a feltételek nem biztosítják az esélyegyenlõséget, mivel Magyarországon vélhetõen legfeljebb két építõipari vállalkozás tud ilyen létszámot felmutatni.<br>
Ajánlatkérõ a kérelmezõ jogorvoslati kérelmének az elutasítását kérte. Elõadta, hogy az elõminõsítés feltételrendszerét annak megfelelõen állították össze, hogy az esélyegyenlõséget figyelembe véve és a közbeszerzési eljárások gyakorlatára tekintettel csak olyan cégek minõsíthessék magukat, melyek valóban képesek ennek a nagyméretû, nagy összegû beruházásnak megfelelõ határidõre és kellõ minõségben történõ kivitelezésére. A kérelmezõ kérelme továbbá azért is megalapozatlan, mert a kért feltételeknek több cég is meg tud felelni.<br>
Kérelmezõ 2001. március 13-án értesítette a Döntõbizottságot, hogy az ajánlatkérõ közbeszerzési eljárásával kapcsolatban a jogorvoslati kérelmét visszavonja.<br>
A közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A (2) bekezdés szerint a Bizottság eljárása kérelemre vagy hivatalból indul.<br>
A (3) bekezdés szerint kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A (4) bekezdés szerint a Bizottság hivatalból jár el az (5)–(6) bekezdés szerinti esetekben, valamint, ha hivatalból való eljárását a következõ szervezetek vagy személyek – a hatáskörük ellátása során tudomásukra jutott –, a 76. § (1) bekezdése szerinti eseményekkel kapcsolatban kezdeményezik:<br>
a) a Tanács tagja vagy elnöke;<br>
b) a 10. § d) pontja szerinti támogatást nyújtó szervezet;<br>
c) a központosított közbeszerzés során ajánlatkérésre feljogosított szervezetek;<br>
d) az Állami Számvevõszék;<br>
e) a Kormányzati Ellenõrzési Hivatal;<br>
f) a fõvárosi, megyei közigazgatási hivatal;<br>
g) a Magyar Államkincstár a helyi önkormányzatok címzett, illetõleg céltámogatásának felhasználása tekintetében;<br>
h) az állampolgári jogok országgyûlési biztosa, a nemzeti és etnikai kisebbségi jogok országgyûlési biztosa, valamint az adatvédelmi biztos.<br>
Az (5) bekezdés szerint, ha a Bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a Bizottság hivatalból történõ eljárását.<br>
(6) Ha a Bizottság a (3)–(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni és azokkal kapcsolatban is be kell szerezni álláspontjukat.<br>
Az államigazgatási eljárás általános szabályairól szóló – többször módosított – 1957. évi IV. törvény 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell. A Döntõbizottság a jogorvoslati kérelem visszavonásáig érdemi határozatot nem hozott és mivel a hivatalbóli eljárás feltételei nem álltak fenn, ezért a fenti törvényhelyekre figyelemmel a jogorvoslati eljárást a Döntõbizottság megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 6.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>