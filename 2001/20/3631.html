<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3631)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.187/5/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Országos Nyugdíjbiztosítási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által az Országos Nyugdíjbiztosítási Fõigazgatóság (1132 Budapest, Visegrádi u. 49., a továbbiakban: ajánlatkérõ) "a nyugdíjbiztosítás nyilvántartási, informatikai rendszere szoftverének fizikai megtervezése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ hirdetmény közzététele nélküli közbeszerzési eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján, amelynek tárgya a nyugdíjbiztosítás nyilvántartási, informatikai rendszere szoftverének fizikai megtervezése volt.<br>
Ajánlatkérõ 2001. március 7-én kelt tájékoztatójában ismertette a bizottság elnökével, hogy hirdetmény közzététele nélküli közbeszerzési eljárást indítanak, a választott eljárást megalapozó körülményként a következõket jelölte meg: a tárgyalásos eljárásban ajánlattételre felhívott cég a nyugdíjbiztosítás nyilvántartásának korszerûsítését végzõ szerzõdésszegést elkövetõ szállító alvállalkozóitól származóan a nyugdíjbiztosítás nyilvántartási informatikai rendszere szoftverének tervezése, kifejlesztése területén kizárólagos joggal rendelkezik.<br>
Ajánlatkérõ megjelölte, hogy ajánlattételre az IT COM Gazdasági Tanácsadó Kft.-t hívja fel.<br>
A bizottság elnöke 2001. március 27-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A jogsértésrõl történõ tudomásszerzés idõpontjaként 2001. március 12-ét, az ajánlati felhívás részére történõ megküldésének idõpontját jelölte meg.<br>
Ajánlatkérõ 2001. április 2-án kelt észrevételében elõadta, hogy az ajánlati felhívást 2001. március 8-án telefaxon és személyes kézbesítéssel is eljuttatta a bizottság elnökéhez, így a jogorvoslati eljárás megindítására nyitva álló határidõ 2001. március 23-án lejárt. Kérte az eljárás megszüntetését, beadványában az eljárással kapcsolatos további érdemi észrevételeit is elõterjesztette.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint ha a bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a Döntõbizottság hivatalból történõ eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az eljárás során megállapítást nyert, hogy ajánlatkérõ 2001. március 8-án telefaxon és kézi kézbesítéssel is eljuttatta a bizottság elnökéhez a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése szerinti tájékoztatást és az ajánlati felhívást, annak iktatása azonban adminisztrációs hiba miatt csak 2001. március 12-én történt meg. A bizottság elnöke ezt az idõpontot jelölte meg a jogsértésrõl történõ tudomásszerzés idõpontjaként.<br>
A fentiek alapján a Döntõbizottság megállapította, hogy az eljárás hivatalból történõ megindítására nyitva álló jogvesztõ határidõ 2001. március 23-án lejárt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Ae. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti. Jelen eljárásban a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti megindításra vonatkozó egyik feltétel, a Kbt. 79. § (7) bekezdésében erre nyitva álló határidõ nem állt fenn.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 10.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>