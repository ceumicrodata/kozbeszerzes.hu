<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3545)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.127/9/2001.<br>
<br>
Tárgy: a Pro-Var Mûszerszerviz Kft. jogorvoslati kérelme a Szabolcs-Szatmár-Bereg Megyei Állategészségügyi és Élelmiszer-ellenõrzõ Állomás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pro-Var Mûszerszerviz Kft. (1195 Bp., Jókai u. 92. fsz. 2., a továbbiakban: kérelmezõ) jogorvoslati kérelmét, amelyet a Szabolcs-Szatmár-Bereg Megyei Állategészségügyi és Élelmiszer-ellenõrzõ Állomás (4400 Nyíregyháza, Keleti út 1., képviseli: dr. Halmos Tamás ügyvéd, 4400 Nyíregyháza, Bocskai út 3., a továbbiakban: ajánlatkérõ) 1 db mikrohullámú feltáró beszerzése tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 51. számában, 2000. december 20-án jelentette meg nyílt eljárásra vonatkozó hirdetményét, melynek tárgya többek között 1 db mikrohullámú feltáró berendezés szállítási szerzõdés keretében történõ beszerzése volt. A mikrohullámú feltáró berendezés mûszaki paramétereit a dokumentáció tartalmazta. Az ajánlati felhívás szerint az ajánlatkérõ lehetõvé tette részajánlat tételét, többváltozatú ajánlattétel lehetõségét kizárta.<br>
Ajánlatkérõ az ajánlati felhívás 11. a) pontjában határozta meg az ajánlattevõk pénzügyi, gazdasági, mûszaki alkalmassága igazolására kért adatok és tények körét. Így ennek utolsó francia bekezdésében elõírta, hogy az elõzõ három évben a beszerzés tárgyára vonatkozó referenciákat kell ismertetni, ebbõl kiemelve a közbeszerzési eljárásban szállított termékeket az ajánlattevõknek. Ugyanezen pont b) pontjában az ajánlattevõnek a szerzõdés teljesítésére alkalmatlanná minõsítés szempontjaként többek között megjelölte, hogy alkalmatlannak minõsül az az ajánlattevõ, aki a beszerzés tárgyára vonatkozóan nem rendelkezik referenciával.<br>
Az ajánlatok elbírálásának fõ szempontja a legalacsonyabb ár volt. Az ajánlati felhívás egyéb információk 4. francia bekezdésében ajánlatkérõ megjelölte, hogy a cégkivonatnak és az aláírási címpéldánynak meg kell egyeznie az ajánlatban szereplõ adatokkal.<br>
Az ajánlattételi idõszakban az ajánlattételi és bontási határidõre kérelmezõn kívül két cég nyújtotta be az ajánlatát, a Hungarophaare Kft. és az SLM Spektrolab Merkantil Kft.<br>
Ajánlatkérõ az ajánlatok bontásakor a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján az igazolások utólagos csatolására hiánypótlási lehetõséget biztosított az ajánlattevõknek a Kbt. 43. § (4) bekezdésére figyelemmel. A hiánypótlási határidõt követõen az ajánlatkérõ megvizsgálta az ajánlatokat és megállapította, hogy a Hungarophaare Kft. ajánlata a hiánypótlást követõen érvénytelen.<br>
A közbeszerzési eljárás eredményhirdetésére 2001. február 14-én került sor, ahol az ajánlatkérõ az SLM Spektrolab Merkantil Kft. ajánlatát hirdette ki nyertesnek.<br>
Az eredményhirdetésen felszólította a nyertes ajánlattevõket, hogy az 1999. évi XCV. törvény szerint nyilatkozzanak arról, hogy mikro-, kis-, vagy középvállalkozásnak minõsülnek-e. A nyertes ajánlattevõ képviselõje az eredményhirdetésen nem volt jelen, hanem ezt követõen írásban nyilatkozatát 2001. február 6-án kelt levélben tette meg az ajánlatkérõnek.<br>
Az ajánlatkérõ és a nyertes ajánlattevõ a szállítási szerzõdést 2001. február 22-én megkötötte.<br>
Kérelmezõ jogorvoslati kérelmében kérte a Döntõbizottságot az ajánlatkérõ döntésének megsemmisítésére, a jogsértés megállapítására, amennyiben a szerzõdéskötés létrejött, bírság szankció alkalmazására és a jogorvoslati eljárásban felmerült költségeinek viselésére.<br>
Álláspontja szerint a nyertes ajánlattevõ nem rendelkezett az ajánlati felhívás szerint meghatározott referenciával. Továbbá megállapította a cégbírósági eljárásban, hogy a nyertes ajánlattevõ nem ugyanazon társaság, amely cégbírósági nyilvántartásban szerepel, mivel az ajánlatkérõ nem jelölte meg az SLM kifejezést a nyertes ajánlattevõ társaság cégnevében. A nyertes ajánlattevõ más cég által teljesített szállításokat is szerepeltetett az ajánlatában, ezzel vélhetõleg hamis adatot szolgáltatott. Azt csak vélelmezni tudja, hogy nem ugyanarról a cégrõl van szó a cégkivonat, illetve a cégbírósági eljárásban a saját vizsgálati eredménye alapján megállapított társaság esetében.<br>
Ajánlatkérõ észrevétele szerint nem észlelte azt, hogy az ajánlatban szerepel a cég neve elõtti SLM rövidítés, és a cégkivonaton nem. Az ajánlattevõi iratok fejlécében és a hatósági igazolásokon is szerepel az SLM rövidítés, az aláírási címpéldány szerinti aláírás szerepel abban, amely bizonyítja, hogy ugyanarról a társaságról van szó. Az alaptõke-emelés elmaradása a cégbíróság hatáskörébe tartozik, de az ajánlattételi határidõig a cég érvényesen mûködött, nem rendelkezett olyan információval, hogy a cégnyilvántartásból törölték volna a nyertes ajánlattevõt. Elõadta továbbá, hogy az eredményhirdetést követõen nyilatkozott a nyertes ajánlattevõ arról, hogy mikro-, kis-, vagy középvállalkozásnak minõsül-e. A referenciák vonatkozásában megállapította, hogy rendelkezik az elõzõ három évben megfelelõ referenciával a beszerzés tárgyára vonatkozóan, továbbá azt elismerte, hogy az ajánlatban nem szerepelt kiemelve a közbeszerzési eljárással érintett ügyletek, de ennek elmaradását õ nem értékelte, mint az ajánlat érvénytelenségét, ilyen jellegû elõírást a felhívásban és a dokumentációban nem tett. Egyebekben elõadta, hogy a feltáró berendezés értékét alapul véve egyébként sem tartozna a Kbt. hatálya alá, így amennyiben csak a referencia egy ilyen feltáró berendezés szállítására vonatkozott volna, akkor az ajánlattevõk nem tudtak volna hivatkozni egyetlen közbeszerzési eljárásra sem.<br>
Az egyéb érdekelt ajánlattevõk észrevételt nem tettek a közbeszerzési eljárásban.<br>
A Döntõbizottság ideiglenes intézkedést nem alkalmazott a jogorvoslati eljárásban.<br>
A beszerzett iratok és a tárgyaláson elhangzottak alapján a Döntõbizottság megállapította, hogy a jogorvoslati kérelem nem alapos.<br>
A Döntõbizottság az ajánlati felhívás 16. pont 4. francia bekezdésében foglaltak szerint összehasonlította az ajánlatban szereplõ adatokat a cégkivonat és az aláírási címpéldány tartalmával és megállapította, hogy a cégkivonatban a cég elnevezésében és rövidített elnevezésében az SLM rövidítés nem, csak a Spektrolab Merkantil Kft. elnevezés szerepelt. A cégkivonat szerint a céget a Fõvárosi Bíróság mint cégbíróság 1991. november 6-án jegyezte be, tevékenységi körében megjelölésre került a mûszerjavítás, -gyártás, bel- és külkereskedelmi tevékenység és szolgáltatás. A cégjegyzésre jogosult képviselõje a cégnek Szabó Zoltán ügyvezetõ, akinek aláírási címpéldányát az ajánlat szintén tartalmazta. Az ajánlatban lévõ nyilatkozatok, adatlapok, mérlegek, hatósági igazolások, szállításiszerzõdés-tervezetek a cég nevét váltakozva, a cég neve elõtt az SLM rövidítés feltüntetésével, vagy anélkül tartalmazták. Az adatlap és a szerzõdés, nyilatkozatok és mérlegek aláírója a cégkivonatban és az aláírási címpéldányon is szereplõ Szabó Zoltán volt.<br>
A Döntõbizottság álláspontja szerint a cégkivonat és az ajánlat a szerzõdés teljesítése szempontjából lényeges adatai megegyeztek. Olyan egymásnak ellentmondó adatok tehát nem szerepeltek az ajánlatban, ezért az ajánlat érvénytelenségét önmagában az nem alapozta meg, hogy a cégkivonatban az SLM kifejezés nem szerepelt.<br>
A Döntõbizottság álláspontja szerint az a tény, hogy a cég jegyzett törzstõkéjét a módosított gazdasági társaságokról szóló törvény alapján megemelte-e vagy sem, illetve az ezzel kapcsolatos eljárás a cégbíróság hatáskörébe tartozik, ebben a körben a Döntõbizottság álláspontjának kifejtésére nem jogosult. Az kétségtelen tény, hogy az SLM Spektrolab Merkantil Kft.-t a cégnyilvántartásból a Fõvárosi Bíróság mint cégbíróság nem törölte az ajánlattételi határidõig bezárólag, érvényes mûködõ, s a cégnyilvántartásban bejegyzett cégként szerepel a gazdasági társaság.<br>
A szerzõdés megkötése elõtt az eredményhirdetést követõen a nyertes ajánlattevõ képviselõje megtette nyilatkozatát az 1999. évi XCV. törvény 19. § (2) bekezdésére figyelemmel arra vonatkozóan, hogy mikro-, kis-, vagy középvállalkozásnak minõsül-e.<br>
Az eredményhirdetés napján e nyilatkozatot azért nem tudta az ajánlatkérõ bekérni a nyertes ajánlattevõtõl, mivel képviselõje az eredményhirdetésen személyesen nem volt jelen.<br>
A Döntõbizottság megvizsgálta a nyertes ajánlattevõ által az ajánlatban szerepeltetett referenciákat abból a szempontból, hogy az megfelel-e az ajánlati felhívás <br>
<br>
11. a) pont utolsó francia bekezdésének.<br>
Az ajánlattevõ 4 referenciát jelölt meg az ajánlatában, amelyeket sajátjaként tüntetett fel, így az SGS Hungária Kft.-nek szállított 2 db 1997–98. években különbözõ értékben történõ referenciát, a Hortobágy Nyírmada Rt. 1999-ben szállított referenciáját és a Bácsvíz Rt.-nek 1999-ben szállított referenciáját. Az kétségtelen tény, hogy az ajánlatban külön az ajánlattevõ nem szerepeltette, hogy a megjelölt referenciák közül melyik szállítására került sor közbeszerzési eljárást követõen.<br>
A megjelölt referenciák a nyertes ajánlattevõ referenciái voltak. Ebbõl a szempontból az ajánlata megfelelt az ajánlati felhívás 11. a) pont utolsó francia bekezdésnek. Az ajánlatkérõ ugyanakkor nem jelölte meg sem az ajánlati felhívásban, sem a dokumentációban, hogy milyen jogkövetkezményeket kíván ahhoz fûzni, amennyiben a bármely ajánlattevõ nem emeli ki a bemutatott referenciák közül azokat, amelyeket a közbeszerzési eljárás során teljesítette az ajánlattevõ. Miután ez nem került így érvénytelenségi okként feltüntetve, a Döntõbizottság elfogadta az ajánlatkérõ azon érvelését, hogy ez nem jelenthette az ajánlat érvénytelenségének megállapítását.<br>
Ezért az érvényesség körében az ajánlatkérõ a referenciák értékelésekor nem vizsgálta azt a tényt, hogy közbeszerzési eljárás keretében valósult-e meg az értékesítés.<br>
A fentiekre figyelemmel a Döntõbizottság nem látott indokot arra, hogy az ajánlatkérõ döntését jogsértõnek nyilvánítsa, és vele szemben szankciót alkalmazzon.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (l) bekezdés a) pontja alapján a jogorvoslati kérelmet mint alaptalant, elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 3.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>