<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3589)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.147/8/2001.<br>
<br>
Tárgy: a Budapest XVIII. kerület Városüzemeltetõ Kht. jogorvoslati kérelme a saját maga által folytatott közbeszerzési eljárás ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Budapest XVIII. kerület, Városüzemeltetõ Kht. (1181 Budapest, Bókay Á. u. 70–74., a továbbiakban: kérelmezõ) kérelmének, melyet a saját maga által kezdeményezett és lefolytatott "útjavítás, járdajavítás, csapadékvíz elvezetés, útalap építés" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését, valamint az 52. § (2) bekezdés d) pontjára tekintettel az 52. § (1) bekezdését, ezért a Döntõbizottság az ajánlatkérõnek az érvénytelen ajánlatokra, az alkalmatlan ajánlattevõkre vonatkozó és az eljárást lezáró döntését megsemmisíti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. január 17-én ajánlati felhívást tett közzé a Közbeszerzési Értesítõ 3. számában nyílt eljárás megindítására (8713 Hpv/2000.) a rendelkezõ részben írt tárgyban.<br>
Ajánlatkérõ az ajánlati felhívás 3/a pontjában az egyes feladatrészekre vonatkozóan részletes mennyiségi és minõségi elõírást tett, amelynek megfelelõen a részajánlat tétel lehetõségét is biztosította. A 11/a pontban meghatározta az alkalmasság vizsgálatára kért adatokat és dokumentumokat. Ennek keretében elõírta többek között az alábbiakat is:<br>
"– pénzintézettõl származó – a benyújtást megelõzõ 3 hónapnál nem régebbi keltezésû – nyilatkozatot az ajánlattevõ fizetõképességének megállapítására az alábbi tartalommal:<br>
– mióta vezeti a vállalkozó bankszámláját,<br>
– a vállalkozó fizetési kötelezettségének eleget tesz-e,<br>
– számláján sorban állás volt-e és utoljára mikor,<br>
– ajánlattevõ csatolja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdés szerinti hatósági igazolásokat és nyilatkozatokat,"<br>
A felhívás 11. b) pontja tartalmazta az alkalmatlanná minõsítés szempontjait és a 13. pont pedig az ajánlatok elbírálásával kapcsolatos ajánlatkérõi elvárásokat az alábbiak szerint:<br>
"A 34. § (3) bekezdésében foglaltak: az összességében legelõnyösebb ajánlat megítélésére szolgáló<br>
részszempontok	súlyszámok<br>
– ajánlati ár	30<br>
– megbízhatóság és az ajánlatkérõ igényeihez való rugalmas alkalmazkodás	25<br>
– felkészültség a feladat végrehajtására és annak szakmai színvonala	20<br>
– az ajánlatkérõ által meghatározottnál kedvezõbb pénzügyi és finanszírozási kondíciók	15<br>
– kedvezõ garanciális idõtartam vállalása (törvényben meghatározottakon túl)	15<br>
– kis- és középvállalkozók részvételi esélyeinek növelése	3<br>
Az elbírálás ponthatárai: 1–10 pont."<br>
Ajánlatkérõ többváltozatú ajánlatot is elfogadott.<br>
A 16. pontban az Egyéb információk körében jelezte, hogy hiánypótlásra nem lesz lehetõség és egyben utalt arra is, hogy a dokumentáció is tartalmaz további követelményeket.<br>
A 2001. február 27-i ajánlattételi – és egyben bontási – határidõben 12 ajánlatot nyújtottak be az ajánlattevõk, melyek között 8 volt teljes körû, a további 4 pedig a beszerzés tárgyának egyes részeire vonatkozott.<br>
Teljes körû ajánlatot tett a Tápiómenti Kft., a Köt-Zúz Kft., az Euro-Út-Bau Kft. a Vianova 87 Kft., a Strabag Kft., az Aszfaltbeton Kft., a Geosaurus Kft., az Universal Bau Center Kft.<br>
Részajánlatot tett a Szint-Vonal Kft., a Hódút Kft., a Mota-Hungária Rt., és az Épvízkör Kft.<br>
Ajánlatkérõ az értékelés fázisában minden ajánlattevõtõl nyilatkozatot kért az árképzésüket illetõen, majd 2001. március 5-én Bizottság elõtt bírálta el az ajánlatokat. E bírálat során legelõször az érvénytelenség és az alkalmatlanság körében döntött. Ennek megfelelõen a Geosaurus Kft.-t iparûzési adó igazolás hiánya és ISO-tanúsítvány nem hiteles formában való benyújtása miatt, a Hódút Kft.-t iparûzési adóigazolás hiánya miatt, a Mota-Hungária Rt.-t veszteséges gazdálkodás (alkalmatlanság) miatt, a Strabag Kft.-t iparûzési és helyi adó igazolások hiánya miatt, az Universal Bau Center Kft.-t veszteséges gazdálkodás, a Vianova 87 Kft.-t pedig banki igazolás nem hiteles formája miatt zárta ki a további eljárásból.<br>
Ezt követõen részajánlatonként ajánlatkérõ elvégezte a pontozásos értékelést. A bizottság javaslatát a döntést hozó ügyvezetõ igazgató elfogadta.<br>
2001. március 6-án került sor az eredményhirdetésre, melyen az eljárásból kizártakat a fentieknek megfelelõen ismertették, illetve a részajánlatokra vonatkozó döntést az alábbiak szerint:<br>
Kátyúzás:<br>
<br>
1. Köt-Zúz Kft.<br>
<br>
2. Szint-Vonal Kft.<br>
Járdajavítás<br>
<br>
1. Szint-Vonal Kft.<br>
<br>
2. Köt-Zúz Kft.<br>
Útalapépítés:<br>
<br>
1. Köt-Zúz Kft.<br>
<br>
2. Szint-Vonal Kft.<br>
Vízelvezetés:<br>
<br>
1. Tápiómenti Kft.<br>
<br>
2. Épvízkör Kft.<br>
Ajánlatkérõ 2001. március 7-én küldte meg a résztvevõknek az összegzést, amelyben az ajánlatoknak a részszempontok szerinti tartalmi elemeit nem ismertette, illetve a pontozás elveivel kapcsolatosan jogsértésre utaló indokolást adott a 2. és 3. részszempont vonatkozásában. (Mindkét esetben az ajánlattevõ ismertségére alapozta az értékelést, nem pedig az ajánlat konkrét tartalmára.)<br>
Kérelmezõ (és egyben ajánlatkérõ) 2001. március 10-én jogorvoslati kérelemmel fordult a Döntõbizottsághoz. Ebben kérte, hogy a közbeszerzési eljárás elbírálását jogsértõnek minõsítse a Döntõbizottság, aminek alapján semmisítse meg az ajánlatkérõ döntését és a szerzõdés megkötését tiltsa meg.<br>
Kérelmét azzal indokolta, hogy az ajánlatkérõ pályázatokat elbíráló bizottsága az elõzetesen elõkészített alkalmatlanságot, valamint a kizáró okot vizsgáló táblázatba olyan dokumentumok becsatolását is elõírta, amely a Kbt. szerint nem jogszerû (illeték igazolás). Elõadta azt is, hogy ajánlatkérõ a pályázati kiírásban nem élt a Kbt. 46. § (3) bekezdésében biztosított jogával, azaz tételesen nem írta ki a helyi adókra vonatkozó igazolások csatolási kötelezettségét, de ennek ellenére az okok közé ezeknek a dokumentumoknak a szükségességét is feltüntette.<br>
Álláspontja szerint fenti okok miatt jogszabályellenesen a további eljárásból érvénytelenség címén kizárta a Hódút Építõ Kft.-t, valamint a Strabag Kft.-t. Kérelmében elõadta azt is, hogy a Bíráló Bizottság a pályázatok elbírálásának további szakaszában vizsgálva a bírálati szempontokat megtette javaslatát a nyertesekre, melyet ajánlatkérõ elfogadott. Az ajánlattevõket az eredményrõl az ajánlatkérõ hivatalosan értesítette az eljárás szerzõdéskötés elõtti fázisában. Ajánlatkérõ észlelve a saját jogsértését és azt elismerve kéri, hogy a Döntõbizottság ideiglenes intézkedéssel a szerzõdés megkötését tiltsa meg. Kérelmében azt is jelezte, hogy az ügyben tárgyalás tartását nem kéri és indítványozta, hogy a Döntõbizottság határozatának kézhezvételét követõen új eljárás kiírása nélkül csak az elbírálási és döntéshozási szakaszt ismételhesse meg.<br>
A Döntõbizottság a jogorvoslati kérelemben írt indokokra, valamint a törvényi feltételekre tekintettel a D.147/3/2001. számú határozatával 2001. március 12-én a szerzõdés megkötését megtiltotta.<br>
Az ügyben érdekelt felek közül a Strabag Kft. írásban úgy nyilatkozott, hogy kizárása nem volt jogszerû, de érvényes ajánlatként sem reménykedik a nyertességében. Az Aszfaltbeton Kft. nyilatkozatában egyetértett a kérelemmel. Indítványozta a jogorvoslati eljárás kiterjesztését az ajánlatok érdemi értékelésére, mely szerinte jogsértõ volt. A Vianova 87 Kft. írásos nyilatkozatában közölte, hogy a kérelemben írtakkal egyetért. Álláspontja szerint az ajánlatkérõ õt is jogsértõen zárta ki az eljárásból, mert a bankinformációt illetõen alaptalanul követelt eredeti, vagy hitelesített okiratot.<br>
A Döntõbizottság a rendelkezésére álló iratok, dokumentumok és írásos nyilatkozatok alapján megállapította, hogy a jogorvoslati kérelem alapos az alábbiak miatt:<br>
A Döntõbizottság a kérelmezõ (és egyben ajánlatkérõ) által becsatolt iratokból, jegyzõkönyvekbõl megállapította, hogy a jogorvoslati kérelem alapvetõen két érvénytelenségi okkal kapcsolatban merült fel, nevezetesen az illetékek, valamint a helyi adó, mint hatósági igazolás hiánya miatt.<br>
Az ajánlati felhívás szerint – a törvényi elõírásokra is tekintettel – sem az illetéktartozásra vonatkozóan, sem a helyi adóhatóságnál vezetett köztartozásra vonatkozóan nem kellett igazolásokat becsatolni az ajánlattevõknek.<br>
A kizárt ajánlattevõk közül hárman, nevezetesen a Geosaurus Kft., a Hódút Kft. és a Strabag Kft. iparûzési adó igazolás hiánya miatt kerültek kizárásra. A Döntõbizottság azt is megállapította, hogy illetékhivatali igazolás hiányát senkinél sem tartalmazta az ajánlatkérõ döntése, tehát ezzel kapcsolatosan további vizsgálatra nem volt szükség az eljárás során.<br>
Az iparûzési adó a helyi adó egyik megjelenési formája, tehát lényegében a törvénysértõ kizárási ok mindegyike a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésének megfelelõ igazolás hiánya miatt merült fel ajánlatkérõ döntésében. A Döntõbizottság a fentieken túlmenõen megállapította azt is, hogy a Geosaurus Kft.-nél még egy helyesen megállapított – érvénytelenségi ok felmerült, ez pedig nevezetesen az ISO tanúsítvány nem hiteles formája, aminek megkövetelése jogszerû volt a felhívás 11/a pontjának 9. francia bekezdése szerint. Tehát az õ kizárása ennek alapján jogszerû volt.<br>
A Döntõbizottság az ajánlatokat megvizsgálva megállapította azt is, hogy Vianova 87 Kft. esetén is érvénytelenségi ok merült fel a banki igazolás nem hiteles formája miatt, de ezt az okot az ajánlatkérõ tévesen alkalmatlanságnak minõsítette.<br>
A Döntõbizottság a felhívás alapján megállapította, hogy nem volt követelmény az eredeti, vagy hitelesített banki (pénzintézeti) igazolás csatolása, feltételként csak az igazolás 3 hónapnál nem régebbi volta került meghatározásra. E feltételnek viszont a 2001. február 27-i ajánlattételi határidõre és az igazolás 2001. január 18-i keletkezésére tekintettel megfelelt a Vianova 87 Kft., tehát a Döntõbizottság álláspontja szerint ezen okból jogsértõ volt nevezett kizárása a további eljárásból.<br>
A Döntõbizottság a becsatolt iratok közt fellelhetõ összegzést megvizsgálta és megállapította, hogy annak hiányos a tartalma.<br>
Ugyancsak az összegzést vizsgálva a Döntõbizottság megállapította azt is, hogy annak a 2/c pontjában (3. oldal) a 2. és 3. francia bekezdésben jogszabálysértõ értékelésre hivatkozott, amikor e helyeken azt jelölte meg, hogy a "megbízhatóság és az ajánlatkérõ igényeihez való rugalmas alkalmazkodás", valamint a "felkészültség a feladat végrehajtására és annak szakmai színvonala" címszavú részszempontoknál ajánlatkérõ úgy pontozott, hogy az általa nem ismert ajánlattevõk 8 pontot, az ismertek pozitív tapasztalatok mellett 10-ig, negatív tapasztalatok esetén 8 pont alatt értékelhetõek.<br>
A Döntõbizottság álláspontja szerint ilyen értékelési metodika nem alkalmazható, mivel a részszempontoknak megfelelõ ajánlati elemeket kell értékelni ajánlatkérõnek, nem pedig az ajánlatkérõ és az ajánlattevõ korábbi kapcsolatából származó tapasztalatokat.<br>
Fenti megállapítást a Döntõbizottság azért látta szükségesnek a határozatában rögzíteni, mert a döntés megsemmisítésére tekintettel, amennyiben ajánlatkérõ él a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti újraértékelési lehetõséggel, akkor ajánlatkérõ ne essen ismételten abba a hibába, hogy az értékeléskor olyan módszert alkalmaz, mely a törvény szelleme értelmében nem engedhetõ meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ának (6) bekezdése úgy rendelkezik, hogy ha az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ának (1) és (2) bekezdése azt a rendelkezést tartalmazza, hogy "(1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek."<br>
A Döntõbizottság a fenti rendelkezéseket összevetve a megállapított tényállással a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva megállapította, hogy ajánlatkérõ megsértette a rendelkezõ részben írtakat, ezért az ajánlatkérõ jogsértõ döntéseit megsemmisítve a Kbt. 88. § (1) bekezdésének c) és d) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a 88. § (1) bekezdésének f) és h) pontja szerinti jogkövetkezményeket azért nem alkalmazta ajánlatkérõvel szemben, mert nevezett saját maga kezdeményezett jogorvoslati eljárást a saját döntésének törvénysértõ voltát felismerve a Döntõbizottságnál, így a jogsértés reparálható volt. Azt is figyelembe vette a Döntõbizottság a bírság mellõzése során, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése úgy rendelkezik, hogy az (1) bekezdésben szereplõ intézkedéseket együttesen (tehát külön-külön is) lehet alkalmazni a jogorvoslati eljárást lezáró határozatban.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 4.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>