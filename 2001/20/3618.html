<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3618)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.132/13/2001.<br>
<br>
Tárgy: a Parachute Industries of Southern Africa jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Parachute Industries of Southern Africa (29 Duiker Road Canelands, Natal, Veluram 4340, South Africa, nevében eljár: SODAWASSER Bt., 1032 Budapest, Bécsi út 221., képviseli: dr. Jankó Ágnes ügyvéd, 2031 Érd, Pf. 92, a továbbiakban: kérelmezõ), jogorvoslati kérelmét, melyet a Honvédelmi Minisztérium Beszerzési és Biztonsági Beruházási Hivatal (1101 Budapest, Salgótarjáni út 18., képviseli: dr. Mezeiné dr. Nyitrai Beáta ügyvéd, 1054 Budapest, Steindl I. u. 9. fszt. 2., a továbbiakban: ajánlatkérõ) "különbözõ típusú és rendeltetésû ejtõernyõ-rendszerek beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 9-én részvételi felhívást tett közzé a Közbeszerzési Értesítõ 32. számában tárgyalásos eljárás megindítására (4387) a rendelkezõ részben írt tárgyban.<br>
E hirdetménnyel indult tárgyalásos eljárás eredménytelenné nyilvánítását követõen ajánlatkérõ 2000. december 6-án hirdetmény közzététele nélküli tárgyalásos eljárást kezdeményezett a 152/1999. (X. 22.) Korm. rendelet és a 25010/00-72/20 beszerzés azonosító számú ajánlati felhívása alapján, melynek keretében ajánlati felhívását megküldte a kérelmezõnek, a Magyar Repülõ Szövetségnek, az Hubel Kft.-nek és a SPEKON GmbH-nak. Az újabb eljárásban kiadott ajánlati felhívás az ajánlattételhez szükséges adatok, információk, elõírások és követelmények között a 17.3/7. pontban elõírta, hogy a benyújtott idegen nyelvû dokumentációhoz csatolni kell a hiteles magyar fordítást is, ellenkezõ esetben az ajánlatkérõ ezen dokumentumok tartalmát nem veszi figyelembe.<br>
A 2001. január 3-ára halasztott ajánlattételi és egyben bontási határidõre valamennyi felhívott ajánlattevõ benyújtotta ajánlatát. A 25010/00-72/20 azonosító számú, a rendelkezõ részben foglalt ejtõernyõrendszerekre a SPEKON GmbH. és kérelmezõ nyújtott be ajánlatot. A Hubel Kft. az elõzõ eljárásban benyújtott ajánlatának figyelembevételét kérte.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint lehetõséget biztosított valamennyi ajánlattevõnek a hiányok pótlására.<br>
Kérelmezõt 2001. január 12-én kelt levelében ajánlatkérõ az idegen nyelven becsatolt okmányok hiteles magyar fordításainak pótlására szólította fel a hiánypótlás keretében.<br>
Kérelmezõ a 2001. január 22-i hiánypótlási határidõt jelentõsen túllépve 2001. január 29-én nyújtotta be a kért dokumentumokat. Ajánlatkérõ szakértõbizottsága a határidõ mulasztásra tekintettel az ajánlat érvénytelenségérõl szóló megállapítását 2001. február 6-án rögzítette és ezt követõen ugyanezen a napon errõl a kérelmezõt levélben értesítette. Az elhalasztott 2001. március 19-i eredményhirdetés alkalmával ajánlatkérõ nyertes ajánlattevõnek a SPEKON GmbH-t hirdette ki.<br>
Kérelmezõ a 2001. február 28-án benyújtott és az ismételt felhívásra 2001. március 13-án véglegesen kiegészített jogorvoslati kérelmében kérte a jogsértés megállapítása mellett ajánlatkérõ eljárást lezáró döntésének megsemmisítését, valamint ideiglenes intézkedéssel a közbeszerzési eljárás felfüggesztését, illetve a szerzõdéskötés megtiltását.<br>
A jogi képviselõ a kérelemben úgy nyilatkozott, hogy a teljes anyag átvizsgálását követõen megállapította, hogy a hiánypótlás kapcsán elkövetett mulasztással összefüggésben kimentési lehetõsége nincs. Kérelme indokolásául azt adta, hogy a 152/1999. (X. 22.) Korm. rendelet szerinti eljárás alkalmazásának feltételei nem állnak fenn, mivel a rendelet a haditechnikai eszközök beszerzésére vonatkozó speciális szabályokat tartalmazza, melyek kizárólag a rendelet 1. §-ában meghatározott szervezetek, a 2. §-ban a részletezett beszerzéseire alkalmazhatóak. Elõadta azt is, hogy a hivatkozott Kormányrendelet 5. § a) pontja értelmében haditechnikai eszköz a rendelet mellékletében felsorolt eszköz és szolgáltatás. E hivatkozott melléklet 97 pontban sorolja fel a jogszabály hatálya alá tartozó technikai eszközöket, de ezek között nincs feltüntetve az ejtõernyõ, illetve ejtõernyõrendszer. Álláspontja szerint ebbõl az következik, hogy az ajánlatkérõ az eljárás lebonyolításakor olyan jogszabály szerint járt el, amely az adott beszerzésre nem alkalmazható, ezért az eljárás súlyosan jogszabálysértõ. Véleménye szerint a jogsértés súlyosságát fokozza az is, hogy ajánlatkérõ a 152/1999. (X. 22.) Korm. rendelet 13. § (1) bekezdésének a) pontjára történõ hivatkozással látta indokoltnak azt az eljárást, hogy a második kiírásban egy olyan konkrét termékre kértek csak ajánlatot, mely az elsõ, Kbt. szerinti eljárásban – kérelmezõ jobb ajánlata miatt – nem nyerhetett. Álláspontja szerint a fenti eljárással ajánlatkérõ a Kbt. 70. § (1) bekezdésének a) pontját is megsértette, mivel a tárgyalásos eljárásra való áttéréskor megváltoztatta az eredeti kiírás feltételeit. Azt is nyilatkozta írásos kérelmében, hogy a jogsértõ esemény 2001. január 3-án történt, ennek jogsértõ voltáról 2001. február 23-án szerzett tudomást. A Döntõbizottság hiánypótlásra történõ felhívása alapján a jogsértés idõpontjával kapcsolatosan elõadta, hogy a jogszerûtlen esemény jogszerûtlen jellege oly módon jutott a tudomására, hogy ekkor, azaz 2001. február 23-án vált isme<br>
rté elõtte az a tény, hogy a 152/1999. (X. 22.) Korm. rendelet nem alkalmazható a jelen közbeszerzési eljárásban, ezért ezt követõen döntöttek a jogorvoslati eljárás megindításáról.<br>
A Döntõbizottság a kért ideiglenes intézkedést a jogorvoslati eljárás során nem alkalmazta a törvényi feltételek hiányában.<br>
Ajánlatkérõ az írásos észrevételét a tárgyaláson pontosítva kérte a jogorvoslati kérelem elkésettség miatti elutasítását. E kérelme alátámasztására elõadta, hogy 2000. december 6-án adta át ajánlattevõknek az ajánlati felhívást, aminek alapján az ajánlattételi határidõ 2001. január 3-a volt. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ában foglalt rendelkezések szerint a 15 napos jogvesztõ határidõt a kérelem benyújtásakor kérelmezõ már túllépte, mivel a Kbt. 79. § (8) bekezdése szerint a határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetõleg a részvételi jelentkezési határidõ lejártát.<br>
Álláspontja szerint ezen túlmenõen megalapozatlan is a kérelem, mert a kérelmezõ által hivatkozott kormányrendelet értelmezõ rendelkezései körében meghatározza a haditechnikai eszköz fogalmát, valamint ezzel összefüggésben utalást tartalmaz a jogszabály mellékletére. A rendelet 2. sz. melléklete értelmében haditechnikai eszköznek kell tekinteni az 1. sz. mellékletben felsorolt eszközökhöz kapcsolódó szoftvereket, alkatrészeket, kiképzési és oktatási eszközöket, kiképzési és oktatási szolgáltatásokat, ellenõrzõ, karbantartó és javító eszközöket, ipari javításokkal kapcsolatos szolgáltatásokat. Az ejtõernyõ azért nem szerepel a haditechnikai eszközök felsorolásában önálló eszközként, mivel az csak repülõgéppel vagy helikopterrel együtt, mint kiképzési és oktatási eszköz használható. Az ejtõernyõ önállóan nem próbálható ki, illetve nem állapítható meg a rendeltetésszerû célra való használhatósága, hanem csak az idézett rendelet 1. sz. mellékletének 1. és 3. pontjában felsorolt haditechnikai eszközökkel együtt, így az ejtõernyõk és ejtõernyõ-rendszerek az 1. sz. melléklet 1. és 3. pontjához kapcsolódó kiképzési és oktatási eszköznek minõsülnek.<br>
Az ügyben érintett felek közül a tárgyaláson a Hubel Kft. sérelmezte nyilatkozatában, hogy ajánlatkérõ nem értesítette õt az eredményhirdetés idõpontjáról, amivel kapcsolatosan ajánlatkérõ ugyanitt közölte, hogy az értesítést azért nem eszközölték, mert a Hubel Kft. ajánlatának érvénytelenségérõl elõtte a felet már írásban tájékoztatták és mint érvénytelen ajánlattevõ, az eljárás további szakaszában már nem vehetett részt.<br>
A Döntõbizottság a rendelkezésére álló iratok, dokumentumok és írásban, valamint a tárgyalásra elõterjesztett nyilatkozatok alapján megállapította, hogy a jogorvoslati kérelem elkésett.<br>
A Döntõbizottság megállapította kérelmezõ által is elismerten – írásban rögzítetten –, hogy ajánlatkérõ 2000. december 6-án adta át kérelmezõnek is az ajánlati felhívását, melyben már nevesítve volt a 152/1999. (X. 22.)  Korm. rendelet, így arról a kérelmezõnek már ettõl a naptól tudomással kellett bírnia azon túlmenõen, hogy mint jogszabály a Magyar Közlönyben kihirdetésre is került már 2 évvel korábban. Azt a tényt sem vitatta kérelmezõ, sõt írásos kérelmében utalt is rá, hogy az ajánlattételi határidõ 2001. január 3-a volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kezdeményezni, vagy kérelmezni, illetve határidõn belül indítható meg hivatalból az 5. vagy a 6. bekezdés szerint. E határidõk elmulasztása jogvesztéssel jár.<br>
Ugyanezen § 8. bekezdésének a) pontja úgy rendelkezik, hogy a 7. bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetve dokumentáció esetén az ajánlattételi, illetve részvételi jelentkezési határidõ lejártát.<br>
A megállapított tényállást összevetve a fentebb hivatkozott rendelkezésekkel a Döntõbizottság kétséget kizáróan megállapította ajánlatkérõ álláspontjával egyezõen, hogy a jogorvoslati kérelem a fenti rendelkezések alapján elkésett.<br>
A Döntõbizottság nem fogadhatta el a kérelmezõ jogi képviselõjének a jogorvoslati kérelemben írt, a jogsértés tudomásra jutásáról szóló azon közlését, hogy a jogszerûtlen esemény jogszerûtlen jellege oly módon jutott ügyfele tudomására, hogy a részére adott megbízást követõen az iratok tanulmányozása után tájékoztatta a jogi képviselõ a kérelmezõt arról, hogy a 152/1999. (X. 22.) Korm. rendelet nem alkalmazható a jelen ügyben és hogy a jogorvoslati eljárás kezdeményezésérõl a kérelmezõ mint megbízó ezt követõen döntött.<br>
A Döntõbizottság – mint ahogy azt fentebb rögzítette – megállapította, hogy a kérelmezõ 2000. december 6-án már ismeretében volt annak, hogy a kormányrendelet alapján kíván ajánlatkérõ közbeszerzési eljárást folytatni. A jogorvoslati eljárások kezdeményezése nem kötõdhet ahhoz, hogy a nyilvánosan kihirdetett jogszabály – melyet ajánlatkérõ már a felhívásában közölt – a kérelmezõ jogi képviselõje egy késõbbi idõpontban tanulmányozta – jóval a jogvesztõ határidõn túl –, majd ezt követõen döntött úgy a kérelmezõ, hogy a képviselõje útján jogorvoslati eljárást kezdeményez egy közbeszerzési eljárás ellen.<br>
A törvény fentebb hivatkozott rendelkezéseiben meghatározott jogvesztõ határidõ a jogalkotó szerint elegendõ arra, hogy egy jogsértés, vagy vélt törvénysértés esetén az arra jogosultak idõben jogorvoslati eljárást kezdeményezzenek. A törvényalkotó ezzel azt is biztosítani kívánta, hogy ne válhassanak parttalanná a jogorvoslati eljárások, illetve olyan idõpontban azok ne legyenek kezdeményezhetõek, melyek már jóval meghaladják a közbeszerzési eljárás befejezését, esetleg végleges lezárását, mert ha ezt nem így akarta volna a törvényhozó, akkor a jogvesztõ határidõt is hosszabb idõpontban állapította volna meg.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az elkésett jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 11.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Molnárné Dr. Bárdos Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>