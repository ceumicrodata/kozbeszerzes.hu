<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3522)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.146/6/2001.<br>
<br>
Tárgy: a Népszabadság Rt. jogorvoslati kérelme a Nemzeti Kulturális Alapprogram Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Népszabadság Rt. (1034 Budapest, Bécsi út 122–124., képviseli dr. Horváth L. Ágnes ügyvéd, 1034 Budapest, Bécsi út 122–124., a továbbiakban: kérelmezõ) jogorvoslati kérelmét, amelyet a Nemzeti Kulturális Alapprogram Igazgatósága (1062 Budapest, Bajza u. 32., képviseli dr. Deim Edit ügyvéd, 1088 Budapest, Baross u. 4. II. em. 9/b., a továbbiakban: ajánlatkérõ) "a Nemzeti Kulturális Alapprogram Igazgatósága pályázati hirdetéseinek és az elbírálásáról szóló rövid közleményeinek két országos terjesztésû politikai napilapban történõ megjelentetése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. január 10-én megjelent 2. számában ajánlati felhívást tett közzé nyílt közbeszerzési eljárás lefolytatására a Nemzeti Kulturális Alapprogram pályázati felhívási hirdetéseinek és az elbírálásáról szóló rövid közleményeinek két országos terjesztésû politikai napilapban történõ megjelentetése tárgyában.<br>
Ajánlatkérõ az ajánlati felhívás 3. a) pontjában részletesen meghatározta a beszerzés tárgyát, mivel dokumentációt nem készített.<br>
Ajánlatkérõ az ajánlati felhívás 11. a) pontja hetedik francia bekezdésében elõírta a következõket:<br>
Az ajánlattevõk pénzügyi, gazdasági és mûszaki alkalmassága igazolására kért adatok és tények: a MATESZ által auditált heti átlagpéldányszáma 2000. évre vonatkozóan [a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontjával összhangban].<br>
Az ajánlati felhívás 11. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjai:<br>
– az elmúlt egy évben sorban állás volt a számláján,<br>
– az auditált heti átlagpéldányszám igazolásának hiánya.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani.<br>
Az ajánlatok benyújtási határideje 2001. február 20-án járt le, amely határidõre a három ajánlattevõ, a SilVert Rt., a Nemzet Lap- és Könyvkiadó Kft. és kérelmezõ nyújtott be ajánlatot. A bontási eljáráson az ajánlattevõk közül a SilVert Rt. és kérelmezõ képviselõje vett részt.<br>
A bontásról készült jegyzõkönyv szerint ajánlatkérõ az ajánlatok bontása elõtt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján valamennyi ajánlattevõnek biztosította a lehetõséget a Kbt. 46. § (1) bekezdés b) pontja szerinti igazolásoknak legkésõbb 2001. március 2-án 10.00 óráig történõ utólagos csatolására.<br>
E jegyzõkönyv szerint a kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Kérelmezõ 2001. február 26-án levélben fordult ajánlatkérõhöz, amelyben elõadta, hogy a bontási eljárás során a jegyzõkönyv készítõinek szóbeli tájékoztatása szerint ajánlata azért érvénytelen, mert a Magyar Terjesztés-Ellenõrzõ Szövetség (a továbbiakban: MATESZ) által auditált heti átlagpéldányszám 2000. évre vonatkozó igazolásán nincs aláírás és pecsét, így azt nem minõsítették hitelesnek. Tájékoztatása szerint a MATESZ az általuk is becsatolt, az internetrõl is lehívható 2000. évre vonatkozó adatot hitelesnek minõsíti. Errõl a tényrõl szükség esetén a MATESZ írásbeli nyilatkozatát is csatolni tudják. Kérte, hogy ajánlatát minõsítse ajánlatkérõ érvényesnek, illetve amennyiben így nem fogadja el a heti átlagpéldányszámra vonatkozó adatokat; akkor biztosítson hiánypótlási lehetõséget arra, hogy a nem hitelesnek minõsített MATESZ-adatot újból becsatolja.<br>
Ajánlatkérõ a 2001. február 27-i levelében a bontáskor hozott döntését megerõsítette, írásban arról tájékoztatta kérelmezõt, hogy a benyújtott lista nem felelt meg az auditálás formai követelményeinek, mivel nincs hitelesítve, ami miatt az ajánlat érvénytelen.<br>
Kérelmezõ 2001. március 8-án nyújtott be jogorvoslati kérelmet a Döntõbizottsághoz, amelyben kérte, hogy a Döntõbizottság semmisítse meg ajánlatkérõnek a kérelmezõ ajánlata érvénytelenségére, illetve a hiánypótlásra vonatkozó döntését, ideiglenes intézkedésként kérte a szerzõdés megkötésének megtiltását. Kérelme indokául elõadta, hogy ajánlata tartalmazza az összes, a Kbt. és az ajánlati felhívás alapján kért igazolást és nyilatkozatot, az ajánlatkérõ által kifogásolt igazolás megítélése szerint megfelel az ajánlati felhívás 11. a) pontja hetedik francia bekezdésében foglaltaknak, mivel itt formai elõírások nem szerepelnek. Kifogásolta, hogy ajánlatkérõ nem adott számára lehetõséget a MATESZ-igazolás utólag történõ becsatolására, annak ellenére, hogy az ajánlattevõknek biztosította a Kbt. 46. § (1) bekezdés b) pontjára vonatkozó igazolások utólagos benyújtását. Kérelméhez mellékelte a MATESZ fõtitkárának nyilatkozatát, amely szerint az interneten, a MATESZ weboldalán található Népszabadság terjesztési adatok a MATESZ által auditáltak, ezeket az adatokat a MATESZ hitelesnek ismeri el, minden külön hitelesítési eljárás nélkül.<br>
Ajánlatkérõ az észrevételében elõadta, hogy megítélése szerint kérelmezõ ajánlata nem tartalmazta az elõírásoknak megfelelõ formában a heti példányszámra vonatkozó kimutatást. A hiánypótlási lehetõséget még bontás elõtt határozták meg, akkor mondták ki, hogy csak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolások pótlására adnak lehetõséget. Megítélésük szerint a Kbt. alapján ajánlatkérõnek joga van arra, hogy a hiánypótlást csak az igazolásokra vonatkozóan engedélyezze, más, a Kbt. 43. § (4) bekezdésében nevesített esetekre ne.<br>
Tájékoztatta ajánlatkérõ a Döntõbizottságot, hogy az ajánlatok elbírálására vonatkozó határidõt 2001. március 10-én meghosszabbították.<br>
Az egyéb érdekeltek részérõl érdemi észrevétel nem érkezett.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság megállapította, hogy kérelmezõ jogorvoslati kérelme elkésett.<br>
A Döntõbizottságnak elsõdlegesen abban kellett állást foglalnia, hogy kérelmezõ a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett döntések mikor jutottak kérelmezõ tudomására, mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.<br>
A bontásról készült jegyzõkönyv tartalma, kérelmezõnek az ajánlatkérõhöz intézett 2001. február 26-án kelt levele, továbbá kérelmezõnek és ajánlatkérõnek a tárgyaláson tett egybehangzó nyilatkozata alapján a Döntõbizottság megállapította, hogy 2001. február 20-án jutott kérelmezõ tudomására a hiánypótlásra vonatkozó, valamint kérelmezõ ajánlatának – a MATESZ által történt auditálás hiánya miatti – érvénytelenségét kimondó ajánlatkérõi döntés.<br>
A fentiek alapján kérelmezõ számára a jogorvoslati kérelem benyújtására nyitva álló, a tudomásra jutástól számított 15 napos határidõ 2001. március 7-én járt le.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
A határidõ számítására vonatkozóan az Áe. 39. § (3) bekezdése a következõ rendelkezést tartalmazza: a postán küldött beadvány elõterjesztési ideje a postára adás napja.<br>
Kérelmezõ a jogorvoslati kérelmet postai úton nyújtotta be a Döntõbizottsághoz. Kérelmezõ nyilatkozatából, a kérelmezõ által bemutatott tértivevényen lévõ feladási idõpontból és a jogorvoslati kérelmet tartalmazó borítékon lévõ bélyegzõ dátumából kétséget kizáróan megállapítást nyert, hogy kérelmezõ a jogorvoslati kérelmét 2001. március 8-án adta postára.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Az elutasításról szóló határozat ellen a 89–93. § szerinti jogorvoslatnak van helye.<br>
A fentiek alapján a Döntõbizottság a rendelkezõ részben foglaltak szerint határozott, és a jogorvoslati kérelmet elkésettség miatt a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján elutasította.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
<br>
Budapest, 2001. április 3.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>