<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3523)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.133/10/2001.<br>
<br>
Tárgy: az Országos Vízügyi Beruházási Mérnöki Konzulens és Tervezõ Kft. jogorvoslati kérelme Szekszárd Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
Az Országos Vízügyi Beruházási Mérnöki Konzulens és Tervezõ Kft. (1054 Budapest, Alkotmány u. 27., a továbbiakban: kérelmezõ) jogorvoslati kérelmének, melyet Szekszárd Megyei Jogú Város Önkormányzata (7100 Szekszárd, Béla tér 8., a továbbiakban: ajánlatkérõ) "Szekszárd város szennyvíztisztító telepi rekonstrukció – részben PHARE-gépbeszerzésbõl megvalósuló – beruházásának lebonyolítói feladatainak ellátása" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdése elsõ fordulatában foglaltakat, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. november 2-án megjelent 44. számában ajánlati felhívást tett közzé nyílt közbeszerzési eljárás lefolytatására. Az ajánlati felhívás 3. a) pontja szerint a beszerzés tárgya: Szekszárd város szennyvíztisztító telepi rekonstrukció – részben PHARE-gépbeszerzésbõl megvalósuló – beruházásának lebonyolítói feladatainak ellátása.<br>
Az ajánlati felhívás 13. a) pontja szerint az ajánlatok elbírálásának szempontja: az összességében legelõnyösebb ajánlat, a 13. b) pont szerint az elbírálás részszempontjai és súlyszámai a következõk:<br>
részszempontok	súlyszámok<br>
– ajánlati ár	60<br>
– mûszaki ajánlat összességében, teljeskörûség	30<br>
– a helyszíni ellenõrzés, kapcsolattartás módja	10<br>
Az adható pontszám valamennyi részszempont esetén 0–10-ig terjed.<br>
Ajánlatkérõ az ajánlati felhívás 16. pontjában elõírta, hogy az ajánlatokhoz vállalkozóiszerzõdés-tervezetet kell csatolni, továbbá jelezte, hogy az eljárás nyertesének visszalépése esetén a következõ legkedvezõbb ajánlatot tevõvel köt szerzõdést.<br>
Ajánlatkérõ dokumentációt is készített, amelyben meghatározta a beszerzés tárgyához tartozó feladatokat, a mûszaki adatokat, valamint a formai elõírásokat. Az ajánlatok értékelésének módszerét nem részletezte.<br>
Az ajánlatok benyújtásának határideje 2000. december 13-án járt le, amely határidõre a következõ öt ajánlattevõ nyújtott be ajánlatot: Fehérvári Víziterv Kft., HYDRO-ÉP Közmû Tervezõ Kft., Ister Ménökiroda Kft., PLAN-ÉTA Kft. és kérelmezõ. Az ajánlatokat bizottság értékelte, majd az eredményt – az ajánlati felhívásban megjelent idõpontot elhalasztva – 2001. február 15-én nyilvánosan hirdették ki. Az eredményhirdetésen kérelmezõ nem vett részt. Az eredményhirdetésrõl készült jegyzõkönyv szerint kihirdetésre került, hogy a nyertes ajánlattevõ a PLAN-ÉTA Kft., míg a nyertest követõ legkedvezõbb ajánlatot tevõ a kérelmezõ lett. Ajánlatkérõ az eljárásról elkészítette az összegezést és azt öt munkanapon belül megküldte minden ajánlattevõ részére. Az összegezés szerint a súlyszámokkal szorzott értékelési pontszámok összege nyertes ajánlattevõ esetében 82 pont, kérelmezõ esetében 79 pont. Az ajánlati ár értékelési részszempontra a nyertes ajánlattevõ 10, míg kérelmezõ 7 pontot kapott.<br>
Kérelmezõ 2001. március 1-jén jogorvoslati kérelmet nyújtott be a Döntõbizottsághoz, melyben kérte a jogsértés megállapítását, ajánlatkérõ döntésének megsemmisítését, bírság kiszabását és ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére, ideiglenes intézkedésként a szerzõdés megkötésének megtiltását.<br>
Kérelme indokául elõadta, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltak megsértésével hozta meg döntését, amennyiben ugyanis az ajánlati ár értékelésénél ajánlatkérõ valóban a kedvezõségük arányában súlyozottan értékeli a benyújtott ajánlatokat, kérelmezõnek 8 pontot kellett volna kapnia, és az eljárás eredményét ennek megfelelõen megállapítani, az eljárás nyertese kérelmezõ lett volna. Kérelmezõ a többi részszempont értékelését nem vitatta. Kérelmezõ szerint megsértette továbbá ajánlatkérõ a Kbt. 61. § (1) bekezdésében foglaltakat is, mivel az eljárásról szóló összegezést nem a Kbt. 5. számú melléklete szerint készítette el, hiányos az indokolás és a nyertes ajánlatot követõ legkedvezõbb ajánlatot tevõre vonatkozó rész hiányzik belõle.<br>
Ajánlatkérõ a kérelmezõ jogorvoslati kérelmére tett észrevételében elõadta, hogy döntése meghozatalakor nem sértette meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat, mivel az ajánlati ár részszempontra kérelmezõnek adott pontszámot kétféle számítással is igazolni tudja.<br>
Az eljárásról készített összegezéssel, illetve annak is a nyertest követõ legkedvezõbb ajánlatot tevõre vonatkozó részével kapcsolatban elõadta, hogy kérelmezõ megállapításai nem helytállóak, mivel az eredményhirdetésrõl készült ún. zárótárgyalási jegyzõkönyvben és a tájékoztató az eljárás eredményérõl címû anyagban rögzítésre került a nyertes ajánlatot követõ legkedvezõbb ajánlatot tevõ, kérelmezõ. Kérte az alaptalan kérelem elutasítását.<br>
Az egyéb érdekeltek közül a nyertes ajánlattevõ, a PLAN-ÉTA Kft. tett észrevételt, amely szerint az ajánlatok értékelése kedvezõségük arányában, megfelelõen súlyozottan történt, az eredményhirdetéskor megjelölésre került, hogy a nyertes ajánlatot követõ legkedvezõbb ajánlatot kérelmezõ tette, ez az összegezésben lévõ táblázatból is egyértelmûen kiderül, továbbá az ajánlati felhívásban is egyértelmûen szerepel, hogy a nyertes visszalépése esetén a nyertes ajánlatot követõ legkedvezõbb ajánlatot tevõvel köti meg a szerzõdést ajánlatkérõ.<br>
Ajánlatkérõ a tárgyaláson bejelentette, hogy a nyertes ajánlattevõvel még nem kötötte meg a szerzõdést.<br>
A Döntõbizottság megállapította, hogy a jogorvoslati kérelem az értékelésre, azon belül is az ajánlati ár értékelésére vonatkozóan megalapozatlan, míg az eljárásról készült összegezés vonatkozásában megalapozott.<br>
A Döntõbizottságnak abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat, ennek során vizsgálni kellett, hogy az ajánlati árak összehasonlítása, értékelése során kérelmezõ árajánlatát a kérelmezõ által megjelölt 8 ponttal kellett-e értékelnie ajánlatkérõnek, és ezáltal az ajánlati felhívásban és a dokumentációban meghatározott feltételek alapján az összességében legelõnyösebb ajánlat elbírálási szempont szerint legkedvezõbb ajánlatot kérelmezõ tette-e.<br>
Az ajánlati felhívás és a dokumentáció nem tartalmazott elõírást az ajánlattevõk részére az ajánlati ár meghatározásának módjára vonatkozóan. A lebonyolítói tevékenységre vonatkozó megállapodásokban szokásos és elfogadott az, hogy a lebonyolító díja a beruházás tervezett költségének százalékában vagy a kivitelezõ vállalkozói díjának százalékában kerül meghatározásra, illetve fix áron történik a szerzõdéskötés.<br>
Kérelmezõ az ajánlatában három helyen jelölte meg az általa kért ellenszolgáltatást a következõk szerint:<br>
Az ajánlati kivonaton (olvasólap): áfa nélküli vállalási ár 1,5%-a + 25% áfa, az ajánlattevõi nyilatkozatban a következõk szerint: "a szerzõdés teljesítésére készek vagyunk a jelen ajánlatban megjelölt, az áfa nélküli vállalási ár 1,5% + áfa ellenszolgáltatásért", valamint a megbízásiszerzõdés-tervezet 10. pontjában: Szerzõdõ felek megállapodnak abban, hogy a Megbízottat a szerzõdés 3. pontjában meghatározott és leírt tárgyban, valamint a 6. pontban részletezett feladatok szerint a beruházás teljes körû lebonyolításáért az áfa nélküli vállalási ár 1,5% + áfa lebonyolítói díj illeti meg.<br>
Kérelmezõ azonban az ajánlatában nem jelölte meg azt az áfa nélküli vállalási árat, amelynek százalékában meghatározta az ajánlati árát, annak ellenére, hogy "a jelen ajánlatban megjelölt áfa nélküli vállalási ár" szerepel az ajánlattevõi nyilatkozatában. Ennek hiányában az ajánlati árra vonatkozó, az ajánlatában lévõ, fentiekben ismertetett nyilatkozatai nem értelmezhetõk, az ajánlati ára az ajánlatából nem állapítható meg, így nem értékelhetõ.<br>
Ajánlatkérõ az értékelés során kérelmezõ árajánlatának konkrét összegét maga állapította meg úgy, hogy az ajánlati dokumentációban közölt, a beruházás teljes tervezett költsége (amely tartalmazta a lebonyolítási díjat is) nettó összegének 1,5%-át + 25% áfa összeget tekintette kérelmezõ ajánlati árának. Ez az összeg 11 790 000 Ft. Ezt az ármegállapítást kérelmezõ nem vitatta. Az így megállapított árat hasonlította össze ajánlatkérõ a többi ajánlattevõ – kivétel nélkül – egyösszegûen megadott árajánlatával. A Döntõbizottság álláspontja szerint ez az ár, 11 790 000 Ft azonban nem szerepelt kérelmezõ ajánlatában, illetõleg az ajánlatban tett nyilatkozatból nem volt egyértelmûen meghatározható.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az az ajánlat az összességében legelõnyösebb, amelynek összpontszáma a legnagyobb.<br>
A Döntõbizottság megállapította, hogy a kérelmezõ ajánlata az ajánlati árra vonatkozóan nem tartalmazott a fenti követelménynek megfelelõ nyilatkozatot, ajánlati ára nem volt megállapítható az ajánlatból, így nem volt összehasonlítható a többi árajánlattal, ezért a Döntõbizottság álláspontja szerint megalapozatlan kérelmének azon része, amely szerint kérelmezõnek az ajánlati árra 8 pontot kellett volna kapnia.<br>
A többi értékelési részszempontra megállapított pontszámok helyességét kérelmezõ nem vitatta, az összegezésbõl pedig megállapítható, hogy a PLAN-ÉTA Kft. kapta a legmagasabb összpontszámot, ezért megalapozatlan a kérelemnek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltak megsértésére vonatkozó része.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 2. c) pontjában foglaltak szerint az összegezésnek tartalmaznia kell a táblázatban szereplõ értékelési pontszámok indokolását, továbbá a 4. b) pontban meg kell jelölni a nyertest követõ legkedvezõbb ajánlatot tevõ nevét és az ajánlata kiválasztásának indokait, ha az abban foglalt eset fennáll.<br>
Ajánlatkérõ elkészítette az írásbeli összegezést, melyet megküldött kérelmezõnek is a törvényes határidõben, mivel kérelmezõ az eredményhirdetésen nem vett részt. Az ajánlati felhívásban foglaltak szerint az eredményhirdetéskor kihirdetésre került a második legkedvezõbb ajánlatot tevõ, tehát az összegezés 4. b) pontját ajánlattevõnek ki kellett volna töltenie, ezt a pontot azonban ajánlatkérõ kihagyta az összegezésbõl, így a nyertest követõ legkedvezõbb ajánlatot tevõ megjelölése és ajánlata kiválasztásának indoka nem szerepel az összegezésben.<br>
Ajánlatkérõ által elkészített összegezésben a "kiértékelési pontszámok indoklása" címû rész a következõket tartalmazza:<br>
Ajánlati ár részszempont: kiértékelési pontszámok: a legkedvezõbb árajánlat 10, a legmagasabb árajánlat 1 pontot kapott, a további pontozás súlyozottan, az ajánlati áraknak megfelelõen történt.<br>
A mûszaki ajánlat összességében, teljeskörûség részszempont:<br>
– A mûszaki ajánlatok minden ajánlattevõ esetében teljes körûnek tekinthetõk, eltérések a döntéshozók megítélését tükrözik.<br>
A helyszíni ellenõrzés, kapcsolattartás módja értékelési részszempont:<br>
– Helyszíni kapcsolattartás módja azonosan jó mindegyik ajánlattevõ esetében.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 2. c) pontjában elõírt, a táblázatban szereplõ értékelési pontszámok indokolását nem tartalmazza megfelelõen ajánlatkérõ által elkészített összegezés, mivel abból nem állapítható meg a részszempontokra ajánlatonként adott egyes pontszámok megállapításának, kiszámításának módja, indoka.<br>
A fentiek alapján ajánlatkérõ által elkészített összegezés valóban nem tartalmazza hiánytalanul az 5. számú melléklet szerinti adatokat.<br>
A fentiek alapján a Döntõbizottság a rendelkezõ részben foglaltak szerint határozott és a jogorvoslati kérelemnek az ajánlati ár értékelését érintõ részére vonatkozóan a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontjában biztosított jogkörével élt, az e részében alaptalan kérelmet elutasította. A Kbt. 61. § (1) bekezdése elsõ fordulatában foglaltak megsértését megállapította, azonban ezt a jogsértést nem tartotta olyan súlyosnak, hogy ajánlatkérõ eljárást lezáró döntését megsemmisítse, és bírságot alkalmazzon, ezért csak a Kbt. 88. § (1) bekezdés d) és h) pontja szerinti jogkövetkezményeket alkalmazta.<br>
Ideiglenes intézkedést a Döntõbizottság nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt feltételei nem álltak fenn.<br>
A Döntõbizottság a bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosította.<br>
<br>
Budapest, 2001. március 27.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>