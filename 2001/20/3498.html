<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3498)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.89/11/2001.<br>
<br>
Tárgy: a KERTBAU Kkt. jogorvoslati kérelme a Ferencvárosi Önkormányzat Polgármesteri Hivatala ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KERTBAU Kertészeti Szolgáltató Kkt. (1223 Budapest, Rózsakert u. 19/C., a továbbiakban: kérelmezõ) jogorvoslati kérelmét, amelyet a Ferencvárosi Önkormányzat Polgármesteri Hivatal (1092 Budapest, Bakáts tér 14., képviseli: dr. Molnár Judit ügyvéd, 1124 Budapest, Gébics u. 7., továbbiakban: ajánlatkérõ) "Ferencvárosi Önkormányzat tulajdonában lévõ zöldterületek fenntartása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ 2000. november 29. napján nyílt közbeszerzési eljárást indított a Ferencvárosi Önkormányzat tulajdonában lévõ zöldterületek fenntartása tárgyában, melynek ajánlati felhívása a Közbeszerzési Értesítõ (K. É.) 48. számában került közzétételre. Az ajánlati felhívásban meghatározták a beszerzés tárgyát területegységenként és azon belül területcsoportonként, ill. körzetenként. Részajánlatot valamennyi területcsoportra, ill. körzetre külön-külön is lehetett tenni. Ajánlatkérõ ajánlati dokumentációt adott ki, amelyben részletesen meghatározta az ajánlat formai és tartalmi követelményeit, területegységenként, ill. területcsoportonként a beszerzés tárgyát és mennyiségét. Az ajánlati dokumentáció része volt a szerzõdéstervezet. A szerzõdéstervezetben meghatározásra kerültek a szerzõdéses feltételek [fizetési ütemezés: számlázás, negyedévente, kéthavonta, havonta (választható), kötbér, szavatosság: min. 1 év jótállás, legalább 90%-os eredés].<br>
Az ajánlati felhívás 11. a) pontjában ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat, tényeket, melyek között szerepelt, hogy ajánlattevõ ismertesse az elõzõ három év jelentõsebb – a beszerzés tárgyával összevethetõ – szolgáltatásait.<br>
Ezt követõen az ajánlati felhívás 11. b) pontjában a szerzõdés teljesítésére alkalmatlanná minõsítés szempontjait az alábbiak szerint határozta meg:<br>
– a beszerzés tárgyát képezõ tevékenység az ajánlattevõ cégjegyzékében nem szerepel,<br>
– a munkával megbízott vezetõ nem rendelkezik legalább középfokú szakirányú végzettségével,<br>
– a beszerzés tárgyával összevethetõ referencia hiánya,<br>
– az ajánlattevõ mûszaki, technikai felszereltségének hiánya.<br>
Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni.<br>
Az ajánlati felhívás 13. b) pontjában az alábbiak szerint adta meg az elbírálási részszempontokat, s az azokhoz tatozó súlyszámokat:<br>
részszempontok	súlyszámok<br>
<br>
1. ajánlati ár	5<br>
<br>
2. az ajánlattevõ által vállalt szerzõdési feltételek, fizetési feltételek (fizetési ütemezés, kötbér, szavatosság)	3<br>
Az elbírálás ponthatárai: 1–10 pontig.<br>
Ajánlattételi határidõre, 2001. január 9. napjára kérelmezõ, FÕKERT Kft., PANNON PARK FOREST Kft., ÖRÖKZÖLD Kft., SEMIRAMIS Kft., BORÓKA 98 Kft., Petró Ferenc egyéni vállalkozó, GARDEN Kft., LIÁN Kht. és a FÕNIX 92 Kft. nyújtott be ajánlatot. Többen is csak részajánlatot tettek a beszerzés egy-egy részegységére.<br>
A kérelmezõ részajánlatot tett az alábbiak szerint:<br>
<br>
1. Területegység: VI. fasor, 11 723 db, 67 011 m2<br>
<br>
2. Területegység: József A. ltp. parkfák 6870 db.<br>
Az ajánlatok elbírálását részajánlatonként külön-külön a megadott részszempontok szerint azonosan, szakmai véleményezõ bizottság végezte el 2001. január 23-án, a bírálóbizottság a szakmai véleményezõk adatait pontosítva készítette elõ az elõterjesztést a döntéshez, amely változtatás nélkül került kihirdetésre mint az eljárás eredménye 2001. február 6. napján.<br>
Az eredmény:<br>
<br>
1. Területegység: VI. fasor<br>
– I. FÕKERT Kft.	75 pont<br>
– II. KERTBAU Kkt.	62 pont<br>
<br>
2. Területegység: József A. ltp. parkfák<br>
– I. PANNON PARK Kft.	70 pont<br>
– II. KERTBAU Kkt.	62 pont<br>
Kérelmezõ 2001. február 14. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ eljárást lezáró döntését kizárólag a 2. Területegység, József A. ltp. parkfák területcsoportja részajánlatok értékelésénél. Álláspontja szerint ajánlatkérõ döntése azért jogsértõ, mert az értékelési szempontoknál adott pontszámokban nem kellõ súllyal vette figyelembe azt a tényt, hogy az általuk megajánlott ajánlati ár számottevõen alacsonyabb volt, mint a nyertes ajánlattevõé, és ezt a különbséget szerinte nem ellensúlyozta az, hogy a szerzõdéses feltételeknél kedvezõtlenebb volt a megajánlásuk a nyertesénél.<br>
Elõadta továbbá, hogy a nyertes ajánlattevõ nem rendelkezett az ajánlati felhívásnak megfelelõ referenciával, azaz a beszerzés tárgyával összevethetõ referenciája nincs. Álláspontja szerint a beszerzés tárgyával összevethetõ referencia alatt kizárólag önkormányzati tulajdonú, köztéri, nagy területen lévõ parkfák, sorfák fenntartási munkái érthetõek. A referenciákat ezenkívül ajánlatkérõnek nagy körültekintéssel kellett volna értékelnie és az értékelõbizottságnak figyelembe venni.<br>
Kérte a Döntõbizottságot, hogy semmisítse meg ajánlatkérõ döntését, ideiglenes intézkedésként tiltsa meg a szerzõdéskötést.<br>
Ajánlatkérõ érdemi észrevételében kérte az alaptalan jogorvoslati kérelem elutasítását. Álláspontja szerint az értékelést az ajánlati felhívásban megadott szempontok alapján végezte, és ez alapján az összességében legelõnyösebb ajánlatot – a 2. területegység József A. ltp. parkfák területcsoportja tekintetében – a nyertesnek kihirdetett PANNON PARK FOREST Kft. tette.<br>
Kérelmezõ az ajánlati ár vonatkozásában a legkedvezõbb ajánlatot tette, s ezért a legmagasabb pontszámot (10) kapta. A szerzõdéses feltételek részszempontnál azonban kérelmezõ ajánlata (3 havonkénti számlázás, 15 banki nap átutalás, napi 10 000 Ft kötbér, 1 év szavatosság) jóval kedvezõtlenebb volt a nyertes ajánlatánál (4 havi számlázás, 15 banki nap átutalás, napi 50 000 Ft kötbér, 3 év garancia), így pontszáma 4 volt, míg nyertes 10 pontot kapott, mint a legkedvezõbb ajánlatot adó. A nyertes ajánlattevõ az ajánlati felhívásban és a dokumentációban meghatározott feltételeknek megfelelõ referenciákat mutatott be ajánlata 42–63. oldalán, amely alapján megállapítható volt, hogy nyertes ajánlattevõ alkalmas a részajánlati feladat ellátására.<br>
Egyéb érdekeltek közül a FÕKERT Parkfenntartó Kft. érdemi észrevételében elõadta, hogy tudomásuk szerint a nyertes rendelkezik olyan referenciákkal, amelyeket az ajánlati kiírás megkövetel. Véleményük szerint az ajánlatkérõ helyes döntést hozott, amikor az árakon túl valódi súlyának, és fontosságának megfelelõen értékelte a szerzõdéses feltételeket.<br>
A PANNON PARK Kft. (nyertes) egyéb érdekelt érdemi észrevételében elõadta, hogy valamennyi szerzõdési feltétel esetében kedvezõbb ajánlatot tett kérelmezõnél, és ezt az ajánlatkérõ a súlyának megfelelõen értékelte. Kérelmezõ téved, ha azt hiszi, hogy szavatosságot csak a faültetésre kell vállalni. Véleménye szerint a szavatosság a beszerzés tárgyának minimum 70–80%-ára vonatkozik, ellentétben a kérelmezõ által vélelmezett 7–8%-kal.<br>
A beszerzés tárgyával összevethetõ referenciáik a cég kétéves fennállása óta jelentõs számban vannak, ezt figyelembe is vette az ajánlatkérõ.<br>
Ajánlatkérõ a nyertes ajánlattevõvel a szerzõdést az ajánlati felhívásban meghatározottak szerint 2001. február 21. napján megkötötte.<br>
A Döntõbizottság megállapította, hogy a jogorvoslati kérelem alaptalan az alábbiak szerint.<br>
Ajánlatkérõ sikeresen nem támadhatja jogorvoslati kérelmével az ajánlatkérõ által az ajánlati felhívásban meghatározott elbírálási részszempontokat és azok súlyszámát. Ajánlatkérõ kompetenciája meghatározni az összességében legelõnyösebb ajánlat kiválasztásának szempontjait. Ha az elõre meghatározott szempontok sértik a Kbt. szabályait, vagy azokat ajánlattevõk sérelmesnek tartják, úgy annak kifogásolására 15 nap áll rendelkezésre a tudomásszerzéstõl számítottan az alábbi szabályok betartásával.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés alapján az eljárást az e törvény szabályait sértõ esemény tudomásra jutásától számított tizenöt napon belül lehet kérelmezni vagy kezdeményezni.<br>
Ajánlatkérõ az elbírálás részszempontjait az ajánlati felhívásban közzétette, így arról kérelmezõ tudomást szerzett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Fentiek szerint kérelmezõ a megadott elbírálási szempontok sérelmezésével elkésett.<br>
A Döntõbizottság elsõdlegesen megvizsgálta, hogy kérelmezõnek nyertes alkalmatlanságára vonatkozó kérelme megalapozott-e és megállapította, hogy e körben kérelmezõ kérelme megalapozatlan.<br>
Ajánlatkérõ az ajánlati felhívásban az ajánlattevõ alkalmatlanná minõsítése körében egyik alkalmatlansági szempontként határozta meg, ha ajánlattevõ nem rendelkezik a beszerzés tárgyával összevethetõ referenciával.<br>
A Döntõbizottság a nyertes ajánlatát megvizsgálta és megállapította, hogy miután jelentõs referenciákat igazolt parkfenntartás körében (köztük önkormányzati munkák is szerepelnek, valamint kifejezetten parkfák fenntartására vonatkozó referenciát is csatolt) ezen referenciák alkalmasak arra, hogy ajánlatkérõ az ajánlattevõ szerzõdésteljesítésre való alkalmasságát megállapítsa. A referenciák számának mennyisége nem befolyásolja az alkalmasság megállapítását, mivel az ajánlati felhívásban nem volt követelményként meghatározva számszerû referencia felmutatása, így az alkalmasság 1 összevethetõ referencia mellett is megállapítható jogszerûen. Téves kérelmezõ azon hivatkozása, hogy az értékelõbizottságnak figyelembe kellett volna venni a referenciákat. Az ajánlati felhívásban a referenciák értékelése nem került ajánlatkérõ által értékelési szempontként meghatározásra, így a referenciák "minõségének" értékelésére jogszerûen csak az alkalmasság körében kerülhetett sor, mint ahogy ezt ajánlatkérõ helyesen tette az eljárás során.<br>
A Döntõbizottságnak másodlagosan abban kellett állást foglalnia, hogy ajánlatkérõ az általa – az ajánlati felhívásban – megadott részszempontoknak megfelelõen helyesen értékelve bírálta-e el az ajánlatokat a kérelmezõ által sérelmezett részajánlat esetében.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A vitatott ajánlati részben a kérelmezõn kívül még a Fõkert–Parkfenntartó Kft., GARDEN Kft. és a PANNON PARK FOREST Kft. tett ajánlatot.<br>
Az elsõ elbírálási részszempont az ajánlati ár (5 súlyszám) volt.<br>
Ajánlatkérõ az ajánlati dokumentációban 1 évre vonatkozóan kérte megadni az ajánlati árakat, s ehhez kapcsolódóan meg kellett adni a következõ évekre alkalmazott ártendenciát is.<br>
Miután az ajánlattevõk által megajánlott ártendenciák eltérõek lehetnek, így az ajánlatok objektív összehasonlíthatósága érdekében az egy évre adott egységárak értékelésére kerülhet sor és nem a 3 évre kalkulált árakéra. Ajánlatkérõ a fentieknek megfelelõen az egy évre adott ajánlati árakat hasonlította össze és ezeket pontozta. Kérelmezõ egy évre adott ajánlati ára 4 640 741 Ft, amely a legkedvezõbb volt, így a maximális 10 ponttal értékelte ajánlatkérõ, ezt követõ ajánlati ár a GARDEN Kft. -é volt, ez 9 ponttal értékelve, majd következett a nyertes árajánlata 4 920 258 Ft-tal, amelyet ajánlatkérõ 8 ponttal értékelte.<br>
Ajánlatkérõ ezen elbírálási szempont körében az ajánlatok valós tartalmi elemeit értékelve pontozta az ajánlati elemeket.<br>
A második elbírálási részszempontként az ajánlattevõ által vállalt szerzõdési feltételek, fizetési feltételek (fizetési ütemezés, kötbér, szavatosság) került meghatározásra (3 súlyszám):<br>
Kérelmezõ e körben az alábbiakat vállalta az ajánlatában:<br>
– Fizetési ütemezés: 3 havonta számla, 15 napos banki átutalás<br>
– Kötbér: napi 10 000 Ft<br>
– Szavatosság: 1 év (dokumentációval egyezõn)<br>
– Ajánlatkérõ által adott pontszám 4.<br>
A nyertes ajánlattevõ általi vállalások e részszempont körében értékelhetõen:<br>
– Fizetési ütemezés: 4 havonta számla, 15 napos banki átutalás<br>
– Kötbér: napi 50 000 Ft<br>
– Szavatosság: 3 év<br>
– Ajánlatkérõ által adott pontszám 10.<br>
Ajánlatkérõ e részszempontnál az ajánlati felhívásában meghatározott szempontok alapján a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint eljárva értékelte az ajánlatokat a valós tartalmi elemeikre tekintettel, amikor a nyertes által a kötbér, szavatosság és számlakibocsátásra tett – kérelmezõnél kedvezõbb – ajánlatát magasabb pontszámmal értékelte.<br>
Mindezek alapján ajánlatkérõ nem sértette meg az ajánlatok értékelésével és a nyertes kihirdetésével a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6), valamint a Kbt. 59. § (1) bekezdését, és ezért a Döntõbizottság a rendelkezõ részben foglaltak szerinti döntést hozta, s a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 2.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>