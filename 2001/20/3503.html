<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3503)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.81/10/2001.<br>
<br>
Tárgy: az AA Labor Kft. jogorvoslati kérelme a Szabolcs-Szatmár-Bereg Megyei Állat-egészségügyi és Élelmiszer-ellenõrzõ Állomás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Morvai Ottó ügyvéd (1077 Budapest, Almássy tér 17.) által képviselt AA Labor Kft. (1078 Budapest, Marek J. u. 3., továbbiakban: kérelmezõ) jogorvoslati kérelmét, melyet a dr. Halmos Tamás ügyvéd (4401 Nyíregyháza, Pf. 138) által képviselt Szabolcs-Szatmár-Bereg Megyei Állat-egészségügyi és Élelmiszer-ellenõrzõ Állomás (4400 Nyíregyháza, Keleti u. 1., továbbiakban: ajánlatkérõ) élelmiszer- és takarmányvizsgálatokhoz szükséges elõkészítõ- és vizsgálóeszközök és -berendezések beszerzése tárgyú közbeszerzési eljárása ellen indított, a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdését, és 52. § (1) bekezdését, ezért ajánlatkérõnek a kérelmezõ alkalmatlanságára és ajánlata érvénytelenségére vonatkozó, valamint a közbeszerzési eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. december 20-án megjelent számában a rendelkezõ részben megjelölt beszerzés tárgyában.<br>
A 3. a) pontban részletezi a beszerzendõ eszközöket; mérlegek, daráló, laboratóriumi melegítõk, rázókészülékek, folyadékadagolók stb.<br>
Az ajánlattevõk pénzügyi, gazdasági és mûszaki alkalmassága igazolására a felhívás 11. a) pontjában ajánlatkérõ elõírta – többek között – banki igazolás, az ajánlat nagyságának megfelelõ hitelképességrõl, az elõzõ három év (1997., 1998., 1999.) mérlege csatolását, az elõzõ három évben a beszerzés tárgyára vonatkozó referenciák ismertetését, kiemelve ebbõl a közbeszerzési eljárásban szállított termékeket.<br>
A felhívás 11. b) pontjában ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt,<br>
– akinek hitel- vagy fizetõképességét a számlavezetõ pénzintézet nem igazolta az ajánlat nagyságának megfelelõen,<br>
– akinek bármelyik évi mérlege veszteséges,<br>
– aki a beszerzés tárgyára vonatkozóan nem rendelkezik referenciával.<br>
Az ajánlattételi határidõre, 2001. január 30-ra a kérelmezõ, a Merck Kft., az MTA-MMSz Kft., a Labsystem Kft., a Lab-Ex Kft. és a Spektrum-3D Kft. nyújtott be ajánlatot.<br>
Az ajánlatok értékelése során a február 9-i jegyzõkönyvben a bírálóbizottság rögzítette, hogy kérelmezõ ajánlata érvénytelen, mert nem csatolta az elõzõ három év mérlegét és referenciáit. E tényrõl ajánlatkérõ kérelmezõt ua. napon kelt levelével értesítette. Ajánlatkérõ a február 14-én tartott eredményhirdetésen a Spektrum-3D Kft. ajánlatát hirdette ki nyertesnek. Az összegzés az eljárásról dokumentum 3. pontjában kérelmezõ ajánlatára vonatkozóan a következõ megállapítás szerepel: "Az AA Labor Kft. ajánlata – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltak szerint – érvénytelen, tekintettel arra, hogy az ajánlati felhívás 11. a) pontja szerint az elõzõ 3 év mérlegét és referenciákat kértük, melynek nem tett eleget. Továbbá egy ilyen nagy értékû beruházás esetében mindössze fél évi mérleg alapján nem látjuk alkalmasnak a teljesítésre."<br>
Kérelmezõ február 12-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Álláspontja szerint az alkalmasság igazolására vonatkozó részében a kiírás sérti az ajánlattevõk esélyegyenlõségét, ajánlatkérõ csak a közbeszerzés tárgyával arányban álló alkalmassági kritériumokat írhatott volna elõ. Közölte, hogy azért nem tudott három évre vonatkozó mérleget és referenciát csatolni, mert csak két éve alakult, ennek ellenére alkalmas a szerzõdés teljesítésére; az 1999. évi mérlege 200 millió Ft feletti forgalmat, valamint nyereséges gazdálkodást mutat. A tárgyaláson közölte, hogy a jelen beszerzés értéke éves forgalmának 7%-át teszi ki.<br>
Kérte a jogsértés megállapítását, ajánlata érvénytelenségére és az eljárás lezárására vonatkozó döntés megsemmisítését.<br>
A Döntõbizottság a D.81/6/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a beszerzés tárgyával arányban állónak tartja; a megfelelõ szakmai felkészültség tanúsítása; valamint szavatossági-garanciális jogainak érvényesíthetõsége biztosítása érdekében szükségesnek látta több éven át tartó eredményes gazdasági mûködés bizonyítását. Kérelmezõ ajánlata csak az 1999. évi tört mérlegét tartalmazta, a referenciái között pedig nem szerepeltek közbeszerzési eljárásban szállított termékek.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
Ajánlattevõnek a szerzõdés teljesítésére való pénzügyi, gazdasági és mûszaki alkalmassága a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében felsorolt adatok, tények (alkalmassági szempontok) ismertetésével igazolható. A (4) bekezdés alapján az alkalmassági követelményeket (alkalmatlansági szempontok) az ajánlatkérõ határozza meg oly módon, hogy az alkalmassági szempontok közül kiemeli azokat, amelyek számára olyan jelentõséggel bírnak, hogy azok hiánya, vagy bármely mértékû fogyatékossága az ajánlattevõ alkalmatlanságát jelenti. Az alkalmassági és alkalmatlansági szempontok meghatározására az (5) bekezdés korlátot szab ajánlatkérõnek, amikor is kimondja: "Az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A kérelem elsõdlegesen annak megállapítására irányul, hogy ajánlatkérõ az alkalmassági vizsgálat idõtartamát a szerzõdés teljesítéséhez ténylegesen szükséges feltételek mértékét meghaladó mértékben – 3 évben – határozta meg, és ennek következtében nem felelt meg az 1999. július 3-án alakult kérelmezõ az ajánlati feltételeknek.<br>
A Kbt. hivatkozott 44. § (1) és (2) bekezdése a vizsgálandó idõszak maximumát a mérleg tekintetében nem határozza meg, a pénzügyi forgalom és a referenciák vizsgálható idõszakát 3 évben (építési beruházásnál 5 évben) maximálja.<br>
A Döntõbizottság megállapítja, hogy ajánlatkérõ nem járt el jogsértõen, amikor 3 év mérlegének becsatolását és referenciájának ismertetését kérte az ajánlattevõ alkalmassága vizsgálata céljából, ezért a jogorvoslati kérelmet e tekintetben elutasítja.<br>
Az ajánlatkérõ által a felhívás 11. b) pontjában kikötött alkalmassági követelmények helytállóságát a kérelmezõ nem vitatta, azok a Döntõbizottság álláspontja szerint sem haladják meg a szerzõdés teljesítéséhez ténylegesen szükséges mértéket.<br>
Ezért a Döntõbizottság a továbbiakban az ajánlatkérõ által a felhívásban meghatározott alkalmassági és alkalmatlansági szempontokból kiindulva vizsgálta a kérelem megalapozottságát.<br>
Kérelmezõ sérelmezte ajánlata érvénytelenné nyilvánítását. Ajánlatkérõ a kérelmezõ ajánlata érvénytelenségére vonatkozó döntését azzal indokolta, hogy elõírása szerint az ajánlattevõnek csatolni kellett az 1997., 1998., 1999. év mérlegét, ezzel szemben kérelmezõ csak az 1999. tört évi mérleget és az általa nem igényelt 2000. éves elõzetes mérleget csatolta, valamint nem csatolta 3 év referenciájának ismertetését.<br>
A Döntõbizottság vizsgálat tárgyává tette az ajánlatkérõ által a kérelmezõ ajánlatának érvénytelenségére felhozott indokokat és megállapította, hogy azok nem helytállóak.<br>
A Döntõbizottságnak a bíróság ítélkezési gyakorlatával alátámasztott joggyakorlata szerint nem teszi érvénytelenné az ajánlatot önmagában az tény, hogy az ajánlattevõ nem csatolja be a 44. § (1), (2) bekezdése alapján az alkalmasság vizsgálatára elõírt dokumentumok közül azokat, amelyekkel eleve nem rendelkezhet. Ennek tipikus példája a jelen közbeszerzési eljárás szerinti helyzet, amikor is kérelmezõ 1999-ben alakult, és 2000. évben három évre kellene mérleget és referenciát becsatolnia. Az ajánlat érvénytelenségéhez vezetõ hiánynak az minõsül, ha az ajánlattevõ pl. 5 éve alakult és nem csatolja be a megelõzõ 3 év mérlegét, vagy referenciaismertetését. Ugyancsak nem okoz érvénytelenséget a korábbi közbeszerzési eljárásban történt szállításokra vonatkozó referencia becsatolásának elmaradása sem, miután kérelmezõ még nem vett részt közbeszerzési eljárásban.<br>
A Döntõbizottság megállapítja, hogy ajánlatkérõ jogszerûtlenül minõsítette érvénytelennek a kérelmezõ ajánlatát, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Kbt. akként szabályozza az ajánlattevõ alkalmassá vagy alkalmatlanná minõsítésének módját, hogy a 44. § (1) és (2) bekezdésében meghatározza, hogy e körben milyen adatokat, tényeket vizsgálhat ajánlatkérõ, a (4) bekezdésben pedig elõírja ajánlatkérõ részére, hogy a vizsgálandó adatok, tények közül kiválasztva a felhívásban határozza meg azokat a körülményeket, melyek megléte, illetõleg hiánya vagy fogyatékossága miatt alkalmatlannak minõsíti ajánlattevõt a szerzõdés teljesítésére.<br>
Alkalmatlan a szerzõdés teljesítésére az az ajánlattevõ, aki nem felel meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján ajánlatkérõ által elõírt alkalmassági követelményeknek. Az alkalmassági követelményeknek nem megfelelõ ajánlattevõ szerzõdés teljesítésére való alkalmatlanságát a (6) bekezdés értelmében ajánlatkérõ köteles megállapítani, az alkalmatlanság kérdésében mérlegelési lehetõsége nincs.<br>
Az alkalmassági követelményeket az ajánlati felhívás 11. b) pontja tartalmazza. E pont szerint alkalmatlan a szerzõdés teljesítésére az az ajánlattevõ, akinek hitel- vagy fizetõképességét a számlavezetõ pénzintézet nem igazolta, akinek bármelyik évi mérlege veszteséget mutat és aki a beszerzés tárgyára nem rendelkezik referenciával.<br>
A kérelmezõ részérõl ezen kizáró okok egyike sem áll fenn.<br>
Számlavezetõ pénzintézete úgy nyilatkozott, hogy kérelmezõ "Bankunk felé fizetéseit mindig idõben teljesíti. Sorban állásai nincsenek." Egy másik nyilatkozatban bankgarancia kibocsátását vállalja kérelmezõ javára az ajánlattevõ részére nyújtandó teljesítési biztosítékként. Ezen nyilatkozatok tanúsítják a kérelmezõ hitel- és fizetõképességét.<br>
A kérelmezõ által becsatolt 1999. évi mérleg nem mutat ki veszteséget.<br>
A becsatolt referencialistában szinte valamennyi, a beszerzés tárgyát képezõ termék (folyadékadagolók, termosztátok, darálók stb.) szállítására vonatkozó adat szerepel.<br>
A Döntõbizottság megállapítja, hogy kérelmezõ részérõl nem áll fenn a felhívásban meghatározott alkalmatlansági ok. A Döntõbizottság megállapítja, hogy ajánlatkérõ a kérelmezõ alkalmatlanságára vonatkozó döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését, ezért a Döntõbizottság ajánlatkérõ ezen döntését megsemmisítette.<br>
A Döntõbizottság nem végezte el az ajánlatok értékelését, egyrészrõl azért, mert kérelmezõ kérelme nem vonatkozott annak megállapítására, hogy ajánlata kedvezõbb a nyertes ajánlatnál, másrészrõl pedig azért, mert az ajánlatoknak ajánlatkérõt megelõzõ elbírálása ajánlatkérõ kizárólagos jogkörének elvonását eredményezné.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésének rendelkezésére, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 26.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>