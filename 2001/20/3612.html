<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3612)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.119/10/2001.<br>
<br>
Tárgy: a Döntõbizottság elnöke által kezdeményezett jogorvoslati eljárás a FEMAT Hungária Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzései Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által a FEMAT Hungária Kft. (8973 Csesztreg, Ady E. u. 49., képviseli: dr. Bárdos László ügyvéd 8900 Zalaegerszeg, Ady E. u. 2. a továbbiakban: ajánlatkérõ) "1 db CNC vízszintes fúrómarómû beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) és d) pontját, ezért ajánlatkérõvel szemben 1 500 000 Ft azaz egymillió-ötszázezer forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok tartalma, az ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ nagy méretû, bonyolult acélszerkezetek gyártásával és forgácsoló megmunkálásával foglalkozik. Ajánlatkérõ a fém alkatrész és részegységgyártó kapacitását kívánta bõvíteni, melynek tervezett beruházási költsége 124,7 M Ft, és 15 fõ számára biztosít új munkahelyet, amely évenként 115 M Ft-os átlagos többletárbevétellel járul hozzá a magyar gazdaság teljesítéséhez. Ennek figyelembevételével a Gazdasági Minisztérium a beruházási költségekhez 24,7 M Ft vissza nem térítendõ támogatást biztosított a gazdaságfejlesztési célelõirányzatból, további 15 M Ft vissza nem térítendõ támogatást nyújtott az AFC (aktív foglalkoztatási célok) keretébõl. A támogatás elnyerését tanúsító iratok közül az elõbbi 2001. január 16-i, az utóbbi 2000. december 21-i keltezésû.<br>
Ajánlatkérõ még a fenti támogatások elnyerését megelõzõen 2000. július 6-án kelt Zala Megyei Területfejlesztési Tanács 26/2000. (VII. 3.) számú határozata alapján 10 000 E Ft támogatást kapott.<br>
Ajánlatkérõ az elnyert támogatásokra tekintettel a közbeszerzési törvény hatálya alá tartozó szervezetté vált és ennek alapján 2001. február 7-én hirdetmény közzététele nélküli tárgyalásos eljárást indított, amelyrõl értesítette a Döntõbizottság elnökét is.<br>
A megküldött ajánlati felhívás a beszerzés tárgyát 1 db CNC vízszintes fúrómarómû beszerzésében jelölte meg. Az ajánlati felhívás részletesen tartalmazta a fúrómarómû mûszaki paramétereit is, azonban ezen mûszaki paraméterek betartásán túl alternatív megoldások nyújtására is ajánlattételi lehetõséget biztosított.<br>
Az ajánlati felhívás tartalmazta, hogy az ajánlatkérõ pénzügyi, gazdasági és mûszaki alkalmasság igazolására adatokat nem kér az ajánlattevõtõl.<br>
Ajánlatkérõ az elbírálási szempontok között meghatározta a szállítási határidõt, az üzembe helyezési ajánlatot és a fizetési feltételeket, amelyekre vonatkozóan súlyszámokat meghatározott. A tartalmi elemekre adható pontszámok alsó és felsõ határa meghatározásra azonban nem került.<br>
A Döntõbizottság elnöke részére megküldött tájékoztató nem tartalmazta a hirdetmény közzététele nélküli tárgyalásos eljárás jogalapjának megjelölését, illetõleg nem tartalmazott információt az ajánlattételre felkért szervezetrõl sem.<br>
A Döntõbizottság elnöke a törvényes határidõn belül 2001. február 27-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a hirdetmény közzététele nélküli tárgyalásos eljárás alkalmazásának jogalapja nem állapítható meg, azaz, hogy jogszerûen folytat-e hirdetmény közzététele nélküli tárgyalásos eljárást ajánlatkérõ. Ennek alapján indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy jogszerûen folytat hirdetmény közzététele nélküli tárgyalásos eljárást. A hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és d) pontját jelölte meg.<br>
Ajánlatkérõ ajánlattételre a FEMAT Fertigungstechnik GmbH-t hívta fel.<br>
Ajánlatkérõ a tárgyaláson a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és d) pontjára való hivatkozás jogalapjának fennállását részletesen megindokolni nem tudta. Elõadta, hogy korábban a beszerzés tárgyát képezõ fúrómarómû beszerzése vonatkozásában a piacon informálódott és ennek a cégnek a gyártmányát tekintette legjobbnak. A közbeszerzési eljárás megindítását megelõzõen végzett piackutatás alapján több céggel tárgyaltak, azonban a cégek által adott ajánlatok számukra, azok árfekvése miatt nem volt kedvezõ. A d) pontra vonatkozóan ajánlatkérõ maga is elismerte, hogy a Kbt.-ben e pontban rögzített feltételek nem állnak fenn, ezen pont megjelölésére tévedésbõl került sor.<br>
Ajánlatkérõ a közbeszerzési eljárást lefolytatta és a szerzõdést 2001. március 13-án megkötötte, amely szerint a beszerzés értéke 3 880 000 ATS + áfa.<br>
A Döntõbizottság a közbeszerzési eljárásban rendelkezésre álló iratok és az ajánlatkérõ tárgyaláson tett nyilatkozata alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni; továbbá a d) pont esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján tehát, akkor alkalmazható a hirdetmény közzététele nélküli tárgyalásos eljárás, ha a beszerzés tárgyára tekintettel kizárólag egy meghatározott személy képes teljesíteni a szerzõdést.<br>
Ajánlatkérõ nyilatkozatában maga is elismerte, hogy a beszerzés tárgyát képezõ fúrómarómû gyártásával több cég is foglalkozik, a beszerzés tárgya nem rendelkezik olyan mûszaki sajátossággal, amit csak egy gyártó tud teljesíteni. Az ajánlattételre felhívott cég kizárólag azért volt számára kedvezõ, mert az általa gyártott fúrómarómû mûszaki paramétereit már ismerte, azokat igen kedvezõnek tartotta. Ezen indokok azonban a fenti törvényhely alkalmazását nem teszi lehetõvé. A beszerzés tárgyát képezõ fúrómarómû elõállítására több cég is képes, illetve alkalmas, kizárólagosság nem áll fenn, a legkedvezõbb ajánlatot nyílt eljárásban is kiválaszthatta volna.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjának feltételei ajánlatkérõ által is elismerten nem állnak fenn jelen esetben, hiszen e beszerzés tárgyában hirdetmény a kedvezõ feltételek igénybevételére vonatkozóan közzétételre nem került, tehát e törvényi feltétel hiányában ezen szakaszra alapított eljárásfajta alkalmazása nem jogszerû.<br>
A Döntõbizottság tehát megállapította, hogy a hirdetmény közzététele nélküli tárgyalásos eljárás alkalmazásának jogalapjául megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és d) pontjában foglalt feltételek jelen közbeszerzési eljárásban nem állnak fenn.<br>
A Döntõbizottság eljárása során észlelte, hogy az ajánlati felhívás sem felelt meg a Kbt. vonatkozó rendelkezéseinek.<br>
Az ajánlatkérõ az ajánlati felhívásában elõírta, hogy pénzügyi, gazdasági és mûszaki alkalmasság igazolására az ajánlattevõktõl adatokat nem kér.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdés kimondja, hogy az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2/d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Az ajánlati felhívás kötelezõ eleme a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú melléklet 8. pontjában foglaltak, azaz a résztvevõk pénzügyi, gazdasági és mûszaki alkalmassága igazolására kért adatok és tények.<br>
Az e körben kérhetõ igazolási módokat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a tartalmazza.<br>
Ajánlatkérõ tehát az ajánlati felhívásban köteles meghatározni e körben milyen adatokkal kívánja az ajánlattevõk pénzügyi, gazdasági és mûszaki alkalmasságát igazoltatni.<br>
Az ajánlati felhívás továbbá az ajánlatok elbírálásának szempontjait nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésben elõírt módon határozta meg, a részszempontok tartalmi elemeire adható pontszámok alsó és felsõ határát nem határozta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése az alábbiakat tartalmazza. Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
Ajánlatkérõ tehát köteles lett volna ezen jogszabályi rendelkezés alapján meghatározni a részszempontok tartalmi elemeinek értékelése során adható pontszám alsó és felsõ határát, mely minden részszempont esetén azonos.<br>
A Döntõbizottság tekintettel arra, hogy a hirdetmény közzététele nélküli tárgyalásos eljárás jogalapja vonatkozásában már a jogsértést megállapította, így az ajánlati felhívás jogszabálysértõ rendelkezései miatt külön jogsértés megállapításától eltekintett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a Kbt. 88. § (1) bekezdés f) pontja alapján határozott a bírság kiszabásáról.<br>
A Döntõbizottság a bírság mértékének megállapításánál figyelembe vette a beszerzés értékét 3 880 000 ATS, valamint az elkövetett jogszabálysértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 9.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>