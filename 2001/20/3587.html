<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3587)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.114/8/2001.<br>
<br>
Tárgy: a DÉLÉPÍTÕ Építõ és Szerelõ Rt. jogorvoslati kérelme Békés Megye Képviselõtestülete Önkormányzati Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLÉPÍTÕ Építõ és Szerelõ Rt. (6721 Szeged, Bocskai út 10–12., képviseli: dr. Gyõry András ügyvéd 6720 Szeged, Széchenyi tér 5., a továbbiakban: kérelmezõ) jogorvoslati kérelmének, amelyet Békés Megye Képviselõtestülete Önkormányzati Hivatala (5600 Békéscsaba, Derkovics sor, Megyeháza, Pf. 118, képviseli: dr. Gyebnár László ügyvéd 5600 Békéscsaba, Blasics sétány 7. I. em. 3., a továbbiakban: ajánlatkérõ) "a Szarvasi Szociális Otthon rekonstrukciójának és bõvítésének kivitelezése" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvényt (a továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés 2. fordulatát. Ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére 30 000 Ft igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárás lefolytatására vonatkozó részvételi felhívási hirdetménye 2000. augusztus 23-án jelent meg a Közbeszerzési Értesítõben. Az elõminõsítési szakasz lezárása után az elõminõsítettek részére ajánlati felhívást küldött ki 2000. november 3-án. Az ajánlati felhívás szerint a Szarvasi Szociális Otthon rekonstrukciójára és bõvítésére kellett ajánlatot tenni az elõminõsített cégeknek. Az ajánlati felhívásban határozta meg az ajánlatkérõ az ajánlatok elbírálásának fõbb szempontját, mely az összességében legelõnyösebb ajánlat volt az alábbi részszempontok figyelembevétele mellett.<br>
	részszempontok	súlyszámok<br>
– a dokumentáció részét képezõ szerzõdési feltételeknél kedvezõbb feltételek vállalása	6<br>
– ajánlati ár	5<br>
– teljesítési, határidõ, részteljesítési határidõ	4<br>
– vállalkozói díj fizetésének ütemezése, <br>
mûszaki elõteljesítés mértéke	3<br>
Az egyes részszempontokra adható ponthatár 1–10 pontig terjedt.<br>
<br>
Az ajánlatkérõ a konzultáción közölte az ajánlattevõ képviselõivel, hogy 2000. december 5-én kelt levelében az ajánlati árra adható pontszám megállapítása az alábbi képlettel történik:<br>
legalacsonyabb ár: vizsgált ajánlati ár x 10 x súlyszám = részszempont értékelési pontszám. A többi részszempontnál a legkedvezõbb ajánlat 10, a legkedvezõtlenebb 1 pont, a kettõ között lineáris interpolálással.<br>
Az ajánlattételi határidõig – 2000. december 15-ig – ajánlatot nyújtott be a BÁÉV Rt., a Középületépítõ Rt., a Herma Kft., a Strabag Építõ Kft. és kérelmezõ. Az ajánlattételi szakaszban az ajánlatkérõ helyszíni szemlével egybekötött konzultációt tartott, ahol az ajánlattevõk az ajánlati dokumentáció és a felhívás feltételeivel összefüggésben kérdéseket intézhettek az ajánlatkérõhöz. Az ajánlatok értékelését követõen a közbeszerzési eljárás eredményhirdetésére 2001. február 9-én került sor, ahol az ajánlatkérõ a Herma Kft. ajánlatát hirdette ki nyertesnek, az azt követõ összességében legelõnyösebb ajánlatot a BÁÉV Rt. tette.<br>
Ajánlatkérõ és a nyertes ajánlattevõ a vállalkozási szerzõdést 2001. február 19-én megkötötte.<br>
Kérelmezõ jogorvoslati kérelmében sérelmezte ajánlatkérõ értékelését, mégpedig a tekintetben, hogy az ajánlatkérõ az egyes részszempontoknál nem alkalmazta a legkedvezõbb ajánlatra a maximális, a legkedvezõtlenebb ajánlatra a minimális pontszám kiosztását, valamint az ajánlati árak között olyan nagymértékû szórás volt, amely lehetõséget adott volna az ajánlatkérõnek, hogy a nyertes ajánlattevõ ajánlati árára rákérdezzen a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján. Álláspontja szerint a nyertes ajánlattevõ által megajánlott ajánlati áron nem lehet a teljes mûszaki tartalmat megvalósítani. Az ajánlatkérõnek a kirívóan alacsony ellenszolgáltatás miatt magyarázatra kellett volna felszólítani a nyertes ajánlattevõt. Kérte a Döntõbizottságot, hogy állapítsa meg a jogsértést, alkalmazzon bírság-szankciót az ajánlatkérõvel szemben és kötelezze a jogorvoslati eljárásban felmerült költségeinek a viselésére.<br>
Az ajánlatkérõ érdemi ellenkérelmében a jogorvoslati kérelem elutasítását indítványozta. A Herma Kft. ajánlata mindenben megfelelt a mûszaki dokumentációban foglalt feltételeknek, így nem kellett õt az ajánlati ár miatt magyarázatra felhívnia, a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt törvényi követelménybõl nem olvasható az ki, hogy az ajánlatkérõ köteles lenne az alsó, illetve a felsõ ponthatárt is az ajánlatok értékelésekor kiosztania, egyebekben az értékelésében megállapítható az arányosság és a lineáris interpoláció. Azt elismerte, hogy 2000. december 5-én külön is felhívta az ajánlattevõ figyelmét arra, hogy milyen képlet alapján fogja pontozni az ajánlati árat, illetve a többi részszempontnál alkalmazni fogja a legkedvezõbb ajánlat 10, a legkedvezõtlenebb 1 pont közötti lineáris interpolálással megállapított értékelést. Amennyiben a kérelmezõ által vitatott jogsértés esetlegesen megállna, akkor sem változtatna a helyezési sorrenden, mivel az 1. és a 2. helyezett ugyanaz a gazdasági társaság lenne, kérelmezõ ajánlatával nem lehetne az összességében legelõnyösebb ajánlatot benyújtó.<br>
A jogorvoslati eljárásban az egyéb érdekelt ajánlattevõk érdemi észrevételt nem tettek.<br>
A Döntõbizottság a jogorvoslati kérelem alapján ideiglenes intézkedésként a szerzõdéskötést megtiltotta, viszont ez az ideiglenes intézkedés reparáló jelleggel nem bírhatott, mivel az ajánlatkérõ és a nyertes ajánlattevõ már a kiadmányozása elõtt a szerzõdést megkötötte.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem részben alapos. Alapos abban a részében, amely támadja az ajánlatkérõnek az egyes részszempontokra vonatkozó azon értékelését, mely szerint nem került kiosztásra a legkedvezõtlenebb ajánlati vállalásra a minimális pontszám, illetve a legkedvezõbb ajánlati vállalásra a maximális pontszám. Alaptalan viszont a kérelem abban a részében, mely szerint a nyertes ajánlattevõ által megajánlott áron nem lehet teljes körû mûszaki tartalmában a beruházás megvalósítása.<br>
A Döntõbizottság megvizsgálta a nyertes ajánlattevõ ajánlati árát, illetve az ajánlatkérõnek a dokumentációban megfogalmazott elvárásait és megállapította, hogy a nyertes ajánlattevõ ajánlata teljes mértékben lefedi a dokumentációban foglalt követelményeket, így az ajánlat érvénytelenségérõl szó sem lehet. Az, hogy a nyertes ajánlattevõ 511 290 954 Ft ajánlati áron megvalósíthatja a beruházást, ez annak köszönhetõ, hogy más beszerzési forrásból tudta kedvezõen kialakítani a költség kimutatását, amelybõl az ajánlati ára tevõdött. A nyertes ajánlattevõ és a kérelmezõ árképzésének különbségébõl adódó ajánlati árkülönbséget elsõsorban az egységárak eltérõsége alapozza meg az ajánlati ár közötti majdnem 100 M Ft-os különbség jórészt erre vezethetõ vissza. A kérelmezõ által ajánlott anyagárak jóval magasabbak a nyertes ajánlatban lévõ egységáraknak.<br>
A részszempontok szerint ajánlati tartalmi elemek értékelésével kapcsolatosan az ajánlatkérõ 2000. december 5-én kelt levelében önmaga határozta meg, hogy az ajánlati árnál egy képletet fog alkalmazni és a többi részszempontnál alkalmazni fogja a minimális és maximális pontszám kiosztását. Ez utóbbi vállalását azonban nem valamennyi részszempontnál alkalmazta, így a Döntõbizottság álláspontja szerint az ajánlatkérõ nem a saját maga által felállított értékelési módszer szerint értékelte az ajánlatokat, ezért a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulatát megsértette, mely szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van. A jogsértés megállapítása során a Döntõbizottság tekintettel volt arra, hogy ajánlatkérõ tájékoztató levelét még az ajánlattételi határidõn belül juttatta el az ajánlattevõkhöz, ezzel az a felhívás részévé vált.<br>
A Döntõbizottság megvizsgálta azt is, hogy ez a pontozásos értékelés kihatott-e egyáltalán az eljárás eredményére, fõképpen az 1. és a 2. helyezett sorrendjét megváltoztathatta-e. A táblázatokból kitûnõen megállapítható, hogy a helyezési sorrendben nem változtatott az a pontozásos értékelés, amelyet a Döntõbizottság végzett el az ajánlatkérõ által 2000. december 5-én alkotott szabály szerint.<br>
Az ajánlatok értékelése két variációban:<br>
A. Az ajánlatkérõ döntését megalapozó értékelése, amelynek alapján eredményt hirdetett.<br>
B. Az ajánlatkérõ 2000. december 5-én kelt levelében az ajánlatadók részére megküldött tájékoztatás szerinti értékelés, melyben az ajánlatok elbírálási elveként az alábbiakat jelöli meg:<br>
– az ajánlati árra adható pontszám megállapítása az alábbi képlettel történik legalacsonyabb ár: vizsgált ajánlati ár × 10 × súlyszám = részszempont értékelési pontszám<br>
– a többi részszempontnál a legkedvezõbb ajánlat 10, a legkedvezõtlenebb 1 pont, a kettõ között lineáris interpolálással.<br>
<br>
Elbírálás részszempontjai	súlyszámok<br>
– kedvezõ szerzõdési feltételek vállalása	6<br>
– ajánlati ár	5<br>
– teljesítési határidõ	4<br>
– mûszaki, pénzügyi elõteljesítés	3<br>
<br>
HERMA Kft.<br>
		Értékelési	Ért. pontszám <br>
		pontszám	és súlyszám<br>
			szorzata<br>
		A	B	A	B<br>
– kedvezõ szerzõdési <br>
feltételek vállalása	9	8	54	48<br>
– ajánlati ár	10	10	50	50<br>
– teljesítési határidõ	10	10	40	40<br>
– mûszaki, pénzügyi <br>
elõteljesítés	6	7	18	21<br>
– A súlyszámmal szorzott<br>
értékelési pontszámok<br>
összegei ajánlattevõként A		162<br>
	B			159<br>
– Helyezés A			I.<br>
B				I.<br>
<br>
BÁÉV Kft.<br>
		Értékelési	Ért. pontszám <br>
		pontszám	és súlyszám<br>
			szorzata<br>
		A	B	A	B<br>
– kedvezõ szerzõdési <br>
feltételek vállalása	10	10	60	60<br>
– ajánlati ár	9	9,5	45	48<br>
– teljesítési határidõ	9	9	36	36<br>
– mûszaki, pénzügyi <br>
elõteljesítés	1	1	3	3<br>
– A súlyszámmal szorzott<br>
értékelési pontszámok<br>
összegei ajánlattevõként A		144<br>
	B			147<br>
– Helyezés A			II.<br>
B				II.<br>
<br>
Délépítõ Rt.<br>
		Értékelési	Ért. pontszám <br>
		pontszám	és súlyszám<br>
			szorzata<br>
		A	B	A	B<br>
– kedvezõ szerzõdési <br>
feltételek vállalása	8	6	48	36<br>
– ajánlati ár	7	7,3	35	37<br>
– teljesítési határidõ	7	1	28	4<br>
– mûszaki, pénzügyi <br>
elõteljesítés	4	3	12	9<br>
– A súlyszámmal szorzott<br>
értékelési pontszámok<br>
összegei ajánlattevõként A		123<br>
	B			86<br>
– Helyezés A			III.<br>
B				V.<br>
<br>
KÖZTERÜLETÉPÍTÕ Rt.<br>
		Értékelési	Ért. pontszám <br>
		pontszám	és súlyszám<br>
			szorzata<br>
		A	B	A	B<br>
– kedvezõ szerzõdési <br>
feltételek vállalása	6	1	36	6<br>
– ajánlati ár	8	7,8	40	39<br>
– teljesítési határidõ	8	7	32	28<br>
– mûszaki, pénzügyi <br>
elõteljesítés	1	10	3	30<br>
– A súlyszámmal szorzott<br>
értékelési pontszámok<br>
összegei ajánlattevõként A		111<br>
	B			103<br>
– Helyezés A			V.<br>
B				III.<br>
<br>
STRABAG Kft.<br>
		Értékelési	Ért. pontszám <br>
		pontszám	és súlyszám<br>
			szorzata<br>
		A	B	A	B<br>
– kedvezõ szerzõdési <br>
feltételek vállalása	7	3	42	18<br>
– ajánlati ár	7	7,4	35	37<br>
– teljesítési határidõ	9	9	36	36<br>
– mûszaki, pénzügyi <br>
elõteljesítés	1	1	3	3<br>
– A súlyszámmal szorzott<br>
értékelési pontszámok<br>
összegei ajánlattevõként A		116<br>
	B			94<br>
– Helyezés A			IV.<br>
B				IV.<br>
<br>
A táblázatban szereplõ pontszámok indoklása azonos az ajánlatkérõ által készített összegzés az eljárásról 2/c pont szerinti indoklással; kivéve a B. variáció szerinti 4. részszempont – mûszaki, pénzügyi elõteljesítés – értékelésére adott indoklást. Ennek a részszempontnak az elbírálásánál elkerülte az ajánlatkérõ figyelmét, hogy a pénzügyi ütemezés szerint a végszámlát a mûszaki teljesítést követõen 15 hónappal késõbb kívánja benyújtani a Középületépítõ Rt. és 13 hónappal késõbb a Délépítõ Rt. Mivel a szerzõdéses feltételek szerint a végszámla a mûszaki teljesítést követõen 12 hónapon belül lefolytatott utófelülvizsgálati eljárást követõen benyújtható, ezért a Döntõbizottság álláspontja szerint az ezt meghaladó vállalás ebben a körben értékelhetõ.<br>
Az A. és B. variáció szerinti értékeléseket összehasonlítva megállapítható, hogy a sorrend az I. és II. helyezett vonatkozásában nem változik!<br>
A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél eljárva a Kbt. 88. § (l) bekezdés d) és h) pontja szerinti jogkövetkezményt alkalmazta. A Döntõbizottság a bírság szankció alkalmazásától eltekintett, mivel az ajánlatkérõ értékelése ha vitathatóan is, nem az általa közölt módszer szerint történt, az eljárás eredményére kihatással nem volt, így sem az elsõ, sem a második helyezett helyezési sorrendjét nem befolyásolta. Egyebekben a jogorvoslati kérelmet a Kbt. 88. § (1) bekezdés a) pontja alapján utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 6.<br>
<br>
Dr. Eke Pekács Tibor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>