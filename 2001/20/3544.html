<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3544)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.121/4/2001.<br>
<br>
Tárgy: az Amerot International Marketing Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Amerot International Marketing Kft. (2200 Monor, Táncsics M. u. 13., a továbbiakban: kérelmezõ) jogorvoslati kérelmét, melyet a MÁV Rt. Anyaggazdálkodási és Külkereskedelmi Hivatal (1062 Bp., Podmaniczky u. 24/A., a továbbiakban: ajánlatkérõ) különbözõ üzemmódú heterogén összetételû gépparkhoz egységes, a legmagasabb teljesítményû motorolaj és közúti hajtómûolaj beszerzése tárgyú közbeszerzési eljárása ellen nyújtott be, érdemi vizsgálat lefolytatása nélkül elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A MÁV Rt. részvételi felhívása elõminõsítéses eljárás lefolytatására a Közbeszerzési Értesítõ 1997. március 12-i számában jelent meg, amelyben különbözõ üzemmódú heterogén összetételû gépparkhoz egységes, a legmagasabb teljesítményû motorolaj és közúti hajtómûolaj beszerzésére kértek be részvételi jelentkezéseket. A kérelmezõt az elõminõsítéses eljárásban alkalmasnak minõsítette az ajánlatkérõ a szerzõdés teljesítésére, majd ezt követõen 2000. október 25-én kelt levélben tájékoztatta a kérelmezõt, hogy a közbeszerzési eljárás további menetét részben megvalósult, vagy megvalósítani kívánt átszervezések miatt nem tudja az eredetileg tervezett határidõben lebonyolítani, ezért eredménytelenné nyilvánította.<br>
Tájékoztatta a kérelmezõt arról is, hogy a motor- és hajtómûolajok beszerzésére új pályázatot fog kiírni.<br>
Kérelmezõ ezt követõen 2001. február 22-én nyújtotta be a jogorvoslati kérelmét, és kérte annak megállapítását, hogy a MÁV Rt., azaz az ajánlatkérõ jogtalanul mellõzte a közbeszerzési eljárás lefolytatását, és ezáltal jogsértést követett el.<br>
A Döntõbizottság megvizsgálta a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdése és (3) bekezdésére figyelemmel és megállapította, hogy az nem felel meg a Kbt. 80. § (1) bekezdésének, valamint a jogorvoslati kérelmen az igazgatási szolgáltatási díjat illetékbélyegben rótta le a kérelmezõ, ezért 2001. február 23-án kelt 121/2/2001. számú hiánypótlási felhívásában felhívta kérelmezõt a fenti hiányok pótlására. A hiánypótlási felhívást a kérelmezõ 2001. február 27-én vette át.<br>
Ezt követõen 2001. március 2-án kelt levelében a kérelmezõ bejelentette, hogy a kérelemhez csatolt 30 000 Ft illetékbélyeg visszaküldését kéri, mivel az ajánlatkérõ ellen beadott kérelmüket határidõn túl tudták csak érvényesíteni, így azt visszavonják.<br>
A Döntõbizottság megállapította, hogy a kérelmezõ a hiánypótlási felhívásnak a megadott határidõn belül nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2), (3), (4) és (6). bekezdései kimondják, hogy:<br>
A Bizottság kérelemre indult eljárásáért – az eljárás megindításakor – harmincezer forint igazgatási szolgáltatási díjat kell fizetni.<br>
Ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja a kérelmezõt a hiányok öt napon belüli pótlására.<br>
Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A (2) bekezdés szerinti díj, a 85. § és a 88. § (1) bekezdésének f) pontja szerinti bírság (pénzbírság) beszedésére a Tanács jogosult, melyet a Tanácsnak a Magyar Államkincstárnál vezetett számlájára kell befizetni. A teljes díj és a bírság (pénzbírság) huszonöt százaléka a Tanács saját bevétele, a fennmaradó hetvenöt százalék a központi költségvetés központosított bevételét képezi.<br>
Kérelmezõnek a hiánypótlást 2001. március 5-ig bezárólag kellett volna teljesítenie, mivel e határidõn belül nem pótolta a kérelem hiányait, ezért a Döntõbizottság a jogorvoslati kérelmet érdemi vizsgálat lefolytatása nélkül a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 3.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>