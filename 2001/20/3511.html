<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3511)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.106/8/2001.<br>
<br>
Tárgy: a POLlTERM PLUSZ Kft. jogorvoslati kérelme Békés Megye Képviselõ Testülete Önkormányzati Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A POLITERM PLUSZ Építõipari Vállalkozási és Kereskedelmi Kft. (5600 Békéscsaba, Csorvási út 19/3., a továbbiakban: kérelmezõ) jogorvoslati kérelmét, melyet a Békés Megye Képviselõ Testülete Önkormányzati Hivatala (5600 Békéscsaba, Derkovits sor 2., Megyeháza, Pf. 118, képviseli dr. Gyebnár László ügyvéd, 5600 Békéscsaba, Wlassics stny. 7. I/3., továbbiakban: ajánlatkérõ) "Szakosított Ápoló Gondozó Otthon és Rehabilitációs Központ rekonstrukciójának és bõvítésének kivitelezése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 23-án részvételi felhívást tett közzé a Közbeszerzési Értesítõ 34. számában elõminõsítési eljárás megindítására (4897) a rendelkezõ részben írt tárgyban. A felhívás 3. c) pontja szerint részajánlat nem volt megengedett. A 4. pont azt tartalmazta, hogy a teljesítés határideje 2002. június 30-a. Az 5. pontban kikötötte ajánlatkérõ, hogy közös ajánlattétel esetében a vezetõ céget meg kell jelölni és a közös ajánlattevõknek a kötelezettség teljesítésére együttes és egyetemleges felelõsséget kell vállalniuk.<br>
Az elõminõsítési eljáráson alkalmasnak minõsített felek részére ajánlatkérõ az ajánlati felhívást 2000. november 3-án küldte meg.<br>
Ajánlati dokumentáció is készült, mely részletes ajánlati kiírásból, szerzõdéstervezetbõl, 4., 5. sz. mellékletbõl (adatlap), építési engedélybõl, és a mûszaki tervdokumentációból, valamint a költségvetési kiírásból állt.<br>
Ajánlatkérõ az összességében legelõnyösebb ajánlat kiválasztásához meghatározta a bírálati szempontokat is az alábbiak szerint:<br>
részszempontok	súlyszámok<br>
<br>
1. a dokumentáció részét képezõ szerzõdéses feltételeknél kedvezõbb feltételek vállalása (garancia, kötbér stb.)	6<br>
<br>
2. az ajánlati ár	5<br>
<br>
3. teljesítési határidõ, részteljesítési határidõ	4<br>
<br>
4. vállalkozói díj fizetésének ütemezése, mûszaki elõteljesítés mértéke	3<br>
Ajánlatkérõ azt is meghatározta, hogy az egyes részszempontokra adható pontszám 1–10-ig terjed.<br>
Ugyanitt írta elõ ajánlatkérõ azt is, hogy az eljárás eredményét 2001. február 9-én 10 órakor nyilvánosan hirdeti ki, valamint azt is, hogy a nyertes ajánlattevõvel a szerzõdés megkötésére 2001. február 19. napján kerül sor. Az ajánlati felhívás 4. pontja az egyéb kötelezõ rendelkezések között azt tartalmazza az elsõ bekezdésben, hogy az ajánlatot szerzõdéstervezet formájában kell megtenni a dokumentációban foglalt feltételek szerint. Az építési-vállalkozási szerzõdéstõl és a mellékletében foglaltaktól eltérni csak az ajánlatkérõre kedvezõbb feltételek vállalása esetén véleményeltérési nyilatkozattal lehet. E rendelkezés megszegése az ajánlat érvénytelenségét eredményezi.<br>
Ajánlatkérõ részletes ajánlati kiírást is készített, melynek 1. pontjában közölte, hogy az ajánlattétel tárgyát képezik az épület ún. építõmesteri és szakipari, épületgépészeti, közmû- és mélyépítési, valamint a felvonóépítési munkái a tenderanyag szerint. Itt írták elõ azt is, hogy az ajánlattételnek nem részei az egyébként teljes körû feladat felmérése céljából átadásra kerülõ komplett tenderdokumentáció alábbi szakterületei, így azokra ajánlat nem adható:<br>
"– a létesítmények használatához szükséges elsõ beszerzésekre, azok elhelyezésére, berendezésére és üzembe helyezésére,<br>
– a hírközlési, telekommunikációs (telefon, telefax, e-mail, tv, rádió stb.), tûzriasztási berendezések beszerzésére, a számítógéppark fejlesztésére, de a tenderanyagban meghatározott csatlakozásokat a generálvállalkozónak ki kell építenie,<br>
– tervezésre, tervezõi mûvezetésre, lebonyolításra"<br>
A II. részben az ajánlatok kötelezõ tartalma és az ezzel kapcsolatos kikötések, elõírások között ajánlatkérõ az alábbi négy pontot jelölte meg:<br>
"1. ajánlati blanketta az ajánlat alapdokumentuma, ûrlapja a jelen kiírás melléklete szerint,<br>
<br>
2. az ajánlati biztosíték átutalásának igazolása,<br>
<br>
3. vállalkozási szerzõdéstervezet mellékleteivel felszerelve, cégszerûen aláírva a véleményeltéréssel, vagy anélkül,<br>
<br>
4. egyéb, ajánlattevõ kiegészítõ közlendõi"<br>
Ajánlatkérõ helyszíni konzultációt tartott 2000. november 28-án. Az itt felmerült kérdésekre a választ a helyszínen, majd írásban is megadta a felek részére.<br>
A 2000. december 15-i ajánlattételi határidõig négy ajánlat érkezett, nevezetesen a BÁÉV Rt.-tõl, a Herma Kft.-tõl, a Strabag Kft.-tõl, valamint a kérelmezõ és a Délépítõ Rt. konzorciumától.<br>
Az ajánlatok bontása során ajánlatkérõ ismertette az ajánlattevõk nevét, székhelyét, a bruttó vállalkozási díjat, valamint a teljesítési határidõt. Minden egyes ajánlattevõnél az eljárás során megállapította azt is a bontás alkalmával ajánlatkérõ, hogy valamennyi ajánlattevõ az ajánlati biztosítékot befizette, és ezt a tényt pénzintézeti nyilatkozattal igazolta.<br>
Ajánlatkérõ a 17/1995. (XII. 1.) Kb. számú rendelettel kiadott szabályoknak megfelelõen Munkacsoportban értékelte az ajánlatokat, majd a Munkacsoport értékelõ javaslatot készített a Közbeszerzési Bizottság részére. A Közbeszerzési Bizottság az értékelést elvégezve javaslatot készített a döntésre jogosult képviselõ-testület részére, miszerint az eljárás nyertese a BÁÉV Rt. 165 ponttal, az azt követõ legelõnyösebb ajánlatot a Herma Kft. tette 118 ponttal. Ezen értékelés szerint a kérelmezõi konzorcium 111, míg a Strabag Kft. 110 pontot kapott.<br>
A képviselõ-testület a 2/2001. (II. 2.) Kb. határozatával döntött a fentieknek megfelelõen, így a 2001. február 9-i eredményhirdetésen ezt ki is hirdette ajánlatkérõ képviselõje. Az értékelésrõl összegzés is készült, majd ajánlatkérõ a szerzõdést 2001. február 19-én a nyertesnek kihirdetett BÁÉV Rt.-vel megkötötte.<br>
Kérelmezõ 2001. február 21-én jogorvoslati kérelemmel fordult a Döntõbizottsághoz, melyben kérte a jogorvoslati eljárás keretében az ajánlatkérõ eljárást lezáró döntésének megsemmisítését és ajánlatkérõ új eljárásra kötelezését. Kérte annak vizsgálatát is, hogy a nyertes ajánlattevõ által adott mûszaki tartalom megfelel-e az ajánlati dokumentációnak az általuk adott ajánlati áron. Kérte továbbá, hogy a Döntõbizottság ideiglenes intézkedéssel a szerzõdés megkötését tiltsa meg és az ügyben tartson tárgyalást is.<br>
Kérelmét a tárgyaláson változatlanul fenntartva azzal indokolta, hogy a tárgyi eljárásban részt vevõ ajánlattevõk közül megítélése szerint sem a gyõztesnek kihirdetett BÁÉV Rt., sem a második helyezett Herma Kft. nem az ajánlati dokumentáció szerinti mûszaki tartalomra tett ajánlatot, mert az általuk közölt ajánlati áron ez a feladat nem valósítható meg. Véleménye szerint az ajánlati dokumentációban rögzített mûszaki tartalom teljes körû megvalósítására a reális ár legalább 50%-kal magasabb, mint a nyertes ajánlatban szereplõ ár. Sérelmezte azt is, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint a kirívóan alacsony ár vonatkozásában nem kért magyarázatot a nyertes ajánlattevõtõl. Elõadta azt is, hogy a 26 éves szakmai tapasztalatuk alapján az a véleménye, hogy a nyertes ajánlatában szereplõ áron szinte lehetetlen megfelelõ ajánlatot tenni a felhívásnak és a dokumentációnak megfelelõen. Ennek alátámasztására úgy nyilatkozott, hogy az ajánlati árukhoz képest nyomott áron dolgozó Strabag Kft. árajánlata is magasabb a nyertes, valamint a másodiknak kihirdetett ajánlattevõ áránál.<br>
A Döntõbizottság a törvényi feltételek hiányában a kért ideiglenes intézkedést nem alkalmazta a jogorvoslati eljárás során.<br>
Ajánlatkérõ írásos észrevételében és a tárgyaláson kérte a kérelem elutasítását elsõdlegesen elkésettség miatt. Kérelmét azzal indokolta, hogy kérelmezõ 2000. december 15-én az ajánlatok felbontásánál jelen volt, ennélfogva a nyertes ajánlattevõ által megajánlott ellenérték mértékérõl már ekkor tudomást szerzett. Elõadta azt is, hogy sem akkor, sem késõbb, egészen jogorvoslati kérelme benyújtása napjáig a nyertes ajánlattevõ árajánlatára észrevételt kérelmezõ nem tett, azt nem kifogásolta. Ebbõl következik, hogy kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõn túl nyújtotta be a jogorvoslati kérelmét.<br>
Azt is nyilatkozta, hogy az ajánlatkérõ a nyertes ajánlattevõvel a dokumentációban foglalt mûszaki tartalomnak megfelelõen kötötte meg 2001. február 19-én a közbeszerzés tárgyában az építési vállalkozási szerzõdést, ezért a kérelmezõ ezzel ellentétes – konkrét tényekkel alá nem támasztott – megállapítása teljességgel alaptalan. Ajánlatkérõ a kirívóan alacsony ellenszolgáltatással kapcsolatosan úgy nyilatkozott, hogy a 2000. június 22-i Magyar Közlönyben megjelent, a céltámogatásokkal kapcsolatos – e beszerzésre vonatkozó – irányár, ami 620 M Ft. Ez az összeg valójában tartalmazza még a mobil berendezések árát is, mintegy 15%-ban. Erre való tekintettel az alacsonyabb árú nyertes és a második helyezett ajánlattevõ árajánlata megközelítõen megfelel a közlönyben megjelent irányárnak, ezért nem tekinthetõ kirívóan alacsonynak. Véleménye szerint a kérelmezõ és a Strabag Kft. ajánlata volt az, ami jelentõsen eltért felfelé ettõl az irányártól, ami kirívóan magasabb árat tartalmazott a másik két ajánlathoz viszonyítva. Álláspontja szerint a Kbt. kötelezõ magyarázatkérést nem ír elõ az ajánlatkérõ számára ilyen esetekben, ezért ebben nem tettek lépéseket az eljárás során. Elõadta azt is, hogy a tervezõvel az ajánlatok mûszaki tartalmát megvizsgáltatták. A tervezõ is úgy nyilatkozott, hogy a tervnek megfelelõ mûszaki tartalommal kerültek az ajánlatok becsatolásra, annak megfelelnek. Közölte azt is a tárgyaláson, hogy a nyertes ajánlattevõvel kedvezõ véleményeltéréssel kötötték meg a szerzõdést, ahogy azt az ajánlati dokumentációban is jelezték, hogy ilyen eltéréseket elfogadnak.<br>
Az ügyben érintett felek sem írásban, sem a tárgyaláson érdemi észrevételt nem terjesztettek elõ.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem alaptalan.<br>
A Döntõbizottságnak a jogorvoslati kérelem keretei között elsõdlegesen azt kellett a jogorvoslati eljárás során vizsgálnia, hogy a nyertesnek elfogadott ajánlat tartalmában megfelel-e a felhívásban, illetve a dokumentációban írtaknak, és hogy az teljes körû-e.<br>
A Döntõbizottság az ajánlatokat megvizsgálva megállapította, hogy az ajánlati árak mind a 4 ajánlattevõnél a fõösszesítõben szereplõ 13 munkanem összeadásából alakultak ki. Az egyes munkanemi részekre adott – költségvetésen alapuló – részösszegek gyakorlatilag tükrözik a végösszegben is kimutatható arányokat. Ennek kapcsán a Döntõbizottság azt is megállapította, hogy egyetlen jelentõsebb aránytalanság a gépészeti munkákban figyelhetõ meg, mivel a nyertes BÁÉV Rt. ajánlatában a munkanemekre 116 M Ft van elõirányozva, ami 100%-nak véve azt tükrözi, hogy ehhez képest a Herma Kft. ajánlata a maga 147 milliójával 26,72%-os eltérést, míg a kérelmezõ 251 milliós ajánlata ettõl +116,37%-os eltérést mutat felfelé.<br>
Fentiekbõl következett az, hogy a nyertes nettó 431 997 024 Ft-os árajánlatát 100%-nak tekintve a Herma Kft. ajánlata 3,79%-os eltérést, a kérelmezõ ajánlata 63,8%-os eltérést, míg a Strabag Kft. ajánlata 46,11%-os eltérést mutat felfelé.<br>
Ebbõl megállapítható, hogy az ajánlati árak erõsen szóródnak, kérelmezõ ajánlati ára, tehát mintegy 63%-kal magasabb, mint a nyertesé.<br>
A Döntõbizottság fentebb jelzett (gépészeti munkáknál tapasztalható) jelentõs aránytalanságot is megvizsgálva megállapította, hogy a nyertes ajánlata is minden tételre tartalmaz adatokat az összesítésben, így az mûszaki tartalmában megfelel a dokumentációban írt követelményeknek.<br>
Fentiekre tekintettel a Döntõbizottság kétséget kizáróan megállapította, hogy a nyertes ajánlata minden munkanemre vonatkozik, azok során kihagyás nem történt, tehát megfelel az ajánlatkérõi elvárásoknak.<br>
A Döntõbizottság nem adott helyt ajánlatkérõ azon álláspontjának, hogy a jogorvoslati kérelem elkésett, figyelemmel a 2000. december 15-i bontási eljárásra, hisz valójában ajánlatkérõnek az eredményhirdetésig volt lehetõsége megállapítani, hogy mely ajánlat tartalma nem felel meg az ajánlati felhívásnak, vagy dokumentációnak és így ezen idõpontig lehetett volna az érvénytelen ajánlatot kizárnia. Kérelmezõ jogorvoslati kérelme tehát nem elkésettség miatt került elutasításra, hanem megalapozatlanság címén.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 2.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>