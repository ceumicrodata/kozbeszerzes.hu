<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3500)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.65/10/2001.<br>
<br>
Tárgy: a Flemex Kft. jogorvoslati kérelme a Heves Megyei Önkormányzat Markhot Ferenc Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Magyarné dr. Takács Gabriella ügyvéd (1222 Budapest, Kereszt u. 9/B.) által képviselt Flemex Fejlesztõ, Szolgáltató és Kereskedelmi Kft. (1223 Budapest, Gyula vezér u. 74., továbbiakban: kérelmezõ) jogorvoslati kérelmének, melyet a dr. Prokaj Rudolf jogtanácsos által képviselt Heves Megyei Önkormányzat Markhot Ferenc Kórház-Rendelõintézet (3300 Eger, Széchényi út 27–29., továbbiakban: ajánlatkérõ) egészségügyi textíliák beszerzése tárgyú közbeszerzési eljárása ellen indított, a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (6) bekezdését. A jogsértés miatt a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles befizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 29-én megjelent számában 16 845 db intézeti, 4500 db ellátotti textília, 5300 db védõruha, 60 db munkaruha és 9200 db egyéb textília beszerzésére.<br>
A felhívás egy adott termék teljes mennyiségére lehetõvé tette részajánlat tételét. Az alapajánlattól jól elkülönített módon alternatív ajánlatot is lehetett tenni.<br>
A felhívás 11. d) pontja és a dokumentáció 4.4. pontja értelmében az ajánlathoz csatolni kellett a megajánlott termékek minõségtanúsító bizonyítványának, engedélyének másolatát.<br>
A felhívás 9. pontjában közölte, hogy az ellenszolgáltatást a teljesítéstõl számított 15 banki napon belül fogja kiegyenlíteni.<br>
Az ajánlati dokumentáció II. pontjában meghatározta a termékekkel szemben elvárt minõségi követelményeit mosásállóság, hõ és vegyi fertõtleníthetõség, vasalás és gépi száríthatóság, mérettartás, anyagösszetétel szempontjából.<br>
Ajánlatkérõ az összességében legelõnyösebb ajánlat elbírálási szempontot választotta, melyet a következõ bírálati részszempontok és ezekhez rendelt súlyszámok alapján történõ értékelés útján kívánt kiválasztani:<br>
részszempontok	súlyszámok<br>
– a kedvezõbb ajánlati ár	10<br>
– az ajánlott textília anyagminõsége, kezelhetõsége	9<br>
– a hosszabb idõtartamra garantált fix ár	7<br>
– fizetési feltételek	6<br>
Az értékelésnél adható pontszámtartomány: 1–10.<br>
Az ajánlattételi határidõig, 2001. január 9-ig a kérelmezõ, a Samtex Kft., a Szõtt-Ker Bt., a Gála Rt., a Mediporta Kft., a Hospitex Kft. és az Uninett Kft. nyújtott be ajánlatot, közülük teljes körû volt a kérelmezõ, a Szõtt-ker Bt. és a Hospitex Kft. ajánlata, az alapajánlaton kívül még alternatívát is tartalmazott a kérelmezõ, a Hospitex Kft. és az Uninett Kft. ajánlata.<br>
Ajánlatkérõ értékelte az ajánlatokat és január 19-én kihirdette az eljárás eredményét, miszerint védõruha, lepedõ, paplanhuzat, párnahuzat, férfi-pizsamanadrág, kabát, törölközõ, konyharuha, mosdókesztyû, csecsemõing termékekre a Samtex Kft., a pólyahuzat, pléd, párna, szivacsmatrac, betegköntös, gyermekpizsama, tipegõ, munkaruha termékekre a Gála Rt., a nõi beteging, lyukaskendõ termékekre pedig a kérelmezõ lett az eljárás nyertese.<br>
Kérelmezõ február 2-án jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, melynek következtében nem a legelõnyösebb ajánlatot hirdette ki nyertesnek. Elsõsorban az ár és a fizetési feltételek bírálati részszempont értékelését kifogásolta.<br>
Sérelmezte, hogy az ajánlattevõk árait ajánlatkérõ egyszerûen sorrendbe tette és csak 1 pontos különbséggel értékelte, ezáltal az õ ajánlata kevesebb pontot kapott, mint ami az ajánlati árak arányai szerinti értékeléssel részére járt volna.<br>
A fizetési feltételeknél álláspontja szerint ajánlatkérõ nem vette figyelembe azt, hogy õ alternatív ajánlatot is tett, ennél a szempontnál ajánlatkérõ csak a 2. alternatívát értékelte. Álláspontja szerint nem megfelelõen került értékelésre, hogy maximálisan figyelembe vette ajánlatkérõnek az alapanyaggal kapcsolatos igényeit, hogy a textíliák értékének több mint 50%-a belföldön foglalkoztatottak által elõállított termék, hogy tetszõleges szállítási határidõre tett ajánlatot, valamint hogy megajánlott termékeire a forgalomba hozatalhoz szükséges minõsítésekkel teljeskörûen rendelkezett. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az elbírálás során az összességében legelõnyösebb ajánlat kiválasztása volt a cél, ezért nem az árban legolcsóbb ajánlatot választotta, hanem mindegyik bírálati részszempontra figyelemmel, termékenként történt meg az összehasonlítás. Kérelmezõ a fizetési feltételek tekintetében csak a teljes ajánlatának elfogadása esetére tett kedvezõ ajánlatot, így csak a részleges elfogadás esetére ajánlott 45 napot tudta figyelembe venni, mely határidõnél a Samtex Kft. kedvezõbbet vállalt. A forgalombahozatali engedély meglétét nem lehetett elõnyként értékelni, mivel az érvényességi feltétel és nem bírálati részszempont volt. Közölte, hogy a közbeszerzési eljárás nyerteseivel a szerzõdést megkötötte.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint ajánlatkérõnek – az összességében legelõnyösebb ajánlat elbírálási szempont választása esetén – az ajánlatokat a felhívásban meghatározott bírálati részszempontok alapján kell elbírálnia. Az az ajánlat az összességében legelõnyösebb, melynek az összpontszáma a legnagyobb. Az 59. § (1) bekezdése értelmében az eljárás nyertese az, aki az ajánlati felhívásban és dokumentációban meghatározott feltételek alapján a legkedvezõbb ajánlatot tette.<br>
Az ajánlatok vizsgálata során tehát a felhívásban és dokumentációban meghatározott ajánlattételi feltételekbõl kiindulva a felhívásban közölt bírálati részszempontok alapján kell az ajánlatkérõnek elvégeznie az ajánlatok értékelését.<br>
A kérelmezõ az ár, anyag minõség és fizetési feltételek bírálati részszempont tekintetében kifogásolta az ajánlatkérõ értékelését.<br>
Az anyag minõség körében végzett ajánlatkérõi értékelést a Döntõbizottság elfogadta, mert az a dokumentáció II. pontjában meghatározott minõségi követelmények szerint történt.<br>
A fizetési feltételekre vonatkozó ajánlatát úgy a kérelmezõ, mint a Samtex Kft. bizonyos feltételtõl függõen tette meg. A kérelmezõ a teljes mennyiségre való nyertessége esetére 12 havi részletfizetési kedvezményt, a Samtex Kft. 10–20 M Ft közötti értékre való nyertessége esetére 1,5%, 20–25 M Ft közöttire 3%, a teljes mennyiségre való nyertessége esetére 3% árkedvezményt ad. Tekintettel arra, hogy a felhívás szerint részajánlat tétele, ennélfogva részajánlat nyertessé nyilvánítása megengedett volt, a teljes körû, vagy minél teljesebb körû nyertesség esetére adott ár- és fizetésifeltétel-kedvezmények az ajánlattevõk esélyegyenlõsége sérelme nélkül elõnyként nem értékelhetõk. Teljes körû, vagy minél teljesebb körû nyertességre ugyanis azon ajánlattevõknek van esélyük, akik ilyen értelmû ajánlatot tettek. Ha ajánlatkérõ az ezekben ajánlott árkedvezményt figyelembe veszi, akkor e bírálati részszempontból privilegizálja a teljes körû, vagy minél teljesebb körû ajánlatot tevõket a felhívás engedte lehetõséggel élve csak egy, vagy néhány termék-csoportra ajánlatot tevõkkel szemben. Ajánlatkérõnek tehát a fizetési feltételek bírálati részszempontból való értékeléskor a nyertességtõl való független esetre vonatkozó fizetési feltételre tett ajánlatot kell alapul vennie.<br>
A Döntõbizottság ezért elutasítja a kérelmezõ azon kérelmét, ami a fizetési feltételek részszempontból történõ értékelés kifogásolására vonatkozott.<br>
Ebbõl következõen a Döntõbizottság az ajánlatok értékelésének helytállóságát csak az ár bírálati részszempont körében vizsgálta. A vizsgálatnál abból indult ki, hogy miután ajánlatkérõ lehetõvé tette a részajánlattételt és a többváltozatú ajánlattételt akár egyetlen termékre is, a részajánlatokban és a többváltozatú ajánlatokban szereplõ termékenként külön-külön kellett elvégeznie ajánlatkérõnek az egyes termékek árainak összehasonlítását.<br>
Az értékelés dokumentumaiból megállapítható, hogy ajánlatkérõ nem a termékenkénti, hanem termékcsoportonkénti árakat hasonlította össze. A Döntõbizottság ezért a részajánlattételre irányadó értékelési módszer szerint az ár bírálati részszempontból elvégezte a kérelmezõ és a Samtex Kft. ajánlata összehasonlítását. Megállapította, hogy e szempontból az intézeti textília termékcsoporton belül "l. Lepedõ, fehér", "2. Lepedõ, fehér", "5. Takaróhuzat, bújtatós, fehér" és a "6. Párnahuzat, bújtatós, fehér", az ellátotti textília termékcsoporton belül az "1. Nõi beteging, fehér", a "2. Nõi betegköntös, fehér" és a "7. Bébitipegõ, frottír" az egyéb textilanyagok termékcsoporton belül a "2. Konyharuha", a "3. Mosdókesztyû", a "4. Csecsemõing, fehér, kötõs" és a "lyukaskendõ, zöld", a védõruházat termékcsoporton belül az "l. Mûtõsing, zöld", a "2. Mûtõsnadrág, zöld", a "6. Nõi nadrág", a "7. Férfinadrág", a "8. Nõi köpeny, rövid ujjú", a "9. Nõi köpeny, hosszú ujjú", a "11. Mûtõsing, kék", a "13. Mûtõsing, fehér" és a "14. Mûtõsnadrág, fehér" termékekre a kérelmezõ kedvezõbb árat ajánlott, mint a Samtex Kft.<br>
Az itt felsorolt értékelési adatoknak az ajánlatkérõ által végzett értékelés adataival való összevetése alapján tényként rögzíthetõ, hogy ajánlatkérõ ettõl eltérõ eredményre jutott a nem termékenkénti, hanem termékcsoportonkénti (illetõleg még ezen belül is saját maga által "kreált" csoportbontás) értékelés folytán.<br>
A Döntõbizottság megállapítja, hogy ajánlatkérõ azáltal, hogy az ajánlatok értékelését nem a kiírás ajánlattételi feltételei és a felhívásban közölt bírálati részszempontok alapján végezte, megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(6) bekezdését. A jogsértés miatt a Döntõbizottság bírságot szabott ki ajánlatkérõ terhére. A bírság mértékének megállapításánál tekintettel volt a beszerzés alacsony értékére, ami a beadott teljes körû ajánlatok szerint 20 és 30 millió Ft közötti összegre tehetõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. március 29.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>