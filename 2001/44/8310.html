<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8310)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.315/10/2001.<br>
<br>
Tárgy: a Ratherm Kft. jogorvoslati kérelme Gyõr Város Önkormányzat Képviselõ-testülete közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ratherm Épületgépészeti és Szolgáltató Kft. (9023 Gyõr, Fehérvári u. 22. sz., a továbbiakban: kérelmezõ) kérelmét, melyet Mór Város Önkormányzat Képviselõ-testülete (8060 Mór, Szt. István tér 6. sz., a továbbiakban: ajánlatkérõ) "gázfogadó állomás kiépítése, 4 db kazán gázüzemûre történõ átalakítása, 6 db kazán gõzüzemûrõl melegvíz üzemûre történõ átalakítása, távvezetékek cseréje" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek-helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 7-én a Közbeszerzési Értesítõ 10. számában ajánlati felhívást (1309/2001) tett közzé nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívásában elõírta a pénzügyi, gazdasági és mûszaki alkalmasság igazolásának és az alkalmatlanságnak a szempontjait és a 9. pontban meghatározta a pénzügyi ellenszolgáltatás feltételeit.<br>
Az elbírálás alapja az összességében legelõnyösebb ajánlat kiválasztása volt, az alábbi szempontok szerint:<br>
részszempontok	súlyszámok<br>
– az ellenszolgáltatás mértéke (ajánlati ár)	5<br>
– fizetési határidõ-kedvezmény	2<br>
– vállalt teljesítési határidõ	1<br>
Az értékelés során adható pontszám: 0–10.<br>
Ajánlatkérõ dokumentációt is készített, amelyben többek között a fizetési feltételeket és az ajánlattétel alaki-formai elõírásait határozta meg. Ajánlatkérõ 2001. március 27-én konzultációt is tartott, melyen a feltételek pontosítása történt meg.<br>
A helyszíni konzultáción ajánlattevõi kérdésre adott válaszában az ajánlatkérõ úgy nyilatkozott, hogy részszámla nem nyújtható be.<br>
Az ajánlattételi és bontási határidõre a kérelmezõ, valamint a "Fiksz 999" Kft., a Ferrotech Kft., a Gradus Kft., az ETV-Erõterv Rt., a Déldunántúli Építõ És Szolgáltató Kft., a Konstruktív Kft., a Technoszer Kft., a Fégtherm Partner Kalocsa Kft., a Prometheus Rt. és a Kõolajvezeték Építõ Rt. nyújtott be ajánlatot.<br>
Az ajánlatokat ajánlatkérõ bíráló bizottsága elsõdlegesen érvényesség szempontjából a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében és az 52. § (2) bekezdésben foglalt elõírásokra tekintettel értékelte és megállapította, hogy a Konstruktív Kft., a "Fiksz 999" Kft. és a Kõolajvezeték Építõ Rt. kivételével a többi ajánlattevõ ajánlata – köztük a kérelmezõé is – érvénytelen. Ezen belül kérelmezõ ajánlata azért érvénytelen, mert fizetési határidõ elõtt részszámlát kívánt benyújtani, valamint nem nyilatkozott az ajánlati felhívásban kiírt feltételek elfogadásáról.<br>
Az eredményhirdetést ajánlatkérõ 2001. május 10-én tartotta, melyen nyertes ajánlattevõnek a Konstruktív Kft.-t hirdette ki.<br>
Kérelmezõ május 24-én hiánypótolt, a Döntõbizottsághoz benyújtott és a tárgyaláson módosított jogorvoslati kérelmében az ajánlatkérõ eljárást lezáró döntésének – melyben ajánlatát érvénytelenné nyilvánította – megsemmisítését kérte.<br>
Kérelmének indokolására elõadta, hogy álláspontja szerint az ajánlati nyilatkozata megfelelõ tartalmú volt, mert ajánlatának az "elõzmények" címszónál és az ajánlat 4. oldalánál szereplõ nyilatkozatokat együtt kell értelmezni és a két nyilatkozat együttesen megfelel az ajánlatkérõ által kért nyilatkozatnak. Kérelmezõ írásban benyújtott jogorvoslati kérelmében a részszámla benyújtásával kapcsolatos részét is támadta ajánlatkérõ döntésének, de a tárgyaláson ezt visszavonta, és ennek az érvénytelenségi oknak a fennállását a továbbiakban nem vitatta.<br>
Ajánlatkérõ írásban benyújtott nyilatkozata szerint a kérelmezõ ajánlati nyilatkozata nem felelt meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésben elõírt tartalomnak, ezért a Kbt. 52. § (2) bekezdése alapján a kérelmezõ nyilatkozata érvénytelen. Ennek alapján a kérelem elutasítását kérte.<br>
Az ügyben érdekelt felek a jogorvoslati eljárás során – a szabályszerû értesítés ellenére – érdemi észrevételt nem tettek.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második fordulata szerint "Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek".<br>
Tekintettel arra, hogy a kérelem a kérelmezõ ajánlatának érvénytelenségét megállapító ajánlatkérõi döntés ellen irányult, ezért a Döntõbizottság a döntés vitatott indokának valódiságát és fennállását vizsgálta.<br>
A Döntõbizottság megállapította, hogy:<br>
a) Az ajánlatkérõ által készített dokumentáció IV/2. c) pontja elõírta, hogy az ajánlatnak tartalmaznia kell: az ajánlattevõ arra vonatkozó kifejezett nyilatkozatát, hogy elfogadja az ajánlati felhívás és a dokumentáció valamennyi feltételét és vállalja a megkötendõ szerzõdés teljesítését.<br>
b) A kérelmezõ ajánlata "Elõzmények" cím alatt a következõ szöveget tartalmazta:<br>
"A Közbeszerzési Értesítõ 2001. március 7-i számában közzétett (1309/2001) pályázati kiírásra megvásároltuk a pályázati dokumentációt. A pályázati dokumentáció, valamint a helyszínen tartott konzultáció, illetve az arról készült "Emlékeztetõ" alapján ajánlatot adunk a Mór Városi Fûtõmû korszerûsítésének kivitelezési munkáira."<br>
c) Az ajánlat "Elõlapján" az ajánlattételre vonatkozóan kérelmezõ úgy nyilatkozott, hogy ajánlatát a kiírásnak megfelelõ mûszaki tartalommal nyújtja be.<br>
A Döntõbizottság álláspontja szerint az ajánlatokhoz, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése és a dokumentáció IV/2. c) pontja alapján kötelezõen csatolni kellett az ajánlattevõ kifejezett nyilatkozatát arról, hogy elfogadja az ajánlati felhívás és a dokumentáció valamennyi feltételét és vállalja a megkötendõ szerzõdés teljesítését. Ezt kérelmezõ nem csatolta ajánlatához és az általa tett általános jellegû nyilatkozat – mely szerint az ajánlati felhívás és a dokumentáció alapján teszi meg ajánlatát – nem pótolja a kötelezõ jelleggel elõírt nyilatkozatot.<br>
Ajánlatkérõ az ajánlati felhívásban és a dokumentációban meghatározott feltételek vállalására vonatkozó konkrét nyilatkozatnak az ajánlathoz csatolását írta elõ a dokumentáció IV/2. c) pontjában, ám kérelmezõ ilyen nyilatkozatot nem csatolt, ezért a Döntõbizottság megállapította, hogy kérelmezõ ajánlata nem felel meg a dokumentáció által meghatározott követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek és a Döntõbizottság álláspontja szerint kérelmezõ ajánlata a nyilatkozat tekintetében nem felel meg azoknak. Így ajánlatkérõnek a kérelmezõ ajánlatát érvénytelennek minõsítõ döntése a Döntõbizottság álláspontja szerint jogszerû.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 25.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>