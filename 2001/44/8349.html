<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8349)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz:D.168/10/2001.<br>
<br>
Tárgy: a Globus Konzervipari Rt. jogorvoslati kérelme a HM Beszerzési Biztonsági Beruházási Hivatal közbeszerzési eljárása ellen.<br>
<br>
A Közbeszerzések Tanácsa nevében a Közbeszerzési Döntõbizottság meghozta az alábbi<br>
<br>
HATÁROZAT-ot:<br>
<br>
Almási és Borsi Ügyvédi Iroda (4025 Debrecen, Hatvan u. 30., ügyintézõ dr. Borsi János ügyvéd által képviselt GLOBUS Konzervipari Rt. (1106 Budapest, Maglódi u. 47., (továbbiakban: kérelmezõ) Honvédelmi Minisztérium Beszerzési és Biztonsági Beruházási Hivatal (Budapest. X., Salgótarjáni u. 18., továbbiakban ajánlatkérõ), "hõkezeléssel tartósított konzervek beszerzése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a felek tárgyaláson tett nyilatkozatai és egyéb okirati bizonyítékok alapján, az alábbi tényállást állapította meg.<br>
Az ajánlatkérõ a Közbeszerzési Értesítõ 2000. december 6. napján megjelent 49. számában nyílt eljárásra szóló felhívást tett közzé "hõkezeléssel tartósított különbözõ típusú konzervek beszerzése" tárgyában.<br>
Ajánlatkérõ pontosan meghatározta ajánlati felhívásában a konzervek fajtáját és mennyiségét. Ajánlati dokumentációt is készített, amiben pontosan rögzítette a konzervek vonatkozásában támasztott minõségi és mûszaki követelményeket, valamint az ajánlat formai és tartalmi követelményeit. Az ajánlati felhívásban elõírta ajánlatkérõ a 11. a) pontban, hogy milyen módon kéri az ajánlattevõk pénzügyi, gazdasági és mûszaki alkalmasságuknak igazolását. Ily módon rögzítette többek között, hogy csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) és (6) bekezdésében meghatározott nyilatkozatokat és igazolásokat, mind az ajánlattevõknek, mind az általa a közbeszerzési értékének 10%-át meghaladó mértékben igénybe venni kívánt alvállalkozóknak. Kérte csatolni a 30 napnál nem régebbi cégkivonat és aláírási címpéldány benyújtását. Kötelezõen elõírta ajánlati dokumentációjában, hogy az ajánlat valamennyi lapját az ajánlattevõnek szignálnia kell.<br>
Az ajánlati felhívásban rögzítette az ajánlatkérõ, hogy az ajánlatokat összességében a legkedvezõbb ajánlat szempontja szerint kívánja elbírálni, ily módon megadta a részszempontokat és az ahhoz rendelt súlyszámot, amelyek az alábbiak voltak:<br>
részszempontok	súlyszámok<br>
– mûszaki teljesítés	4<br>
– ajánlati ár	3<br>
– jólteljesítés biztosítékai	2<br>
A pontozás 1–10 pontig került meghatározásra.<br>
Az ajánlati dokumentáció IV. és 5. pontjában meghatározásra került, hogy az ajánlattal kapcsolatos formai és tartalmi követelmények mik, így többek között rögzítette, hogy az olvasólapot cégszerû aláírással kell hitelesíteni, továbbá az ajánlat többi összes lapját ugyanaz a személy szignózza.<br>
Ajánlattételi határidõig 2001. január 17. napjáig ajánlatot nyújtott be a GLOBUS Rt., valamint a FISCH & FOOD Élelmiszer-ipari, Halfeldolgozó és Kereskedelmi Kft., ez utóbbi részajánlatot tett. Az ajánlatok bontásáról jegyzõkönyv készült. 2001. február 2-án ajánlatkérõ írásban értesítette a két ajánlattevõt, hogy az eredményhirdetés idõpontját elhalasztotta. Ezen idõ közben az Értékelõ Bizottság értékelte az ajánlatokat, illetõleg ezen értékelési szakban a Magyar Honvédség Összhaderõnemi Logisztikai és Támogató Parancsnokság parancsnoka a terület felügyeletét ellátó helyettes államtitkárt 2001. február 9. napján kelt feljegyzésében tájékoztatta arról, hogy az eljárás megindításakor megállapított becsült értékhez viszonyítva, olyan magas ajánlati árakon kerültek az ajánlatok benyújtásra, hogy azt figyelemmel az elõírt 2001. évi költségvetés csökkentésére, a rendelkezésre álló költségvetési elõirányzatból nem tudja finanszírozni. Ezért kérte a döntéshozót – aki nem más mint ezen helyettes államtitkár –, nyilvánítsa eredménytelenné az eljárást. A 2001. február 22-én a HM Beszerzési és Biztonsági Beruházási Hivatal beszerzési igazgatóhelyettesének ugyancsak az elõbb említett parancsnokság parancsnoka hivatalos tájékoztatást adott arról, hogy jelen közbeszerzési eljárásban az egy érvényes ajánlattevõ által kínált beszerzési ár, a rendelkezésre álló költségvetést meghaladja és ezért javasolja az eredménytelenné nyilvánítását a közbeszerzési eljárásnak.<br>
Ezt követõen ajánlatkérõ javaslatot tett arra a döntéshozónak, hogy mivel egy érvénytelen részajánlat, valamint érvényes, de nem megfelelõ ajánlat érkezett, nyilvánítsa eredménytelenné a közbeszerzési eljárást.<br>
2001. március 2-án került sor az eredményhirdetésre az elõbbi tartalommal, mely kihirdetésre is került. 2001. március 7-én faxon megküldték az ajánlattevõknek az összegzést az eljárásról. Eszerint az ajánlatkérõ a döntését a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára alapította, mely szerint egyik ajánlattevõ sem tett az ajánlatkérõ részére megfelelõ ajánlatot, ugyan a GLOBUS Rt. ajánlattevõ ajánlata érvényes volt, de az ajánlati ára tekintetében nem volt megfelelõ az ajánlatkérõ rendelkezésére álló forrásra figyelemmel, illetõleg a FISCH & FOOD Kft. vonatkozásában az ajánlat érvénytelen, mert a nyilatkozat, hogy az elkülönített állami pénzalapok közül melyik irányában áll fenn jogszabály alapján fizetési kötelezettsége hiányzott, a cégkivonata 30 napon túli volt, és az ajánlat valamennyi lapjának a szignálása nem történt meg.<br>
Ezt követõen 2001. március 20. napján nyújtott be a Döntõbizottsághoz jogorvoslati kérelmet a kérelmezõ, melyben sérelmezte az ajánlatkérõ eredménytelenné nyilvánítására vonatkozó döntését. Álláspontja szerint értékelhetõ érvényes ajánlatot tett, így nem nyilváníthatta volna eredménytelenné az eljárását, és egyébként õ adta összességében a legkedvezõbb ajánlatot. Erre figyelemmel a 62. § (1) bekezdése szerint az eredményes közbeszerzési eljárás alapján a szerzõdést vele kell megkötnie ajánlatkérõnek. Régóta fennálló gazdasági kapcsolat van az ajánlatkérõ és közte, erre való tekintettel, dolgozott ki például egy olyan májkrémfajtát, amelynek a májtartalma emelt százalékos, amit megajánlott ezen közbeszerzési eljárásban is. Ezen túlmenõen álláspontja szerint ajánlatkérõ megsértette a 61. § (1) bekezdését, mert az elbírálásának befejezésekor az 5. sz. mellékletben meghatározott minta szerinti írásbeli összegzés nem volt megfelelõ a törvényi elõírásoknak. Ajánlatkérõ megsértette továbbá a közbeszerzési törvény alapelvi rendelkezését, nevezetesen a verseny tisztaságának elvét azzal a magatartásával, hogy még a közbeszerzési eljárás értékelési szakaszában az ajánlatkérõ képviselõje a Világgazdaság c. napilapban annak 2001. február 12-i számában nyilatkozatot tett ezen beszerzéssel kapcsolatosan, ahol már sejtetni engedte az ajánlatkérõi döntést.<br>
Egyéb érdekelt FISCH & FOOD Élelmiszer-ipari és Kereskedelmi Kft. ugyancsak jogsértõnek tartotta az ajánlatkérõ közbeszerzési eljárása során hozott döntését, ami az õ ajánlatára vonatkozott. Ugyan azt elismeri, hogy a fizetési kötelezettségével kapcsolatos nyilatkozatot nem csatolta, továbbá a 30 napnál nem régebbi cégkivonat esetében 32 napos volt a dokumentum és az ajánlatkérõi lap szignózása valóban nem történt meg, de álláspontja szerint az általuk "vétett hibák" a közbeszerzési eljárásnak semmiféle lényegi, az eljárást veszélyeztetõ hatása, az ajánlatkérõ téves információkkal megtévesztõ vetülete lenne. Egyébként elõadta, hogy az ajánlati ára a GLOBUS Rt.-hez viszonyítva 26 M Ft-tal kevesebb, ami 28%-os árkülönbséget jelent.<br>
Ajánlatkérõ a jogorvoslati kérelem elutasítását kérte alaptalanságra hivatkozással, álláspontja szerint az eljárása során jogszerûen hozta meg döntéseit, a kérelmezõ ajánlatának ajánlati ára olyan mértékû volt, ami nem tette lehetõvé az eredményes eljárást, illetõleg a másik ajánlattevõ ajánlata pedig jogszerû döntése alapján érvénytelen volt, ezért más döntést nem hozhatott, mint az eljárás eredménytelenségének megállapítását.<br>
Ajánlatkérõ továbbá elõadta, hogy a beszerzési igényei fennállnak és egy új nyílt közbeszerzési eljárást kezdeményez, ami az elõkészítés szakában tart.<br>
Kérelmezõ jogorvoslati kérelme alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetve mely ajánlattevõvel szemben kell a kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, melyek fennálltakor az ajánlattevõt ki kell zárni az eljárásból. Mind az ajánlatok érvénytelenségének megállapítása, mind pedig a kizárás intézmények alkalmazása esetében a jogkövetkezmény azonos, azaz a közbeszerzési eljárás további szakaszában már nem vehet részt az érvénytelen ajánlat és a kizárt ajánlattevõ.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja rögzíti, hogy érvénytelen az az ajánlat, mely nem felel meg az ajánlati felhívásban, illetõleg a dokumentációban meghatározott feltételeknek.<br>
Jelen esetben maga ajánlattevõ, egyéb érdekelt FISCH & FOOD Kft. is elismerte, hogy voltak az ajánlatnak olyan részei, melyek nem feleltek meg pontosan az ajánlatkérõi követelményeknek, így az APEH és a Munkaerõ-piaci Alappal kapcsolatos nyilatkozat nem került csatolásra, illetõleg a 30 napnál régebbi cégkivonat került csatolásra.<br>
A törvény nem tesz különbséget a hiányosságok vonatkozásában, hanem azt rögzíti, ha bármely okból nem felel meg a felhívásban foglaltaknak az ajánlat, azt érvénytelenné kell nyilvánítani. Ezen ok lehet egy ok, de lehet több ok is, az azonban tény, hogy bármilyen csekély fokúnak vélt hiányosság esetében az ajánlat a fenti törvényi rendelkezésre figyelemmel érvénytelen. Erre tekintettel a FISCH & FOOD Kft. vonatkozásában megállapított érvénytelenséget kimondó döntése ajánlatkérõnek helyes volt.<br>
A Döntõbizottság vizsgálat tárgyává tette az érvényes ajánlattal kapcsolatos ajánlatkérõi döntést, nevezetesen, hogy az érvényes ajánlat nem megfelelõsége vezethetett-e az eljárás eredménytelenné nyilvánításához.<br>
Az eredménytelenség esetében megállapítható volt, hogy a kérelmezõ ajánlata nem volt érvénytelen és vele szemben a kizárás intézményét sem kellett alkalmaznia, így az összehasonlításra egyébként alkalmas lett volna az ajánlat. Ez esetben azt vizsgálta a Döntõbizottság, hogy van-e olyan elvárás, melynek meg kell felelnie az érvényes ajánlatnak, és e körben szem elõtt kell tartani azt, hogy a közbeszerzési eljárás befejezéseképpen megkötendõ szerzõdés vonatkozásában mind a két oldalon fennáll-e egy teljesítési kötelezettség. Nyilvánvalóvá vált a becsatolt iratok alapján, hogy ajánlatkérõ nem lenne képes a szerzõdés teljesítését követõen, a jelenlegi forrására figyelemmel az ellenszolgáltatás megfizetésére. Az a költség, amit a költségvetésében beállított jelen beszerzés finanszírozására, kevesebb mint az érvényes ajánlatban szereplõ ajánlati ár. Megfelelõen tudta igazolni ajánlatkérõ a jogorvoslati eljárás során, hogy a közbeszerzési eljárást jogszerûen a forrás rendelkezésre állása mellett indította meg, azonban ezt a forráskeretet az érvényes ajánlat ajánlati ára tényként megállapíthatóan meghaladta, aminek finanszírozására nem képes ajánlatkérõ. Így Döntõbizottság sem kötelezheti ajánlatkérõt arra, hogy a kérelmezõ ajánlatát ajánlatkérõ értékelje és a legkedvezõbb ajánlatnak minõsítve vele szerzõdést kössön.<br>
A Döntõbizottság alapelv megsértését nem látta indokoltnak megállapítani. A Világgazdaságban megjelent "gyanús közbeszerzések" címû írásban ajánlatkérõ illetékes munkatársa általában a munkájuk során felmerült közbeszerzési tapasztalatokról számolt be, amely nem a konkrét közbeszerzési eljárással kapcsolatos döntés elõzetes sajtó útján történõ közlését jelentette, és így ez a nyilatkozat nem sértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített alapelvi rendelkezéseket.<br>
Az ajánlatkérõ nem sértette meg a 61. § (1) bekezdés rendelkezéseit sem, hiszen az 5. számú melléklet szerinti összegzés azért nem tartalmazta az egyetlen érvényes ajánlat elvárás szerinti értékelését, mert az ajánlati ár részszempont forrásra vetített, nem megfelelõsége miatt okafogyottá vált az ajánlatnak az egyéb részszempontok szerinti részletes értékelése. Az összegzésben egyébként ajánlatkérõ indokolást adott arról, hogy miért volt számára nem megfelelõ a nyertes ajánlattevõ ajánlata.<br>
Mindezekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant utasította el. Jogsértés megállapítására nem került, így a költségek viselésérõl a Döntõbizottság a rendelkezõ részben foglaltak szerint határozott.<br>
A határozat elleni bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 25.<br>
<br>
Dr. Deli Betty s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>