<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8289)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.331/13/2001.<br>
<br>
Tárgy: a CSÕSZER Rt. és a KEVIÉP Kft. jogorvoslati kérelme Jászfényszaru Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CSÕSZER Berendezéseket Szerelõ Rt. (1103 Budapest, Gergely u. 81., képviseli: dr. Pomezanski Zoltán ügyvéd, 1095 Budapest, Mester u. 1. 1/8., továbbiakban: I. r. kérelmezõ) és a KEVIÉP Kft. (4025 Debrecen Széchenyi u. 46., képviseli: dr. Ferenczi Emma ügyvéd, 4025 Debrecen, Széchenyi u. 46.; továbbiakban: II. r. kérelmezõ) jogorvoslati kérelmeinek, amelyeket Jászfényszaru Város Önkormányzata (5126 Jászfényszaru, Szabadság tér 1., képviseli: dr. ifj. Petrik Ferenc ügyvéd, 1016 Budapest, Mikó u. 14., továbbiakban: ajánlatkérõ) "Jászfényszaru város 3., 8., 9. számú öblözetében szennyvízcsatorna-hálózat építése, kivitelezése" tárgyú közbeszerzési eljárása ellen nyújtottak be, helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy az I. és II. r. kérelmezõ részére a határozat kézhezvételétõl számított 15 napon belül 30 000–30 000 Ft, azaz harmincezer–harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. január 24-én megjelent számában tett közzé részvételi felhívást elõminõsítési eljárás megindítására.<br>
Az eljárás lebonyolítására a Hidro Mérnöki Vállalkozási és Szolgáltató Kft. kapott ajánlatkérõtõl megbízást.<br>
Ajánlatkérõ a beszerzés tárgyát az alábbiak szerint határozta meg.<br>
A város 3., 8., 9. sz. öblözetében szennyvízcsatorna-hálózat építése, a kivitelezés megvalósítása. Ezen belül ajánlatkérõ meghatározta az építendõ gravitációs csatorna és nyomóvezeték mennyiségét, valamint a beruházás még 3 db hálózati átemelõ építését foglalta magában.<br>
Ajánlatkérõ rész-, illetve többváltozatú ajánlatot nem fogadott el. A részvételi felhívásra a 2001. február 19-ei határidõig 13 jelentkezés érkezett. A részvételi jelentkezések értékelése után ajánlatkérõ valamennyi jelentkezõt alkalmasnak minõsítette, ezen döntést 2001. március 1-jén kihirdette, majd számukra az ajánlati felhívást 2001. március 8-án küldte meg.<br>
Az ajánlati felhívásban határozta meg az elbírálás szempontrendszerét ajánlatkérõ az alábbiak szerint:<br>
részszempontok	súlyszámok<br>
<br>
1. Az ajánlati ár	25<br>
<br>
2. Teljesítési határidõ, pénzügyi és mûszaki ütemezés	20<br>
<br>
3. Az ajánlat mûszaki tartalmának részletezése, annak a technikai felkészültséggel való összhangja	20<br>
<br>
4. Üzemeltethetõ szakaszok, létesítmények átadhatósága	10<br>
<br>
5. Kötbér, garanciavállalás mértéke	10<br>
<br>
6. Helyi munkaerõ alkalmazásának vállalása	15<br>
Adható pontszám részszempontonként: 1–10 pont.<br>
Az egyes részszempontokra vonatkozóan még az alábbi elõírásokat is tette:<br>
– Ajánlati ár:<br>
A benyújtott ajánlatban vizsgálatra és értékelésre kerül az ajánlati ár nagysága (értéke), az alkalmazott prognosztizáció, az ajánlati ár (a beárazott szöveges költségvetési kiírás) kidolgozásának módszere és eljárása (pl. a számítástechnikai, illetve az ágazati adattárak alkalmazása).<br>
– A teljesítési és részteljesítési határidõk, fizetési ütemezés:<br>
Az ajánlatkérõ vizsgálja és értékeli a kiválasztott ajánlattevõ mûszaki ütemezését, elõteljesítési vállalását, fizetési ütemezésre vonatkozó alternatív megoldását (kevesebb részszámla benyújtása).<br>
A pénzügyi ütemezés alapja:<br>
– 2001. év	40%<br>
– 2002. év	26%<br>
– 2003. év	26%<br>
– 2004. év	8%<br>
A részvételi felhívás szerint a teljesítés idõtartama 2001. június 30.–2004. július 31. (elõteljesítésre volt lehetõség).<br>
– A mûszaki tartalom részletezése, az ajánlattevõ technikai adottságaival való összhangja:<br>
Az ajánlatkérõ vizsgálja és értékeli az ajánlat kidolgozásának minõségét és színvonalát, figyelembe véve az esetlegesen megtett szakmai (elsõsorban mûszaki) észrevételeket és javaslatokat is.<br>
– Építési ütemezés, szakaszos üzembe helyezéssel:<br>
Ajánlatkérõ vizsgálja és értékeli a benyújtott ajánlat projekttervét (idõbeli és erõforrás felhasználás ütemezés, cash-flow), a szakaszos üzembe helyezés feltételeit a szerzõdés határozza meg, a határidõ elõtti teljesítést az ajánlatkérõ elfogadja, és kedvezõen értékeli. Ajánlatkérõ a projektterv (ütemterv) alapján és az erõforrások (gépek, berendezések) figyelembevételével vizsgálja, értékelés minõsíti az alkalmazott technológiát, korszerûség, balesetvédelmi és környezetvédelmi szempontból egyaránt (pl. kisebb teljesítményû földmunkagépekkel történõ munkavégzés, dúcolás elõre-gyártott elemekkel, betonbedolgozás technológiája stb.)<br>
– Garanciavállalás:<br>
Az ajánlatkérõ vizsgálja és értékeli az ajánlatban megadott többletszolgáltatást, a törvényes garanciális idõn túli kötelezettség vállalást.<br>
– Kötbérvállalás mértéke:<br>
Ajánlatkérõ vizsgálja és értékeli a szerzõdési feltételekben meghatározott kötbérkövetelményeknél szigorúbb feltételek megajánlását.<br>
Helyi munkaerõ alkalmazása: Ajánlatkérõ elõnybe részesíti azt az ajánlattevõt, aki nagyobb helyi munkaerõ felhasználásával végzi a teljesítést.<br>
Az ajánlatkészítés elõsegítésére dokumentáció is készült, ebben a mûszaki elõírásokon kívül az ajánlati és szerzõdési feltételek is megtalálhatóak.<br>
Helyszíni konzultációt 2001. április 4-én tartottak, a feltett kérdésekre írásban a válaszadás megtörtént.<br>
A 2001. április 24-i ajánlattételi határidõre 9 ajánlat érkezett, a következõ ajánlattevõk tettek ajánlatot: Contur Bau Rt., Metróépszolg Rt., PVCS Kft., Délépítõ Rt., Diamit Rt., Jászsági Közmûépítõ Konzorcium, Penta Kft., és I. r. és II. r. kérelmezõ.<br>
A lebonyolító által készített értékelést elfogadva a Bíráló Bizottság terjesztette elõ döntésre az ajánlatok értékelését. A képviselõtestület 2001. május 14-én határozat formájában meghozta eljárást lezáró döntését, mely szerint a nyertes a Contur Bau Rt., a második legkedvezõbb ajánlatot a II. r. kérelmezõ tette. Ezen döntés 2001. május 15-én nyilvánosan kihirdetésre került, az összegzés ismertetése megtörtént.<br>
I. r. kérelmezõ 2001. május 23-án, II. r. kérelmezõ 2001. május 31-én nyújtott be jogorvoslati kérelmet, ajánlatkérõ közbeszerzési eljárást lezáró döntése ellen.<br>
Jogorvoslati kérelmeikben kérték a jogsértés megállapítását, az eljárást lezáró döntés megsemmisítését, ideiglenes intézkedés alkalmazását, bírság kiszabását, és ajánlatkérõ költségek viselésére történõ kötelezését.<br>
I. r. kérelmezõ jogorvoslati kérelme indoklásában elõadta, hogy ajánlata a nyertes ajánlatnál kedvezõbb, továbbá ajánlatkérõ az ajánlatok értékelését nem az ajánlati felhívásban közölt részszempontok alapján végezte el.<br>
Az 1. részszempont esetén az összesítõ értékelés nem az ajánlati felhívásban közölt feltételek alapján készült, az értékelési pontszámokat ajánlatkérõ 2–10 pont között határozta meg.<br>
A 2. részszempont értékelésében legkedvezõbbnek a rövidebb teljesítési idõt kell tekinteni, és nem lehet itt értékelni a nyertes próbaüzemre tett vállalását.<br>
A 3. részszempontnál csak a felhívásban elõírt körben szabad értékelni az ajánlatokat.<br>
A 4. részszempontnál kérelmezõ ajánlatát tévesen értékelték a részátadások számát illetõen.<br>
Az 5. részszempont esetén az ajánlatkérõ által közölt táblázatból nem állapítható meg az egyes részszempontok szerinti pontszám, így azok helyessége ellenõrizhetetlen.<br>
A 6. részszempont értékelése is téves, 10 fõ helyi munkaerõ helyett az ajánlat szerint 45 fõt vállalt kérelmezõ. Kérelme kiegészítésében minden részszempontra kidolgozta az általa helyesnek tartott pontozást, ezzel is alátámasztani kívánta azt, hogy õ tette a legkedvezõbb ajánlatot.<br>
I. r. kérelmezõ sérelmezte továbbá, hogy az eredményhirdetésen csak az értékelési pontszámok ismertetése történt meg, az azokat alátámasztó adatok közlése elmaradt.<br>
II. r. kérelmezõ kérelme indoklásában elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdést és a Kbt. 59. § (1) bekezdését.<br>
Ajánlatkérõ értékelése nem felel meg az ajánlati felhívásban foglaltaknak, egyes részszempontok pontozásának logikája nem érthetõ.<br>
Az 1. részszempontnál rossz módszert alkalmazott a pontérték kiszámításakor.<br>
A 2. részszempontnál a legrosszabb ajánlat (leghosszabb teljesítés) kapta a legmagasabb pontszámot.<br>
Kérelmezõ is vállalta a próbaüzemet, de teljesítési határideje jóval korábbi. A Contur Bau Rt., lényegében próbaüzem címén üzemeltetést végez, ami nem volt a beszerzés tárgya.<br>
A 3. részszempont értékelése ellentétes a felhívással és ténybelileg is vitatható.<br>
Az 5. részszempont esetén állítja, hogy 15 év garanciát vállalt, ehhez a pontszámát kevésnek tartja.<br>
A 6. részszempont értékelését követhetetlennek tartja, a pontszámokat aránytalannak.<br>
Ajánlatkérõ érdemi észrevételében a megalapozatlan jogorvoslati kérelmek elutasítását kérte.<br>
Az ajánlatok értékelését a felhívásban meghatározott szempontrendszer szerint végezte, döntése jogszerû volt. A pontozás módszerét elõzetesen nem kell meghatározni, a Kbt. ilyen elõírást nem tartalmaz.<br>
Az I. r. kérelmezõ kérelmére elõadta, hogy a 2. részszempontnál nem a legrövidebb átfutási idõt értékelte, hanem a beruházás mûszaki ütemezését, valamint azzal összefüggésben a pénzügyi ütemezést. Az ütemezésnek a komplex próbaüzemet is tartalmaznia kellett, erre csak a nyertes tett megfelelõ ajánlatot.<br>
A 3. számú részszempont értékelésénél arra voltak tekintettel, hogy a tervekkel összhangban az ajánlat mûszaki tartalma mit takar, illetve a csatornaépítés fajlagos költsége hogyan alakul. E két tényezõ alapján határozta meg a pontszámot. A 4. részszempontnál elismeri tévedését, korrekció után itt 5 ponttal (súlyozást követõen) nõ a kérelmezõ összpontszáma, ami az eredményt nem befolyásolja. A 6. részszempont esetében kizárólag a helyi, azaz Jászfényszaru illetékességû munkavállalókat vették figyelembe, egyben az ajánlatban közölt adatok valóságtartalmát is vizsgálták.<br>
Kérelmezõ ajánlatában némely adat "hamis", ezeket nem vették figyelembe, ezért 30–35 megjelölt helyi munkaerõt nem értékelt.<br>
A II. r. kérelmezõ kérelmére észrevételezte, hogy jelen esetben nem volt elõnyös a lerövidített (elõrehozott) teljesítés. Ez utóbbit az idõjárástól függõ technológiák (útépítés) is indokolja. A nyertes hosszú próbaüzeme teszi lehetõvé, hogy számottevõ mennyiségû szennyvízre lehessen a rendszert beszabályozni, ezért kedvezõ. A 3. részszempontnál alkalmazott módszer a legalkalmasabb a mûszaki tartalom vizsgálatára, a 97-es tervdokumentáció mennyiségi felülvizsgálatára az ajánlattevõket fel is szólították. Az 5. értékelési szempontnál a szavatosság vállalását vették figyelembe, amely kérelmezõnél és a nyertesnél is azonosan 15 év, így a pontszám helyes.<br>
A Penta Kft., mint egyéb érdekelt a jogorvoslati kérelemben foglaltakkal egyetértett, álláspontja szerint az összességében legkedvezõbb ajánlatot tette ebben az eljárásban.<br>
A Döntõbizottság az I. r. kérelmezõ jogorvoslati kérelme alapján a D.331/3/2001. számú határozatában ideiglenes intézkedésként a közbeszerzési eljárást lezáró szerzõdés megkötésének megtiltásáról határozott.<br>
A Döntõbizottság a két jogorvoslati eljárásban tárgyalást is tartott, ezt követõen a két jogorvoslati kérelem egyesítésérõl határozott.<br>
A D.342/2001. szám alatt iktatott II. r. kérelmezõ jogorvoslati kérelmét az I. sz. kérelmezõ D.331/2001. szám alatt folyamatban lévõ ügyéhez egyesítette.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni".<br>
A Döntõbizottság ennek alapján vizsgálta, hogy ajánlatkérõ az ajánlatok értékelése során a fenti törvényi rendelkezés elõírása szerint járt-e el, azaz az egyes részszempontokon belül tartalmilag megfelelõ volt-e az értékelés, illetve az adott pontozás tükrözte-e az ajánlati elemek tartalmi különbségeit.<br>
Az ajánlatkérõ értékelése az alábbi volt:<br>
<br>
Nyertes<br>
<br>
<br>
		Súlyszám<br>
Súlyszám	Pontszám	és pontszám<br>
		szorzata<br>
<br>
Az ajánlati ár (1)	25	7	175<br>
Teljesítési határidõ, pénzügyi és mûszaki ütemezés (2)	20	10	200<br>
Az ajánlat mûszaki tartalmának részletezése, annak a technikai felkészültséggel való összhangja (3)	20	9	180<br>
Üzemeltethetõ szakaszok, létesítmények átadhatósága (4)	10	5,5	 55<br>
Kötbér, garanciavállalás mértéke (5)	10	10	100<br>
Helyi munkaerõ alkalmazásának vállalása (6)	15	10	150<br>
Összesen			860<br>
<br>
<br>
I. Kérelmezõ<br>
<br>
<br>
		Súlyszám<br>
Súlyszám	Pontszám	és pontszám<br>
		szorzata<br>
<br>
Az ajánlati ár (1)	25	6	150<br>
Teljesítési határidõ, pénzügyi és mûszaki ütemezés (2)	20	9	180<br>
Az ajánlat mûszaki tartalmának részletezése, annak a technikai felkészültséggel való összhangja (3)	20	6,5	130<br>
Üzemeltethetõ szakaszok, létesítmények átadhatósága (4)	10	7	 70<br>
Kötbér, garanciavállalás mértéke (5)	10	9	 90<br>
Helyi munkaerõ alkalmazásának vállalása (6)	15	4	 60<br>
Összesen			680<br>
<br>
<br>
II. Kérelmezõ<br>
<br>
		Súlyszám<br>
Súlyszám	Pontszám	és pontszám<br>
		szorzata<br>
<br>
Az ajánlati ár (1)	25	10	250<br>
Teljesítési határidõ, pénzügyi és mûszaki ütemezés (2)	20	9	180<br>
Az ajánlat mûszaki tartalmának részletezése, annak a technikai felkészültséggel való összhangja (3)	20	6	120<br>
Üzemeltethetõ szakaszok, létesítmények átadhatósága (4)	10	7	 70<br>
Kötbér, garanciavállalás mértéke (5)	10	8	 80<br>
Helyi munkaerõ alkalmazásának vállalása (6)	15	7	105<br>
Összesen			805<br>
<br>
Az 1. részszempont: az ajánlati ár.<br>
Ajánlatkérõ értékelése az árak alapján kialakult sorrenden alapult<br>
	Egyösszegû	Súlyszám<br>
	vállalási ár<br>
<br>
1. CONTUR Bau Rt.	549297294	7<br>
<br>
2. METROP Rt.	620000000	3<br>
<br>
3. PVCS Kft.	698500000	2<br>
<br>
4. DÉLÉPÍTÕ Rt.	601200000	4<br>
<br>
5. DIAMIT Rt.	583130064	5<br>
<br>
6. JÁSZS. Konz.	510430901	9<br>
<br>
7. PENTA Kft.	517583539	8<br>
<br>
8. CSÕSZER Rt.	580485913	6<br>
<br>
9. KEVIÉP Kft.	420823707	10<br>
Ajánlati ár értékelése kizárólag az árra tekintettel történt, az ajánlati felhívásban jelölt egyéb megközelítési módok szerint nem volt az ajánlatok között értékelhetõ különbség. Tartalmilag megfelel a kiírásnak, a sorrendiségen alapuló pontszám meghatározás azonban jogsértõ, ugyanis a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerint az ajánlati elemet (vagyis az árat) kell pontozni a ponthatárok között, nem pedig az ajánlattevõk helyét az ár szerint felállított sorrendben.<br>
A legjobb ajánlati ár a II. r. kérelmezõé, a 10 pont az õ esetében helyesen lett megállapítva. Elfogadva a 2 pontot a legmagasabb árajánlatra, a Döntõbizottság álláspontja szerint ezen határokon belül a pontszámokat a vállalási árak arányában kell meghatározni, amely tartalmában kifejezi a vállalási árak tartalmi különbségeit.<br>
A Döntõbizottság álláspontja szerint ezen részszempont ajánlatkérõ általi értékelése nem elfogadható.<br>
<br>
A 2. részszempont: teljesítési határidõ, pénzügyi és mûszaki ütemezés.<br>
E részszempont értékelése az ajánlati felhívás szerint 3 tényezõre terjedhetett ki, ezek: mûszaki ütemezés, elõteljesítés vállalása, fizetési ütemezés (kevesebb részszámla benyújtása).<br>
Ajánlatkérõ nyilatkozata szerint az "elõteljesítés vállalása" alatt a felhívásban megadott határidõnél korábbi teljesítésre tett ajánlatot értékelte. A mûszaki ütemezésnél azt tartotta kedvezõnek, ha egyszerre kevesebb utcában folyik építési munka, a téli idõjárás körülményeire az ütemezésben tekintettel van az ajánlattevõ és az összes csatorna kiépítését követõen mód van próbaüzemszerû mûködés körülményei között a rendszer beszabályozására. A pénzügyi ütemezésnek meg kellett felelnie a megadott éves számlázási lehetõségnek.<br>
A részszámlák száma nem volt ajánlatkérõnek fontos, a számlázás gyakoriságát vizsgálta. A vizsgált ajánlatok közül a nyertesét azért tekintette legkedvezõbbnek, mert a hosszú ideig tartó, a teljes rendszer mûködését érintõ "komplex próbaüzem"-re egyedül õ tett kiemelkedõen kedvezõ ajánlatot.<br>
Ajánlatkérõ értékelésébõl az állapítható meg, hogy vizsgálta, hogy a kiírás szerinti pénzügyi ütemre tettek-e ajánlatot, a teljesítés idõpontjában az üzemelésre történõ átadhatóságot, és az ajánlott pénzügyi ütemezést.<br>
Ajánlatkérõ szöveges értékelésben megállapította, hogy az ajánlatok a feltételeknek megfeleltek.<br>
A nyertes mûszaki ütemezése kedvezõ, a város közlekedése, ellátása és az új szennyvízbekötések használatba vétele szempontjából. Elõnyös, hogy a komplex próbaüzemet 2004. évig vállalja.<br>
I. és II. r. kérelmezõ vonatkozásában még megjegyezte, hogy egyszerre több öblözetben végez munkát az új szennyvízbekötések használatba vétele lehetséges.<br>
A Döntõbizottság megvizsgálta, hogy ezen részszempont tekintetében valóban csak a próbaüzemi vállalás vonatkozásában volt-e értékelendõ különbség az ajánlatok között.<br>
Az ajánlattevõk vállalásai az alábbiak voltak:<br>
          Nyertes       I. r. k.       II. r. k.<br>
Elõteljesítés<br>
– hálózatbef.	2003. 05. 30.  2002. 07. 31.  2002. 04. 30.<br>
– véghatáridõ	2004. 01. 10.  2002. 07. 31.  2002. 06. 30.<br>
Pénzügyi ütemezés (részszámlák száma      6            3           4<br>
A mûszaki ütemezés körében sem voltak az ajánlatok teljes mértékben egyformák. Abban osztja a Döntõbizottság az ajánlatkérõ álláspontját, hogy a teljes rendszer beszabályozása próbaüzemi mûködés közben történhet, ennek idõtartamát illetõen azonban – egyéb elõírás hiányában – nem talált a Döntõbizottság értékelésre alkalmas mércét a felhívásban.<br>
Ajánlatkérõ értékelése az ajánlatok tartalmi elemeit nem tükrözték.<br>
Ajánlatkérõ e szempontból csak a kiírásnak megfelelõen végezheti az értékelést, egy szempontot (komplex üzemelés) nem ragadhat ki és csupán arra nem alapozhatja a döntését.<br>
Ajánlatkérõ e részszempontból történõ értékelése nem elfogadható.<br>
<br>
<br>
3. részszempont az ajánlat mûszaki tartalmának részletezése, annak a technikai felkészültséggel való összhangja.<br>
Ajánlatkérõ az ajánlati mûszaki tartamának értékelését két módszerrel vizsgálta: Az egyik szerint az ajánlatban szereplõ fõ munkamennyiségeket határozta meg – a többet vállaló ajánlattevõ kapta a magasabb pontot –, a másik szempont szerint a csatornaépítés fajlagos költségét határozta meg, az útépítési és a szennyvízátemelõk nélkül, s az ebben kedvezõbb értékû ajánlat kapta a magasabb pontszámot.<br>
Az így kapott két pontszám átlagát használta fel az értékeléshez.<br>
Ajánlatkérõ értékelése:<br>
               Nyertes     I. r. k.     II. r. k.<br>
– Munkamennyiség alapján         10         6         2<br>
– Fajlagos érték szerint           8         7        10<br>
– Összpontszám átlag            9         6,5        6<br>
Az értékelés tartalmilag a felhívásban meghatározott tényezõkre terjedhet ki, így a mûszaki észrevételekben és javaslatokban jelentkezõ többletre. Ajánlatkérõ kétszempontú értékelésébõl az elsõnek van létjogosultsága, azonban minden ajánlatnak elsõsorban a felhívási dokumentációban elvárt mûszaki tartalomnak kell megfelelnie. Ezen megfelelés elsõdlegesen érvényességi kérdés és csak másodlagosan lehet a mûszaki tartalom összehasonlítását (versenyeztetését) vizsgálni.<br>
Érvénytelenségre okot adó hiányosságot ajánlatkérõ nem észlelt, a csatorna hosszakban jelentkezõ többletre tekintettel állított fel sorrendiséget. A sorrendiség pontozása itt nem fogadható el, az ajánlati elemek közötti eltérésekben kell alapulnia az értékelésnek, figyelemmel az 1. részszempontnál leírtakra.<br>
A fajlagos költségek vizsgálatának ezen részszempontban nincs helye, az árképzést legfeljebb az ajánlati ár körében lehetne figyelembe venni, továbbá ajánlatkérõ következtetése is ellenkezik a szakmai gyakorlattal, már ami az "alacsony fajlagos ár = magasabb mûszaki színvonal"-at illeti. Itt tehát tartalmilag és a pontszámokat illetõen jogsértõ az értékelés.<br>
<br>
<br>
4. részszempont: Üzemeltetõ szakaszok, létesítmények átadhatósága.<br>
Ajánlatkérõ az üzemeltethetõségre való átadhatóságot szintén két tényezõvel értékelte. Az egyik a vállalt véghatáridõ, ami a teljes rendszer üzemelésre való átvételét mutatja. Itt a korábbi mûszaki teljesítési határidõ adja a magasabb pontszámot.<br>
A másik szempont az üzemeltethetõen átadásra felajánlott részteljesítések száma, ami egy-egy öblözeten belüli rugalmas üzemeltetésre való átvételi lehetõséget tesz lehetõvé.<br>
Itt a több rész-mûszaki átadás kapott magasabb pontszámot, mivel mindkét szempont jelentõs, a két pontszám átlaga adta az értékelési pontot.<br>
	2001.   2002.   2003.   Pont<br>
                    részátadás száma<br>
– Nyertes           1      1       1	5,5<br>
– I. r. k.             2      2	7,0<br>
– II. r. k.            2      1	7,0<br>
Ez esetben is az ajánlati felhívás szerint kellett eljárni ajánlatkérõnek. Kétszer ugyanazt az ajánlati elemet nem értékelhette, így a vállalt véghatáridõre itt nem lehetett tekintettel. A részátadások számát és annak mûszaki feltételeit vizsgálhatta. Nyilatkozata szerint különbség a részátadások számát illetõen volt az ajánlatok között elismerte, hogy az I. r. kérelmezõ részátadásai számát – az ajánlatnak megfelelõen – a 2002. évben 2-re kell módosítani.<br>
I. r. kérelmezõ nyilatkozata a 3–3 részátadásra az ajánlatban egyértelmûen nem jelenik meg, ezt azonban a Döntõbizottság nem fogadta el. A pontozásos értékelésrõl megállapította, hogy az nem megalapozott, mert a legjobb ajánlatra itt is a felsõ ponthatárt kell alkalmazni, ugyanakkor a pontozás összegszerûen sem tükrözi a részátadások számát.<br>
<br>
<br>
5. részszempont: kötbér, garanciavállalás mértéke:<br>
Ajánlatkérõ értékelése kizárólag a felhívásban megjelölt kötbérre (annak különbözõ fajtái) és garancia (jótállás) mértékre és idõtartamra terjedhetett ki.<br>
Az értékelés alapja:<br>
Nyertes<br>
– Kötbér késedelemre: 15 M Ft/nap<br>
– Kötbér meghiúsulásra: 12%<br>
– Kötbér hibás teljesítésre: 8%<br>
– Jótállási idõ: 6 év<br>
– Jótállási garancia: 6%<br>
I. r. Kérelmezõ<br>
– Kötbér késedelemre: elsõ 30 nap 3 ezrelék, utána 6 ezrelék, max. 12%<br>
– Kötbér meghiúsulásra: 5 ezrelék 25 napra<br>
– Kötbér hibás teljesítésre: 5 ezrelék 0,5%<br>
– Jótállási idõ: 5 év<br>
– Jótállási garancia: 2%<br>
II. r. Kérelmezõ<br>
– Kötbér késedelemre: elsõ 5 nap 5 M Ft, utána 10 M Ft/nap<br>
– Kötbér meghiúsulásra: 15%<br>
– Kötbér hibás teljesítésre: 8%<br>
– Jótállási idõ: 3 év<br>
– Jótállási garancia: 3%<br>
<br>
Az összehasonlíthatóság érdekében:<br>
Csõszer Rt.:<br>
3 ezrelék = 1,74 M Ft<br>
5 ezrelék = 2,9 M Ft, ezt szorozva 25-tel = 72,56 M Ft = 12,5%<br>
6 ezrelék = 3, 48 M Ft<br>
<br>
A vizsgálat tartalmi elemeket összességében kell összehasonlítani. A Döntõbizottság álláspontja szerint ajánlatkérõ pontozása (10-9-8) megfelel az ajánlati elemek közötti különbségeknek, az értékelés e részszempontból megfelelõ.<br>
<br>
<br>
6. részszempont: helyi munkaerõ alkalmazása<br>
Ajánlatkérõ értékelése az alábbi:<br>
– Nyertes:	61 fõre      10 pont<br>
– I. r. k.:	10 fõre       4 pont<br>
– II. r. k.:	30 fõre       7 pont<br>
<br>
E részszempont értékelése a helyi munkaerõ teljesítésben való részvétele alapján történhet. A felhívás nem tartalmazott arra vonatkozó utasítást, hogy ajánlattevõk milyen formában adják meg a nyilatkozatukat, annak valóságalapját kell-e igazolniuk, vagy sem. Az ajánlati kötöttség elvére tekintettel a nyilatkozatok ajánlatkérõ általi korrekciójára nincs mód. A Döntõbizottság álláspontja szerint egységesen minden ajánlattevõnél a nyilatkozatok tartalmát kell értékelni: azaz a nyertesnél 61 fõ (függetlenül attól, hogy az ajánlat nem tartalmaz lakcímre utaló adatokat), a kérelmezõnél 38–45 közötti létszám (a tól-ig határon belül ajánlatkérõ döntése alapján, de minden hasonló esetben egységes elvekkel), a II. r. kérelmezõnél 25–30 fõ közötti létszám. A pontozásos értékelés a nyertes esetében helyes. A kérelmezõk esetében az adott pontszámok nem tükrözik az ajánlatokban fellelhetõ tartalmi különbségeket.<br>
A Döntõbizottság összességében megállapította, hogy ajánlatkérõ értékelése az 5. részszempont kivételével sértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltakat, ezért a közbeszerzési eljárást lezáró döntés megsemmisítésérõl határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése lehetõséget biztosít ajánlatkérõnek az újra értékelésre, tekintettel arra, hogy a szerzõdéskötésre még nem került sor.<br>
Ennek figyelembevételével és arra a körülményre, hogy a Döntõbizottság nem jogosult az ajánlatkérõ helyett a megadott szempontok szerinti értékelés alapján a döntést meghozni, azaz a Döntõbizottság nem vonhatja el a döntési jogkört, így az értékelést nem végezte el, csak feltárta és megállapította az egyes szempontoknál az értékelés jogsértõ voltát, és nem foglalt állást a nyertes ajánlat tekintetében, ezért mellõzte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés megsértésének megállapítását.<br>
Az I. r. kérelmezõ sérelmezte, hogy az ajánlatkérõ az eredményhirdetésen csak az ajánlatokra adott pontszámokat ismertette, az azok alátámasztásául szolgáló adatokat nem.<br>
A Döntõbizottság ezzel kapcsolatban megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megfelelõen ajánlatkérõ az 5. számú mellékletet elkészítette.<br>
A kérelmezõ által sem vitatottan az ajánlatokra adott összpontszámok ismertetésre kerültek.<br>
Jelen eljárásban 9 ajánlattevõ vett részt, 6 elbírálási szempont volt, ezek részletes ismertetése különösen a sok számadatra tekintettel egy eredményhirdetésen minden részletre kiterjedõen nem elvárható ajánlatkérõtõl, és nem is indokolt.<br>
Az 5. számú mellékletet pedig ajánlatkérõ szabályszerûen megküldte ajánlattevõk részére.<br>
E tekintetben tehát jogsérelem I. r. kérelmezõt nem érte, így erre vonatkozóan a Döntõbizottság jogsértés megállapítását nem tartotta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján az eljárást lezáró döntést megsemmisítette és a h) pont alapján kötelezte ajánlatkérõt az igazgatás szolgáltatási díj megfizetésére.<br>
A jogsértés reparálhatóságára tekintettel a pénzbírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 26.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>