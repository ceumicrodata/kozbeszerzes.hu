<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8312)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.321/12/2001.<br>
<br>
Tárgy: a FÕKERT Kft. jogorvoslati kérelme Budapest Fõváros VIII. Kerület Józsefvárosi Önkormányzat polgármestere közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FÕKERT Parkfenntartó – Kertészeti és Szolgáltató Kft. (1149 Budapest, Limanova tér 25., képviseli: dr. Falcsik Tünde ügyvéd, 1134 Budapest, Huba u. 10. I. emelet), a továbbiakban: kérelmezõ) kérelmét, melyet Budapest Fõváros VIII. Kerület Józsefvárosi Önkormányzat polgármestere (1082 Budapest, Baross u. 65–67., továbbiakban: ajánlatkérõ) "az önkormányzat tulajdonában lévõ belterjes kezelésû parkok, zöldfelületek, 115 259 m2 területen, 3318 db fasori fa fenntartási, növényvédelmi feladatainak ellátása a mûszaki dokumentáció mennyiségei alapján" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 14-én a Közbeszerzési Értesítõ 7. számában ajánlati felhívást (0865/2001) tett közzé nyílt eljárás megindítására a rendelkezõ részben meghatározott tárgyban. A teljesítés határideje 2002. június 30. volt. Részajánlat és többváltozatú ajánlat tétele nem volt megengedett. Ajánlatkérõ az összességében legelõnyösebb ajánlat szempontja szerint kívánta elbírálni az ajánlatokat. Az ajánlati felhívásból kiemelendõ a 16. pont második bekezdése, mely szerint: "A költségvetést kézírásban beárazott példányban, a szerzõdéstervezetet 3 példányban kell benyújtani, pénzügyi-ütemezéssel, zárt borítékban. "Zöldfelületek fenntartása" jeligére a 6. a) pontban megjelölt idõpontig és címen. A borítékra rá kell írni: "Csak közbeszerzési eljárás során bontható fel!"<br>
Az ajánlattétel határidejére a kérelmezõ és a Lián Kht. nyújtott be ajánlatot. Ajánlatkérõ az ajánlatokat elbírálta, majd a 2001. április 26-ai eredményhirdetésen közölte ajánlattevõkkel, hogy mindkét ajánlat érvénytelen, ezért az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelennek nyilvánítja.<br>
Kérelmezõ 2001. május 18-án jogorvoslati kérelemmel fordult a Döntõbizottsághoz, amelyben kérte a jogsértés megállapítását, valamint ajánlatkérõ új határozat meghozatalára való kötelezését. Indokolásul elõadta, hogy ajánlatának 163. oldalán a "vállalt pénzügyi ütemezés" tekintetében az ajánlati felhívásnak megfelelõen nyilatkozott arról, hogy "csupán évente 1 alkalommal kívánunk számlát benyújtani". A 110. oldalán található szerzõdéstervezet 1. pontjában, mint 3. sz. melléklet hivatkozik is a nyilatkozatra. Csupán egy adminisztrációs hiba az oka annak, hogy ugyanennek a szerzõdéstervezetnek a 10. pontjában ez szerepel: "Vállalkozó a végzett munkáról havonta nyújtja be számláját". Véleménye szerint ennek alapján az ajánlatkérõ eljárása és döntése – amelyben érvénytelennek ítéli pályázatát, valamint az érvénytelenség indoklása – nem felel meg a Kbt. vonatkozó rendelkezéseinek. Álláspontja szerint ajánlata valamennyi kiírt feltételnek megfelel. Az indoklásban hivatkozott tételekre vonatkozóan ajánlatkérõ nem fogalmazott meg feltételeket, így azokat nincs joga utólag számon kérni. Az ajánlatában lévõ nem egyértelmû kijelentések tisztázása érdekében ajánlatkérõnek a Kbt. 57. § (1) bekezdésnek megfelelõen lett volna lehetõsége magyarázatot kérni. Amennyiben magyarázatot kért volna, úgy tisztázható lett volna az adminisztrációs hibából következõ ellentmondás. Hivatkozott arra, hogy az ajánlatkérõ által kiadott dokumentáció nem tartalmazta sem a részletes szerzõdési feltételeket, sem a szerzõdés tervezetet.<br>
Ajánlatkérõ a jogorvoslati kérelemre tett módosított észrevételében elõadta, hogy azért nyilvánította mindkét ajánlattevõ ajánlatát érvénytelennek, mert azok nem feleltek meg az ajánlati felhívásban, illetve a dokumentációban meghatározott feltételeknek. Kérelmezõ ajánlatával kapcsolatban elõadta, hogy az – bár az "összegzés az eljárásról" címû iratban csak a pénzügyi ütemtervvel kapcsolatos ellentmondásra hivatkoztak – 3 szempontból nem felel meg az ajánlati felhívásnak és a dokumentációnak. A pénzügyi ütemezés ellentmondásos, mert az ajánlatban a havonkénti és az évi egyszeri számlázás és számlabenyújtás is szerepel. A szerzõdéstervezet 3. pontja kitöltetlen és a szerzõdéstervezet 1. pontja utal az 1, 2, 3-as mellékletekre, ugyanakkor a mellékletek nem lettek a szerzõdéstervezethez csatolva.<br>
Álláspontja szerint a felsorolt hiányok és ellentmondások alapján megállapítható, hogy az ajánlat fontos elemeit nem lehetett az írásos dokumentációk alapján minden kétséget kizáróan értelmezni, továbbá ajánlattevõ nem tett eleget az ajánlati felhívás valamennyi feltételének, ezért az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelen. Végül elõadta, hogy az ajánlatokkal kapcsolatban nem egyértelmû tartalmi elemek tisztázása érdekében ajánlatkérõ nem kívánt élni a Kbt. 57. § (1) bekezdésében biztosított lehetõséggel, a felvilágosítás kérésével, mert mindkét érintett cég ajánlatában ugyanolyan érvénytelenségi hibába esett. Ennek alapján a kérelem elutasítását kérte.<br>
A Döntõbizottság megállapította, hogy a jogorvoslati kérelem megalapozatlan.<br>
Tekintettel arra, hogy a kérelem a kérelmezõ ajánlatának érvénytelenségét megállapító ajánlatkérõi döntés ellen irányult, ezért a Döntõbizottság megvizsgálta kérelmezõ ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata úgy rendelkezik, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A pénzügyi ütemezéssel kapcsolatban a Döntõbizottság megállapította, hogy ajánlatkérõ ajánlati felhívásának 9. pontjában meghatározta azt, hogy az ajánlattevõk jogosultak negyedévente 1 számla benyújtására. A kérelmezõ ajánlatának 163. oldalán található pénzügyi ütemezésben ajánlattevõ úgy nyilatkozott, hogy évente egy alkalommal kíván számlát benyújtani és a számlázások várható idõpontját 2001. december 20. és 2002. július 5. dátumban jelölik meg. Az ajánlat részét képezõ szerzõdéstervezet 10. pontja szerint az ajánlattevõ a számlát havonta benyújtja, melyet 15 napon belül kell kiegyenlíteni. A Döntõbizottság megállapította, hogy a kérelmezõ ajánlatában a számlázás gyakoriságát illetõen eltérõ adatokat közöl és ezek közül az ajánlatkérõ részére kedvezõtlenebb – havi gyakoriságú – számlázás nem felel meg az ajánlati felhívás 9. pontjában meghatározott feltételnek.<br>
A szerzõdéstervezet 3. pontjával kapcsolatban a Döntõbizottság megállapította, hogy az ajánlatkérõ az ajánlati felhívás 16. pont ötödik francia bekezdésében meghatározta azt, hogy a benyújtott ajánlatoknak egy cégszerûen aláírt szerzõdéstervezetet is kell tartalmazniuk. A kérelmezõ ajánlatában fellelhetõ szerzõdéstervezet cégszerûen alá van írva, azonban az ajánlattevõ által kitöltendõ részek közül az ellenszolgáltatás mértékét meghatározó rész üresen maradt.<br>
A Döntõbizottság rámutat arra, hogy ha az ajánlatkérõ az ajánlatban cégszerûen aláírt szerzõdéstervezet csatolását kéri, akkor annak az ajánlattevõ által megajánlott tartalmi elemeiben ajánlatkérõ már nem módosíthat semmit sem, hiszen a benyújtott szerzõdéstervezet ajánlatkérõ általi módosításával a szerzõdés tartalma megváltozna. A Döntõbizottság álláspontja szerint az ellenszolgáltatásra vonatkozó szerzõdési rész is ezeknek a sorába tartozik.<br>
A szerzõdéstervezet mellékleteivel kapcsolatban a Döntõbizottság megállapította, hogy ajánlatkérõ az ajánlati felhívás 16. pont ötödik francia bekezdésében meghatározta azt, hogy az ajánlatoknak szerzõdéstervezetet is kell tartalmazniuk. A kérelmezõ ajánlatához csatolt szerzõdés tervezet 1. pontjában, melyben a szerzõdés lényeges feltételeit határozzák meg utalás található a szerzõdés 1. számú "területi részletezés" címû, 2. számú "technológiai terv" címû és 3. számú "pénzügyi ütemezés" címû mellékletekre, azonban ilyen mellékletek nincsenek a szerzõdéstervezetben, sõt azok az ajánlatban sem lelhetõk fel. A Döntõbizottság álláspontja szerint, ha egy szerzõdésben a szerzõdés mellékleteire hivatkoznak, akkor a mellékletek a szerzõdés elválaszthatatlan részét képezik és a mellékletek tartalma a szerzõdés teljes tartalmának része, így mellékletek csatolása nélkül az ilyen szerzõdés tartalma nem határozható meg egyértelmûen.<br>
A Döntõbizottság nem fogadta el kérelmezõ azon magyarázatát, hogy ajánlatkérõ alkalmazhatta volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglaltakat és a fenti hiányosságokat, illetve ellentmondásokat ezzel kiküszöbölhette volna, ugyanis ezen jogszabályhely ajánlatkérõ számára csak lehetõségként és nem kötelezettségként határozza meg a felvilágosítás kérését. Ajánlatkérõ ezzel nem kívánt élni, azonban ez nem jelent jogsértést.<br>
Nem fogadta el a Döntõbizottság azt sem, hogy a szerzõdéstervezet 3. pontja értelemszerûen a kérelmezõ ajánlatában szereplõ árajánlatra vonatkozott és így nem volt félreérthetõ az, hogy a szerzõdéstervezetben ez a pont nem került kitöltésre.<br>
Ugyancsak nem fogadta el a Döntõbizottság kérelmezõnek azt a magyarázatát a szerzõdéstervezet mellékleteinek hiányával kapcsolatban, hogy annak 1. pontjában hivatkozott 1., 2. és 3. sz. mellékletek, ha jelölés szerint nem is, de tartalmuk alapján beazonosíthatóak lettek volna az ajánlat más részeibõl.<br>
Kérelmezõ ezen magyarázatai nem pótolják ajánlatának a Döntõbizottság által is megállapított fenti hiányosságait, ajánlatkérõ éppen akkor járt volna el jogsértõen, ha az ajánlat e hiányosságait a saját értelmezése, vagy kérdés feltevése után illeszti be kérelmezõ ajánlatába és azt érvényessé nyilvánítja.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A kérelmezõ ajánlata a fentiekben részletezettek szerint nem felel meg az ismertetett ajánlatkérõi kívánalmaknak, így ajánlatkérõnek a kérelmezõ ajánlatát érvénytelennek minõsítõ döntése a Döntõbizottság álláspontja szerint jogszerû.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 27.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>