<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8290)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.407/8/2001.<br>
<br>
Tárgy: Architekton Rt. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Vass Eszter ügyvéd, 2100 Gödöllõ, Dózsa Gy. u. 44/1., a továbbiakban: kérelmezõ) jogorvoslati kérelmének, melyet az Oktatási Minisztérium Beruházási Fõosztály (1055 Budapest, Szalay u. 10–14. a továbbiakban: ajánlatkérõ) "Sapientia Szerzetesi Hittudományi Fõiskola épületének részleges átalakítása és bõvítése" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési értesítõ 2001. március 28-án megjelent 13. számában tett közzé részvételi felhívást elõminõsítési eljárás megindítására.<br>
A beszerzés tárgya: a meglévõ épület egyik szárnyában hittudományi felsõoktatás céljára történõ rekonstrukciós munkák, könyvtár, nagy elõadóterem, kollégiumi férõhelyek kialakítása (pince + fszt. + 4 emelet) kivitelezési munkái.<br>
A teljesítés helye a Sapientia Szerzetesi Hittudományi Fõiskola Budapest, Piarista köz 1.<br>
A részvételi felhívását ajánlatkérõ módosította, és a módosítást szabályszerûen közzétette a Közbeszerzési Értesítõ 2001. április 11-i 15. számában. A felhívás szerint részajánlattétel nem megengedett, a többváltozatú ajánlattételre lehetõség volt az ajánlatkérõ által meghatározott keretek között.<br>
A részvételi jelentkezési határidõig, 2001. április 27-ig 9 részvételi jelentkezés érkezett, amelyek közül ajánlatkérõ nyolcat alkalmasnak minõsített. Az elõminõsítési eljárást lezáró szakasz eredményhirdetésére 2001. május 14-én került sor. Ezen a napon küldte meg ajánlatkérõ az ajánlati felhívását az alkalmasnak minõsített jelentkezõk, így kérelmezõ részére is.<br>
Az ajánlati felhívás tartalmazta az ajánlattételi határidõt, az eredményhirdetés és a szerzõdéskötés idõpontját.<br>
Ajánlatkérõ dokumentációt is készített, amely a mûszaki tervek mellett az ajánlati és szerzõdési feltételeket is tartalmazta. A dokumentáció az organizációs feltételek között az alábbi elõírást rögzítette: "A felvonulási terület kerítése esetlegesen reklám célra igénybe vehetõ, ennek költségcsökkentõ hatását kérjük figyelembe venni."<br>
A fõvállalkozói díj tartalmának részletezésénél [a)–g) pontig] az f) pontnál az alábbi elõírás található: Építési tábla elkészítésének, elõállításának költségei és annak megtartása az építés idõtartamára.<br>
A dokumentáció része volt a szakhatósági elõírások, kikötések, amelyek között szerepelt, hogy "az építkezés megkezdése elõtt az építtetõ köteles az épület címét, helyrajzi számát, a kivitelezõ nevét, címét, telefonszámát a közterületekrõl jól látható helyen elhelyezni.<br>
Helyszíni konzultációra is sor került 2001. május 24-én, majd ajánlatkérõ még kérdésekre válaszolt írásban és még egy konzultációt is tartott 2001. május 31-én. A közbeszerzési eljárásban az Óbuda-Újlak Kft. járt el ajánlatkérõ nevében.<br>
Az ajánlattételi határidõig 2001. június 13-ig 6 ajánlattevõ tett ajánlatot, minden esetben, több változatban. Ajánlattevõk voltak: kérelmezõ, Bau System Kft., HUNÉP Rt., Maszer Rt., Strabag Kft., Magyar Kivitelezõk a Felsõoktatásért Kkt. (MKF Kkt. a továbbiakban).<br>
Az ajánlatokat Értékelõ Bizottság bírálta el. Ennek során a kérelmezõtõl a megbízott szervezet nyilatkozatot kért a reklámfelületek értékesítésével kapcsolatosan 2001. június 19-én az alábbiak szerint: "A tárgyi létesítményre benyújtott ajánlatukban I. kötet 20. oldalán az árengedmény (megrendelõvel egyeztetett reklámfelület használatáért) 11 200 000 Ft + áfa összeggel szerepel. Kérjük a mai napon szíveskedjenek nyilatkozni, hogy a felvonulási terület kerítésen túli felületen történõ reklám elhelyezést figyelembe vették-e az árengedményben."<br>
A kérelmezõ még ugyanezen a napon az alábbi választ adta: "A tárgyi létesítményre benyújtott ajánlatunkban szereplõ árengedményünkben a felvonulási terület kerítésén, továbbá a homlokzaton történõ megrendelõvel egyeztetett reklámfelület használatát vettük figyelembe. A reklámfelületen kizárólag az Architekton Rt. generálkivitelezõ tábláját kívánjuk elhelyezni."<br>
Az Értékelõ Bizottság 2001. június 20-án megállapította, hogy kérelmezõ ajánlatai érvénytelenek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. Indoka, hogy az épület homlokzatát is reklámfelületként kívánja hasznosítani, míg a felhívás ezt csak a kerítés felületén teszi lehetõvé.<br>
Az eljárás eredményét 2001. június 25-én hirdették ki, az eljárás nyertese az MKF Kkt. lett.<br>
Kérelmezõ 2001. június 27-én nyújtott be jogorvoslati kérelmet ajánlatát érvénytelenné minõsítõ ajánlatkérõi döntés ellen. Kérte a jogsértés megállapítását, az érvénytelenné nyilvánító döntés megsemmisítését, ideiglenes intézkedésként a szerzõdéskötés megtiltását és ajánlatkérõ költségek viselésére történõ kötelezését.<br>
A kérelme indokaként elõadta, hogy ajánlata érvényes volt, az ajánlati felhívás és dokumentáció elõírásainak megfelelt. Az ajánlatkérõi kérdésre adott válasza is az ajánlata érvényességét igazolja. A Világörökség jegyzékébe tartozó épületen csak a kivitelezõ cégtábláját szabad elhelyezni, így más reklám céljára sem a kerítés, sem a homlokzat nem alkalmas. Ajánlata a mûemlékek védelmérõl, a reklámtevékenységrõl szóló jogszabályi elõírásoknak is megfelelt. Kizárólag a generálkivitelezõi táblát kívánja elhelyezni az építési területen oly módon, hogy azzal eleget tegyen a vonatkozó hatósági elõírásnak. Miután az építkezés kerítése a kivitelezés alatt nem állandó, így a generálkivitelezõi táblát célszerûen nem a kerítésen, hanem az építési terület egyéb, közterületrõl jól látható pontján – esetleg a homlokzaton – kell elhelyeznie. Ajánlatában az árengedményt a kivitelezõi tábla elhelyezésével összefüggésben azért ajánlotta fel, mert számára ebben az összegben meghatározható értéke van saját cége ily módon történõ megjelenítésének.<br>
Ajánlatkérõ észrevételében kérte a megalapozatlan kérelem elutasítását. Kérelmezõ ajánlatában számolt a reklámfelület igénybevételével, de arra nem nyilatkozott, hogy ezt milyen módon tenné. Ezért kérdezték meg a pontosabb elképzeléseirõl. A válaszban egyértelmûen megadta, hogy a homlokzatot is igénybe venné reklámcélra, ezzel viszont ajánlata a felhívásban közölt szigorú feltétellel ellentétes lett. További egyeztetést a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése nem enged meg a szerzõdõ felek között, így az ajánlat tartalma szerint kellett döntenie ajánlatkérõnek. Álláspontja szerint a generálkivitelezõi tábla egyben reklám célját szolgálja, ebben a minõségében pedig kizárólag a kerítésen történõ elhelyezését engedték meg a dokumentációban tett elõírásai. Értelmezésében a kérelmezõ nem egy darab építési táblát kíván elhelyezni, hanem az általa igénybe venni kívánt reklám célú felületeket (kerítés és homlokzat) kitöltené ezekkel a táblákkal. Kérdésre válaszolva elismerte, hogy a többi ajánlattevõ is köteles építési tábláját elhelyezni az építkezés területén, pontos szándékot ezzel kapcsolatban ajánlatuk nem tartalmazott. A felhívás feltételeinek elfogadására tett nyilatkozatuk jelzi, hogy a felhívás feltételeinek e vonatkozásban is eleget kívánnak tenni.<br>
A Döntõbizottság a D.407/3/2001. számú határozatában az eljárást lezáró szerzõdés megkötését a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontja alapján megtiltotta.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozata alapján megállapítja, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A Döntõbizottság a fenti törvényi rendelkezés alapján vizsgálta, hogy kérelmezõ ajánlata megfelelt-e az ajánlati felhívás, illetve dokumentáció elõírásainak, azaz érvényes volt-e, illetve, hogy ajánlatkérõ döntése a kérelmezõ ajánlatának érvénytelenné nyilvánítása tekintetében jogszerû volt-e.<br>
A kérelmezõ ajánlata érvénytelensége indokaként az összegzésben a következõ áll: "Az ajánlati felhívási dokumentáció lehetõségként tartalmazta a felvonulási terület kerítésének reklámfelületként való hasznosítását és ennek árcsökkentõ hatásának figyelembevételét. (Részletes ajánlattételi elõírások 5. oldal.) Az Architekton Rt. ajánlatában árcsökkentõ tételként a homlokzat reklámfelületként történõ használatát is figyelembe vette, így ajánlatát nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének megfelelõen készítette el, ezért a Kbt. 52. § (2) bekezdés d) pontja alapján ajánlata érvénytelen."<br>
Az ajánlati felhívás dokumentációja a reklámfelületekkel kapcsolatban a következõket tartalmazta (részleges ajánlattételi feltételek 5. oldal): A felvonulási területet kerítése esetlegesen reklám célra igénybe vehetõ, ennek költségcsökkentõ hatását kérjük figyelembe venni.<br>
A dokumentáció a szerzõdési feltételek között utalt arra, hogy a fõvállalkozói díjak része az "építési tábla" elõállítása és biztosítása az építés idõtartamára. A hatósági építési engedély is rendelkezett az "építési tábla" elhelyezésérõl és tartalmáról, mely szerint azt a "közterületrõl jól látható helyen" kell elhelyezni. A kérelmezõ ajánlatában (I. kötet 20. oldal) a fõ összesítõ végén árengedményként, "Megrendelõvel egyeztetett reklámfelület használatáért" megjegyzéssel a költségek között 11 200 000 Ft-ot állított be, amellyel a nettó kivitelezési díjat csökkenti.<br>
Ajánlatkérõ 2001. június 19-i kérdésfeltevése:<br>
A tárgyi létesítményre benyújtott ajánlatukban az I. kötet 20. oldalán az árengedmény (megrendelõvel egyeztetett reklámfelület használatáért) 11 200 000 Ft + áfa összeggel szerepel.<br>
Kérjük a mai napon szíveskedjenek nyilatkozni, hogy a felvonulási terület kerítésén túli felületen történõ reklám elhelyezést figyelembe vették-e az árengedményben.<br>
A válasz: A tárgyi létesítményre benyújtott ajánlatunkban szereplõ árengedményünkben a felvonulási terület kerítésén, továbbá a homlokzaton történõ megrendelõvel egyeztetett reklámfelület használatot vettük figyelembe. A reklámfelületen kizárólag az Architekton Rt. generálkivitelezõi tábláját kívánjuk elhelyezni.<br>
Ezt a nyilatkozatot értelmezte úgy ajánlatkérõ, hogy az általa tiltott homlokzati részen reklámelhelyezést kívánja a kérelmezõ megvalósítani.<br>
A Döntõbizottság álláspontja szerint elsõdlegesen az ajánlatban közöltekbõl kell kiindulni: abban nincs arra utalás, hogy a homlokzaton (is) reklámokat kíván kérelmezõ elhelyezni, sõt az ajánlat "reklámok" elhelyezésének szándékára egyébként sem utal. Valójában a reklámcélú felület igénybevételérõl nyilatkozik az ajánlattevõ, amelyen nem reklámot, hanem generálkivitelezõi tábláját kívánja elhelyezni. Az "egyeztetés"-re vonatkozó jelzés önmagában nem jogsértõ, az ajánlati tartalom egyébként jelenleg nem is lehet e vonatkozásban ennél konkrétabb. A kérdésfeltevés – mint törvényes lehetõséget – nem kifogásolható figyelemmel a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésre, hiszen ajánlatkérõ ítélheti meg csak, hogy számára egyértelmû-e az ajánlat vagy sem. Ennek ellenére a Döntõbizottság megjegyzi, hogy a dokumentációban egyértelmûen szerepelt, hogy a kerítés vehetõ igénybe esetlegesen reklámcélra, az ajánlat sem tartalmazott ezzel ellentétes tartalmú állítást, így nem érthetõ az ajánlatkérõi kérdés-feltevés, hogy kerítésen túli reklámfelületet kérelmezõ számításba vette-e.<br>
A válasz értelmezése viszont csak az egész nyilatkozat figyelembevételével történhet. A kérelmezõ kizárólag a kivitelezõi táblát kívánja valahol elhelyezni, amire egyébként jogszabály kötelez minden kivitelezõt, amit viszont nem lehet reklámként értékelni, bár kétségkívül van reklámereje egy kiemelt jelentõségû épület esetén. Valójában kérelmezõ nem számol reklámozásból adódó bevétellel, az árcsökkentésnek tehát ahhoz semmi köze.<br>
Arra vonatkozóan pedig, hogy a kötelezõen kirakandó, a dokumentáció szóhasználatával "építési táblát" hol kell/lehet elhelyezni, a felhívás és dokumentáció nem tartalmaz utasítást, ily módon a kivitelezõ építési táblájának elhelyezése terén nem lehet ajánlatkérõi elváráshoz viszonyítani az ajánlatot. A kérelmezõ által "felajánlott" egyeztetés a megrendelõvel ebben a nem szabályozott témában semmi esetre sem okozhatja az ajánlat kedvezõtlen megítélését.<br>
A nyertes például ajánlatában nem tesz említést a reklámfelület értékesítésérõl, árcsökkentés sem jelenik meg ezzel összefüggésben az ajánlatában. Az "építési tábla" elhelyezésérõl ajánlata nem szól, vagyis saját döntési kompetenciája az elhelyezés (még a kérelmezõ legalább e téren egyeztetni kíván a megrendelõvel). Nyilvánvaló, hogy az építési táblát egyetlen ajánlattevõ sem tekinti reklámnak, így elhelyezését sem hozza összefüggésbe a reklámok céljára kijelölt felületekkel. Az ajánlatkérõ elõírásainak elfogadásáról pedig minden ajánlattevõ nyilatkozott, a nyerteshez hasonlóan a kérelmezõ is. E tekintetben nem lehet az ajánlatokat eltérõen kezelni.<br>
A Döntõbizottság álláspontja szerint továbbá kérelmezõ nyilatkozatát nem lehet úgy értelmezni, hogy a kivitelezõi táblákból többet készít és helyez el.<br>
A fentiek alapján megállapította a Döntõbizottság, hogy kérelmezõ ajánlata érvényes, ajánlatkérõ kérelmezõ ajánlatára vonatkozó érvénytelenné nyilvánító döntése jogsértõ.<br>
A fentiek alapján az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján az eljárást lezáró döntést megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 13.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>