<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8352)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.159/12/2001.<br>
<br>
Tárgy: a Sempermed Kft. jogorvoslati kérelme a Miniszterelnökség Közbeszerzési és Gazdasági Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sempermed Magyarország Kft. (1025 Budapest, Józsefhegyi út 28–30., képviseli: dr. Varga Andrea ügyvéd, 1117 Budapest, Fehérvári u. 23., a továbbiakban kérelmezõ) jogorvoslati kérelmének, melyet a Miniszterelnökség Közbeszerzési és Gazdasági Igazgatóság (1055 Budapest, Kossuth tér 2/4., képviseli: dr. Krill Erzsébet jogtanácsos a továbbiakban ajánlatkérõ) "orvosi vizsgálókesztyûk és steril sebészeti kesztyûk 5. részteljesítése körében, a latex anyagú steril göngyölt kialakítású sebészeti kesztyûk beszerzése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését, ezért ajánlatkérõ közbeszerzési eljárást lezáró döntését megsemmisíti. Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2001. január 3-án megjelent 1. számában, (amit 2001. január 10-i számában módosított) részvételi felhívást tett közzé tárgyalásos gyorsított eljárás megindítására. Az eljárásfajta választásának indoka az volt, hogy a korábban indított nyílt közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenül zárult. A közbeszerzés tárgyára vonatkozó feltételek azonban nem változtak. A közzétett részvételi felhívás alapján ajánlatkérõ orvosi vizsgálókesztyûket és steril sebészeti kesztyûket kívánt beszerezni, ezen belül hat termékcsoportra vonatkozóan a részajánlattételt megengedte. Az 5. részteljesítés körében a beszerzés tárgya 5 250 000 pár latex anyagú steril göngyölt kialakítású sebészeti kesztyû volt.<br>
A részvételi felhívás tartalmazta a résztvevõk pénzügyi, gazdasági és mûszaki alkalmassága igazolására kért adatokat és tényeket, illetõleg tartalmazta az alkalmasság és az alkalmatlanná minõsítés szempontjait is. A részvételi felhívásban ajánlatkérõ már közölte, hogy az összességében legelõnyösebb ajánlatot kívánja kiválasztani az alábbiak szerint:<br>
részszempontok	súlyszámok<br>
– mûszaki tartalom	60<br>
– ajánlati ár	40<br>
A részszempontokra adható pontszám 1–10-ig volt.<br>
Ajánlatkérõ meghatározta az ajánlattételre felkért ajánlattevõk keretszámát 6 fõben.<br>
A részvételi jelentkezés határideje 2001. január 15-e volt. Ajánlatkérõ a részvételi jelentkezések elkészítéséhez úgynevezett jelentkezési segédletet is biztosított, amelyben útmutatást adott a részvételre jelentkezõk számára, a benyújtandó iratokra vonatkozóan, illetõleg a részvételi jelentkezés elkészítéséhez.<br>
A részvételi szakaszban kellett nyilatkozni a részvételre jelentkezõknek a pénzügyi, gazdasági és mûszaki alkalmasságukról e körben, megjelölve az elõzõ három év a beszerzés tárgyára vonatkozó legjelentõsebb referenciáit, a szállító megnevezését, teljesítés évét, a szállított termék megnevezését, mennyiségét, teljesítés értékét. A részvételi jelentkezés határidejéig az 5. részteljesítésre, hét cég nyújtotta be jelentkezését: Reisinger és Reményi Kft., Hartmann-Rico Kft., OMKER Rt., Premier G Med Kft., Hungaromedical Rt., Afamia Trade Kft., és kérelmezõ.<br>
Ajánlatkérõ a részvételi jelentkezéseket elbírálta és 2001. január 31-én eredményt hirdetett.<br>
Az 5. részteljesítés körében az Afamia Trade Kft.-n kívül valamennyi részvételre jelentkezõt ajánlattételre felhívta, és az eredményhirdetést követõen átadta részükre az ajánlati felhívást és a dokumentációt.<br>
Az ajánlati dokumentáció része volt az általános tudnivalók, a szakmai követelmények, az ajánlat tartalma és formája, illetõleg a tárgyalás menete, illetve a keretszerzõdés mintája. Ajánlatkérõ e körben elõírta, hogy az ajánlattétel nyelve a magyar. Az eredetileg idegen nyelven készült dokumentumokat hiteles magyar nyelvû fordítással kell benyújtani. Az eredetileg angol nyelven készült nyilvános termékismertetõket, prospektusokat elegendõ azok magyar nyelvû szakmai fordításaival együtt becsatolni. A szakmai követelmények körében ajánlatkérõ a dokumentáció 6. oldalán a biokompatibilitásra vonatkozóan a vizsgálati eredményt akkreditált laboratóriummal kérte igazolni. Az ajánlatok bontására 2001. február 16-án került sor. Az 5. részteljesítésre 5 db ajánlat érkezett. Ajánlatot nyújtott be a Reisinger és Reményi Kft., Hartmann-Rico Kft., OMKER Rt., Premier G Med Kft. és kérelmezõ.<br>
Az ajánlatok bontásáról készített jegyzõkönyv tartalmazta, hogy az ajánlatokkal kapcsolatos tárgyalásra 2001. február 21-én kerül sor.<br>
Ajánlatkérõ a beérkezett ajánlatokat áttanulmányozta és hiánypótlásra biztosított lehetõséget 2001. február 21-ig. Ajánlatkérõ a beérkezett ajánlatokat 2001. február 18-án még a tárgyalást megelõzõen értékelte, azonban az 5. részteljesítés vonatkozásában azt a megállapítást tette, hogy értékelésre csak a hiánypótlást követõen kerülhet sor. Ajánlatkérõ a 2001. február 21-i tárgyaláson az 5. részteljesítés vonatkozásában megállapította, hogy a hiánypótlásnak a felkért ajánlattevõk eleget tettek, érdemi tárgyalást az ajánlattevõkkel nem folytatott, hanem újabb tárgyalási idõpontként 2001. március 1-jét jelölte meg. Idõközben a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján bizonyos pontosításokat is kért az ajánlattevõktõl, akik ennek a kötelezettségüknek eleget tettek. A 2001. március 1-jei tárgyaláson ajánlatkérõ megállapította, hogy a benyújtott ajánlatok érvényesek. Az ajánlattevõk részére módosító adatlapok kerültek kiadásra, hogy amennyiben ajánlatukat módosítani kívánják, erre lehetõségük van. Ajánlatkérõ ezt követõen az ajánlatokat elbírálta és 2001. március 14-én eredményt hirdetett. Az 5. részteljesítés körében a legkedvezõbb ajánlattevõ az OMKER Kft. ajánlata lett, az ezt követõ legkedvezõbb a Sempermed Kft. ajánlata volt.<br>
Kérelmezõ 2001. március 19-én nyújtott be jogorvoslati kérelmet a Döntõbizottsághoz, melyet 2001. március 21-én kiegészített. Jogorvoslati kérelmében kérte a közbeszerzési eljárást lezáró döntés megsemmisítését, a jogsértés megállapítását, ajánlatkérõ kötelezését az eljárási díj és költségek viselésére, valamint kérte ideiglenes intézkedésként a szerzõdéskötés megtiltását.<br>
Indoklásként elõadta, hogy a nyertes ajánlattevõ ajánlata álláspontja szerint érvénytelen, tekintettel arra, hogy az 1007/2000 (IX. 22.) Korm. határozat nemzeti szabványként a termékekre elõírt kivonható protein határértéket kevesebb, mint 100 értékben jelöli meg, amelyre az ajánlatkérõ is hivatkozik a biokompatibilitás termékjellemzõnél. Ezt az értéket a Lowry-teszt méri. A nyertes ajánlata ennek az elõírásnak nem felelt meg. A nyertes ajánlattevõ által becsatolt Lowry-teszten nem szerepelt a teszt elvégzésének a tárgya, azaz a vizsgált termék neve. Ennek alapján az ajánlata érvénytelen.<br>
Kérelmezõ sérelmezte továbbá, hogy ajánlatkérõ a mûszaki alkalmasság igazolására az elõzõ három évben a beszerzés tárgyára vonatkozó legjelentõsebb referenciák ismertetését kérte becsatolni, a nyertes ajánlattevõ ennek nem tudott eleget tenni, hiszen a nyertes ajánlattevõ a Pro Line-termékkel pályázott, mely termék a magyar piacon új, legalább két-három hónappal ezelõtt került forgalomba. Így referenciát igazolni e termékre a nyertes nem tudott. Ajánlatkérõ eljárást lezáró döntése sem volt megfelelõ, az ajánlatok értékelését nem a megadott elbírálási szempontok alapján, nem helyes pontozással végezte el.<br>
A kiegészítõ jogorvoslati kérelmében kérelmezõ kérte megállapítani, hogy az OMKER Kft. hamis adatszolgáltatást követett el jelen közbeszerzési eljárásban azáltal, hogy a Pro Line nevû terméket ajánlott meg, ezzel szemben az ajánlathoz csatolt Lowry-teszt eredményét igazoló iraton Natural Touch elnevezés szerepel. Továbbá a becsatolt dokumentáció nem hiteles fordításban készült, holott ez elõírás volt.<br>
Ajánlatkérõ a jogorvoslati kérelmet részben elkésettségre, részben megalapozatlanságra tekintettel kérte elutasítani. Ajánlatkérõ elõadta, hogy kétszakaszos eljárásban, a részvételi szakaszban értékelték a mûszaki alkalmasság körében a referenciákat. A részvételi szakasz eredményhirdetésére 2001. január 31-én került sor. A jogorvoslati kérelem elõterjesztése a tudomásszerzést követõ 15 napon túl történt meg. Ajánlatkérõ álláspontja szerint ugyanígy elkésett a jogorvoslati kérelem azon része is, amely arra irányul, hogy ajánlatkérõ az értékelés vonatkozásában nem adott kellõ felvilágosítást az ajánlattevõk számára. Hivatkozott itt arra, hogy az ajánlatkérõ 2001. január 31-én a részvételi jelentkezések eredményhirdetésének idõpontjában átadta az ajánlattevõk részére az ajánlatok értékelésére vonatkozó elõírásait, ebben meghatározta, hogy az egyes részszempontokhoz milyen súlyszámok és milyen ponthatárok tartoznak. A mûszaki tartalom 60, az ajánlati ár 40 súlyszámot kapott, a ponttartomány 1–10-ig helyezkedett el. A mûszaki tartalom szempontjait is részletesen meghatározta az ajánlatkérõ az ajánlati dokumentációban. Ennek alapján a jogorvoslati kérelem ezen része is elkésett.<br>
A nyertes ajánlattevõ ajánlatához becsatolt Lowry-tesztben feltüntetett érték valódiságát, ajánlatkérõ nem jogosult felülvizsgálni, a termék neve megegyezik a Lowry-tesztben vizsgált termékkel, amit az ajánlattevõ megajánlott. A Magyarországon Pro Line néven forgalomba hozott termék ugyanaz, mint a Natural Touch termék, amelyre a Lowry-teszt készült.<br>
Ajánlatkérõ elismerte, hogy az OMKER Rt. által becsatolt Lowry-teszt eredményére vonatkozó igazolást nem hiteles fordításban csatolta, de ezt csak az eredményhirdetést követõen észlelte.<br>
Ajánlatkérõ a jogorvoslati eljárás szakaszában az ajánlatok értékelését ismételten elvégezte és az elbírálás során hibát észlelt a számításában, melynek alapján indítványozta az 5. részteljesítés vonatkozásában az ajánlatkérõi döntés megsemmisítését annak érdekében, hogy ajánlatkérõ az ajánlatok újraértékelését elvégezhesse.<br>
Az OMKER Kft. érdemi észrevételében becsatolta az ajánlatában szereplõ angol nyelvû irat hiteles fordítását, amely tartalmazta, hogy a Pro Line márkanéven megajánlott terméke a sebészeti kesztyûk kivonható proteintartalma 100 mg-nál kevesebb. A Natural Touch és a Pro Line elnevezésû termékek ugyanazok, Németországban kerülnek Natural Touch elnevezéssel forgalomba, Magyarországon pedig Pro Line elnevezéssel. Az OMKER Kft. a referenciákkal kapcsolatosan elõadta, hogy nem egy adott termékcsoporttal kapcsolatos referenciamunkákat kellett bemutatni, hanem termékmunkák vonatkozására kell referenciákat bemutatni, és 3 éves referenciával természetesen rendelkezni. Álláspontja szerint ajánlatkérõ közbeszerzési eljárásban biztosította az esélyegyenlõség elvét, a közbeszerzési eljárás tisztaságát, tiszteletben tartotta az ajánlatkérõ az ajánlatokat, a megadott elbírálási szempontok alapján bírálta el azokat.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság megállapította, hogy a jelen közbeszerzési eljárás kétszakaszos eljárás volt.<br>
A részvételi szakaszban kellett a részvételre jelentkezõknek a pénzügyi, gazdasági és mûszaki alkalmasságukat igazolni, tehát e körben kellett a részvételre jelentkezõknek a referenciamunkáikat bemutatni. A részvételi jelentkezések elbírálására 2001. január 31-én került sor.<br>
Ajánlatkérõ a részvételi szakasz lezárása eredményeként az OMKER Rt. jelentkezését elfogadta, ajánlattételre felhívta.<br>
Az OMKER Rt. részvételi jelentkezésének elfogadása ellen a referencia nem megfelelõ igazolása miatt jogorvoslati kérelmet a részvételi szakasz eredményhirdetését követõ 15 napon belül lehetett volna elõterjeszteni, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglaltakra, mely szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve a határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogorvoslati kérelem ezen része tehát elkésett.<br>
A Döntõbizottság ezt követõen vizsgálta, hogy kérelmezõ által hivatkozott Lowry-teszt eredményét tartalmazó igazolás megfelelt-e az ajánlati felhívás és a dokumentáció elõírásainak.<br>
Ajánlatkérõ e körben azt az elõírást tette, hogy az eredetileg idegen nyelven készült dokumentumokat hiteles magyar nyelvû fordítással kell benyújtani.<br>
A rendelkezésre álló ajánlatból – ajánlatkérõ által sem vitatottan – megállapítható volt, hogy az OMKER Rt. az angol nyelven készült iratot csatolta, és csatolta ugyan a magyar fordítást is, azonban az nem hitelesített fordítás volt.<br>
A Döntõbizottság azt is megállapította, hogy a becsatolt igazolás a Natural Touch elnevezésû kesztyûre vonatkozott és nem az ajánlati lapon szereplõ Pro Line nevû termékre. Továbbá az ajánlati dokumentációban ajánlatkérõ elõírta, hogy a vizsgálati eredményt akkreditált laboratóriummal kell igazolni, a becsatolt igazolás azonban ennek a követelménynek sem felelt meg, mert az nem laboratóriumtól származott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A nyertesnek kihirdetett OMKER Rt. ajánlata érvénytelen, mert ajánlata nem felelt meg az ajánlati felhívás és dokumentáció elõírásainak. Ezen hiányosság a Döntõbizottság álláspontja szerint hiánypótlás keretében sem pótolható, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint a Kbt. 44. § és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlása körében teszi lehetõvé a hiánypótlást.<br>
A Döntõbizottság tehát megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésére tekintettel az 52. § (1) bekezdését azáltal, hogy nem észlelte, hogy a nyertes ajánlata érvénytelen és ennek alapján nem zárta ki az eljárás további szakaszából.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ a fenti jogszabályhelyet is megsértette azáltal, hogy az érvénytelen ajánlatot érvényesnek nyilvánította és nyertesként is kihirdette.<br>
A Döntõbizottság ezt követõen vizsgálta, hogy az OMKER Rt. azon magatartása, mely szerint a Lowry-teszt eredményét mutató dokumentum a Natural Touch elnevezésû kesztyûre vonatkozott, ezzel szemben pedig Pro Line kesztyût ajánlott meg, hamis adatszolgáltatásnak minõsül-e.<br>
A Döntõbizottság álláspontja szerint az OMKER Rt. hamis adatszolgáltatást nem követett el. A jogorvoslati eljárás során hiteles magyar nyelvû fordítással igazolta a Kanax Latex Industries Private Limited által kiállított azon nyilatkozatot, mely szerint a Natural Touch az a márka, amelyet Németországba szállítanak, és Pro Line lesz a Magyarországon forgalmazott kesztyûk márkaneve. A gyártási folyamat a Surgicare, a Pro Line és Natural Touch márkanevû kesztyûk esetében azonos. A becsatolt angol nyelvû iraton az oldható fehérje tartalom ugyan az elõírttól eltérõ mértékegységben szerepel, de e tekintetben sem állapítható meg hamis adatszolgáltatás. A jogorvoslati kérelem ezen része megalapozatlan.<br>
A Döntõbizottság eljárása során ideiglenes intézkedést alkalmazott, így a szerzõdés megkötésére nem került sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az ajánlatkérõ eljárást lezáró döntését megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 3.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>