<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8309)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.504/4/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Közép- és Kelet-európai Történelem és Társadalom Kutatásért Közalapítvány közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85.) által a Közép- és Kelet-európai Történelem és Társadalom Kutatásért Közalapítvány (1122 Budapest, Határ út 35., a továbbiakban: ajánlatkérõ) "egyedileg fejlesztett rendszervezérlõ program 2 szerver és 170 munkaállomás mûködtetéséhez" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés c) pontját.<br>
Az eljárásnál felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és ajánlatkérõ érdemi észrevétele alapján az alábbi tényállást állapította meg:<br>
Az ajánlatkérõ nevében és megbízásából eljáró Csiky & Társa Kkt. 2001. július 20-án arról tájékoztatta a Döntõbizottság elnökét, hogy hirdetmény közzététele nélküli közbeszerzési eljárást indít a rendelkezõ részben megjelölt beszerzés tárgyában. A hirdetmény közzététele nélküli tárgyalásos eljárásfajta választását ajánlatkérõ azzal indokolta, hogy a Nemzeti Kulturális Örökség Minisztériumától ajánlatkérõ 2001-re támogatást kapott azzal a céllal, hogy a Budapest VI. ker., Andrássy út 60. sz. épületben történeti múzeumot alakítson ki. A múzeum átadásának tervezett idõpontja 2001 õsze. Az épülethez szükséges építészeti, gépészeti, múzeum berendezési munkákra már lefolytatásra került két nyílt eljárás és jelenleg folyamatban van egy elõminõsítéses nyílt közbeszerzési eljárás. A múzeum mûködéséhez szükséges szoftverre támasztott igény csak most az informatikai tervek birtokában fogalmazható meg, azonban a tervezett nyitásig hátralévõ idõtartam (két és fél hónap) nem teszi lehetõvé a nyílt eljárás lefolytatását.<br>
Ajánlatkérõ ajánlattételre a Compaq Computer Magyarország Kft.-t, a Montana Kommunikációs és Számítástechnikai Rt.-t és a Microsoft Magyarország Kft.-t hívta fel.<br>
Ajánlatkérõ a tájékoztatásához csatolta az ajánlattevõk részére kiadott ajánlati felhívását, amelyben meghatározta az ajánlattevõktõl a pénzügyi-, gazdasági- mûszaki alkalmasság igazolására kért adatokat és tényeket az alkalmasság, illetõleg alkalmatlanná minõsítés szempontjait. Ajánlatkérõ a felhívás szerint az összességében legelõnyösebb ajánlatot kívánta kiválasztani. Ajánlatkérõ a két elbírálási szempontot, a határidõt és az ajánlati árat jelölte meg.<br>
Az ajánlati felhívás szerint a teljesítés határideje 2001. szeptember 28-a. Az elsõ tárgyalás tervezett idõpontja július 27-e. Az ajánlati felhívás 16. pontjában ajánlatkérõ az eljárás jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, a 20. pontban viszont az eljárás lefolytatásának jogcímeként a Kbt. 70. § (1) bekezdés c) pontján túl az e) pontot is megjelölte.<br>
A Döntõbizottság elnöke 2001. augusztus 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt jogalap fennállása egyértelmûen nem állapítható meg. Ezen túlmenõen amennyiben ajánlatkérõ az eljárását a Kbt. 70. § (1) bekezdés e) pontjára alapítja, abban az esetben pedig hirdetmény közzététele kötelezõ. A Döntõbizottság elnöke ennek alapján indítványozta a kérdéses közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Indoklásként elõadta, hogy a választott eljárásfajta jogalapja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja. A Kbt. 70. § (1) bekezdés e) pontjára történõ hivatkozás tévedésbõl maradt benne az ajánlati felhívásban. Az eljárásfajta választásának indoka a rendkívüli sürgõsség elõállása volt, amely a szöveges indoklásból is kitûnt. Ajánlatkérõ álláspontja szerint a rendkívüli sürgõsség alapja az volt, hogy a múzeum építésére vonatkozó tervek egymásra épülõen és idõben is elkülönülten készültek el, az utolsó tervek között található az "egyedileg fejlesztett rendszervezérlõ program 2 szerver és 170 munkaállomás mûködtetéséhez". Ez az egyedi számítógépes programalkotás egy a jövõben megalkotandó szoftver, amire vonatkozóan 2001. június 29. napján készült el a STRATIS Kft. rendszerterve, amely alapján kellett elkészíteni a programot. Amíg a fizikai rendszerterv nem készült el értelemszerûen semmiféle pályáztatásra nem gondolhattak, hiszen a számítógépes programalkotás elsõ fázisa a megrendelõ igényének rögzítése, amely a STRATIS Kft. által elkészített rendszerterven alapult. A múzeum átadásának tervezett idõpontja 2001. október 23., így a rendelkezésre álló idõtartam alatt a nyílt eljárás lefolytatására lehetõség nincs, tekintettel arra, hogy a szoftver elkészítéséhez minimum 10 munkahét szükséges. Ajánlatkérõ tájékoztatta a Döntõbizottságot arról is, hogy a közbeszerzési eljárása eredménytelenül zárult, miután mindhárom ajánlattételre felkért cég az ajánlattételtõl visszalépett.<br>
A Döntõbizottság a közbeszerzési eljárásban keletkezett iratok és az ajánlatkérõ észrevétele alapján megállapította, hogy az ajánlatkérõ érdemi közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsséget e törvényben elõírt határidõk nem lennének betarthatóak; a rendkívül sürgõsség miatt indokoló körülmények azonban nem eredhetnek ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt-, vagy a meghívásos eljárásban elõírt határidõk nem betarthatóak. Bármelyik feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának jogszerû alkalmazását nem teszik lehetõvé.<br>
A Döntõbizottság vizsgálta, hogy ezen feltételek a jelen közbeszerzési eljárásban fennállnak-e. Ajánlatkérõ a rendkívüli sürgõsség fennállását azzal indokolta, hogy a STRATIS Kft. rendszerterve 2001. június 29. napjára készült el és a múzeum október 23-i tervezett nyitási idõpontjához képest a beszerzés tárgyát képezõ szoftver elkészítésére más eljárásfajta alkalmazása esetén elegendõ idõ nem áll rendelkezésre. Ajánlatkérõ azonban semmilyen indokát nem adta annak, hogy a rendszerterv miért csak 2001. június 29-ére készült el. Ajánlatkérõ számára ismert volt az a tény, hogy az Andrássy út 60. sz. alatti épületet múzeummá kell átalakítani. Ismert volt ajánlatkérõ számára a múzeum megnyitásának tervezett idõpontja is. Ezt támasztja alá, hogy ajánlatkérõ a múzeum átalakításához szükséges munkák elvégzése tárgyában több közbeszerzési eljárást is lefolytatott 2001. I. félévében. Az elsõ eljárás megindítására már 2000. decemberében sor került.<br>
Fentiekbõl következik, hogy elõre nem látható okból elõálló rendkívüli sürgõsségrõl jelen esetben nem beszélhetünk. Ajánlatkérõ az érdemi észrevételében semmi indokát nem adta annak, hogy a rendkívüli sürgõsség elõállása nem ajánlatkérõ mulasztására vezethetõ vissza. Csupán tényként közölte, hogy 2001. június 29-ére készült el a STRATIS Kft. rendszerterve.<br>
A Döntõbizottság részére átadott rendszertervben – ajánlatkérõ állításával szemben – a szoftverfejlesztés tervezett idõtartama 28 napban került rögzítésre. A szoftverfejlesztés kezdési idõpontjaként 2001. július 13-a volt feltüntetve, ajánlatkérõ ennek ellenére a közbeszerzési eljárás megindításáról csak 2001. július 20-án intézkedett. Ez a tény is azt támasztja alá, hogy ajánlatkérõ felróható magatartásának következtében állt elõ a rendkívüli sürgõsség bekövetkezése.<br>
A Fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek nem állnak fenn, így az erre alapított közbeszerzési eljárása ajánlatkérõnek jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította. A Döntõbizottság tekintettel arra, hogy a közbeszerzési eljárás eredménytelenül zárult, nyertes ajánlattevõvel szerzõdéskötésre nem került sor, a bírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 29.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>