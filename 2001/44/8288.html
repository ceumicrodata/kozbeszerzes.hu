<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8288)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.29/4/2001.<br>
<br>
Tárgy: a Döntõbizottság elnökének hivatalból kezdeményezett jogorvoslati eljárása a BK Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzései Döntõbizottság elnökének (1024 Budapest, Margit krt. 85., a továbbiakban: Döntõbizottság elnöke) a Budapesti Közlekedési Rt. (1980 Budapest, Akácfa u. 15., a továbbiakban: ajánlatkérõ) "78 db IK 405 típusú autóbusz felújítása" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001. január 10-én hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában.<br>
Ajánlatkérõ a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg, arra tekintettel, hogy a szerzõdést mûszaki-technikai sajátosságok miatt kizárólag egy meghatározott személy képes teljesíteni. Továbbá hivatkozott arra, hogy 2000 augusztusában a Közbeszerzési Értesítõben nyílt eljárás megindítására tett közzé ajánlati felhívást 2 db IK 405 típusú autóbusz felújítása tárgyában. A nyílt eljárásra csak egyetlen ajánlattevõ nyújtott be ajánlatot az Ikarus Trade Kereskedelmi Kft.<br>
A lefolytatott közbeszerzési eljárás eredménye, és az eddig elvégzett munka folyamán kiderült, hogy a felújítandó buszokon elvégzendõ feladatok mûszaki-technikai sajátossága miatt csak ez a cég képes a feladat elvégzésére, illetve megállapítható volt, hogy az ajánlatot tevõ rendelkezik azzal a tervdokumentációval, mint gyártó cég, amely alapján el lehet végezni a felújításokat.<br>
Ajánlatkérõ ajánlattételre ennek megfelelõen az Ikarus Trade Kereskedelmi Kft.-t hívta fel.<br>
Az ajánlati felhívás tartalmazta a Kbt.-ben kötelezõen elõírt adatokat, meghatározta a részajánlattétel szempontját, a teljesítés határidejét, az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az alkalmatlanná minõsítés szempontját, a tárgyalás és az eredményhirdetés idõpontját.<br>
A Döntõbizottság elnöke 2001. január 25-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból egyértelmûen nem állapítható meg, hogy mik azok a mûszaki-technikai sajátosságok, melyre figyelemmel kizárólag csak a felkért ajánlattevõ alkalmas a szerzõdés teljesítésére, azaz egyértelmûen nem állapíthatóak meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltak feltételek fennállása. Ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatta le a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Indoklásként elõadta, hogy a Közbeszerzési Értesítõ 2000. augusztus 2-án megjelent számában tett közzé ajánlati felhívást nyílt eljárás megindítására az IK 405 típusú autóbuszok felújítása tárgyában.<br>
Az ajánlati felhívás 16. pontja tartalmazott részérõl egy olyan elõírást is, hogy ajánlatkérõ a jármûvek sikeres felújítása után új közbeszerzési eljárás meghirdetésével a teljes, azonos típusú jármûparkjának (78 db) felújítását el kívánja végeztetni. Erre az ajánlati felhívásra csak a mostani közbeszerzési eljárásban felkért ajánlattevõ, az Ikarus Trade Kereskedelmi Kft. tett ajánlatot. A nyílt eljárás lefolytatása eredményeként megkötött szerzõdés alapján a 2 db autóbusz felújítása jelenleg is folyamatban van, amelynek tapasztalatai alapján megállapítást nyert, hogy az új EURO 2 motor beépítése a kocsiszekrény hátsó motorhoz csatlakozó részeinek teljes konstrukciós átalakításával jár. Az autóbusz vázszerkezetének egy részéhez viszont az egész kocsiszekrényre vonatkozó információk ismerete nélkül nem lehet hozzányúlni úgy, hogy az a késõbbiekben ne okozna szilárdsági problémákat. A vázszerkezetet áttervezni csak a teljes autóbuszra vonatkozó szilárdsági számítások ismeretében lehet, erre viszont csak az Ikarus Trade Kereskedelmi Kft. képes, mivel csak õk rendelkeznek az autóbusz tervezése, gyártása kapcsán elvégzett szilárdsági számításokkal, terheléses karosszériamérési eredményekkel.<br>
A kizárólagos jogok védelmét igazolja az is, hogy más felújítást végzõvel történõ konstrukciós átalakítás esetén a jármûre jelenleg érvényes gyártó által vállalt szavatosság is sérülne.<br>
Az ajánlatkérõ becsatolta az Ikarus Trade Kereskedelmi Kft. nyilatkozatát is arra vonatkozóan, hogy a felújítási munkákkal együtt járó EURO 1-rõl EURO 2-re történõ motorcsere olyan konstrukciós változtatásokkal jár, melyeket az EGB 24 és 49 elõírásoknak megfelelõen vizsgálni és engedélyeztetni kell a vonatkozó törvényi elõírásoknak megfelelõen, hogy az autóbuszokat az átalakítást követõen forgalomba lehessen állítani.<br>
A beszerzés tárgyát képezõ munkák elvégzéséhez szükséges teljes mûszaki dokumentációval, valamint a tervezéshez és számításokhoz szükséges tapasztalatokkal kizárólag cégük, illetve a cégükhöz irányítási joggal kapcsolódó Ikarusbus Rt. rendelkezik.<br>
A Döntõbizottság a rendelkezésre álló iratok alapján megállapította, hogy ajánlatkérõ közbeszerzési eljárása elleni jogorvoslati indítvány nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak abban a kérdésben kellett állást foglalnia, hogy a törvényben foglalt feltételek jelen közbeszerzési eljárásban megvalósulnak-e.<br>
Ajánlatkérõ a tulajdonában álló IK 405 típusú autóbuszok felújítása tárgyában folytat közbeszerzési eljárást. A felújítás részét képezi a jármûvekben lévõ motorcsere is. Az új EURO 2-es motor beépítése a kocsiszekrény hátsó motorhoz csatlakozó részeinek teljes konstrukciós átalakításával jár együtt. Ennek elvégzéséhez feltétlenül szükségesek a kocsiszekrényre vonatkozó információk ismerete a szilárdsági problémák elkerülése érdekében. Az ehhez szükséges teljes körû tervdokumentációval kizárólag az autóbusz gyártója rendelkezik.<br>
A fentiekbõl következõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek jelen esetben fennállnak, tehát az eljárásfajta alkalmazását a beszerzés tárgyának mûszaki-technikai sajátosságai indokolták. Ezt támasztja alá az a körülmény is, hogy ajánlatkérõ nyílt eljárást indított az IK 405 típusú autóbuszainak felújítása tárgyában, azonban ajánlattételre kizárólag a teljes körû dokumentációval rendelkezõ Ikarus Trade Kereskedelmi Kft. nyújtott be ajánlatot.<br>
A Döntõbizottság megállapította a fentiek alapján, hogy ajánlatkérõ által indított közbeszerzési eljárás jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A Döntõbizottság a fenti rendelkezésre tekintettel a rendelkezõ részben foglaltak szerint az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 8.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Nagyné dr. Szabó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>