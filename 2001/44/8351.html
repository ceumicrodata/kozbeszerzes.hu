<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8351)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.165/12/2001.<br>
<br>
Tárgy: a Premier G. Med Kft. jogorvoslati kérelme a Miniszterelnökség Közbeszerzési és Gazdasági Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Premier G. Med Kft. (1136 Budapest, Hollán Ernõ u. 27., képviseli: dr. Szegheõ Miklós ügyvéd, 1121 Budapest, Zugligeti út 41., a továbbiakban kérelmezõ) jogorvoslati kérelmének, melyet a Miniszterelnökség Közbeszerzési és Gazdasági Igazgatóság (1055 Budapest, Kossuth tér 2/4., képviseli: dr. Krill Erzsébet jogtanácsos a továbbiakban ajánlatkérõ) "orvosi vizsgálókesztyûk és steril sebészeti kesztyûk 1. részteljesítés körében latex anyagú sima vagy enyhén texturált felületû göngyölt kialakítású vizsgáló kesztyû, az 5. részteljesítése körében, a latex anyagú steril göngyölt kialakítású sebészeti kesztyûk beszerzése" tárgyú közbeszerzési eljárása ellen nyújtott be, részben helyt ad és megállapítja, hogy az 1. részteljesítés körében ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban Kbt.) Kbt. 55. § (6) bekezdését és az 5. részteljesítés körében a Kbt. 52. § (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését, ezért ajánlatkérõ közbeszerzési eljárást lezáró döntését az 1. és 5. részteljesítés vonatkozásában megsemmisíti. Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2001. január 3-án megjelent 1. számában, (amit 2001. január 10-i számában módosított) részvételi felhívást tett közzé tárgyalásos gyorsított eljárás megindítására. Az eljárásfajta választásának indoka az volt, hogy a korábban indított nyílt közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenül zárult. A közbeszerzés tárgyára vonatkozó feltételek azonban nem változtak. A közzétett részvételi felhívás alapján ajánlatkérõ orvosi vizsgálókesztyûket és steril sebészeti kesztyûket kívánt beszerezni, ezen belül hat termékcsoportra vonatkozóan a részajánlattételt megengedte. Az 1. részteljesítés körében a beszerzés tárgya 30 495 000 db latex anyagú sima vagy enyhén texturált felületû göngyölt kialakítású vizsgálókesztyû, míg az 5. részteljesítés körében a beszerzés tárgya 5 250 000 pár latex anyagú steril göngyölt kialakítású sebészeti kesztyû volt.<br>
A részvételi felhívás tartalmazta a résztvevõk pénzügyi gazdasági és mûszaki alkalmassága igazolására kért adatokat és tényeket, illetõleg tartalmazta az alkalmasság és az alkalmatlanná minõsítés szempontjait is. A részvételi felhívásban ajánlatkérõ már közölte, hogy az összességében legelõnyösebb ajánlatot kívánja kiválasztani az alábbiak szerint:<br>
részszempontok	súlyszámok<br>
– mûszaki tartalom	60<br>
– ajánlati ár	40<br>
A részszempontokra adható pontszám 1–10-ig volt.<br>
Ajánlatkérõ meghatározta az ajánlattételre felkért ajánlattevõk keretszámát 6 fõben.<br>
A részvételi jelentkezés határideje 2001. január 15-e volt. Ajánlatkérõ a részvételi jelentkezések elkészítéséhez úgynevezett jelentkezési segédletet is biztosított, amelyben útmutatást adott a részvételre jelentkezõk számára, a benyújtandó iratokra vonatkozóan, illetõleg a részvételi jelentkezés elkészítéséhez.<br>
A részvételi szakaszban kellett nyilatkozni a részvételre jelentkezõknek a pénzügyi, gazdasági és mûszaki alkalmasságukról e körben, megjelölve az elõzõ három év a beszerzés tárgyára vonatkozó legjelentõsebb referenciáit, a szállító megnevezését, teljesítés évét, a szállított termék megnevezését, mennyiségét, teljesítés értékét. A részvételi jelentkezés határidejéig az 1. és az 5. részteljesítésre hét cég nyújtotta be jelentkezését: Reisinger és Reményi Kft., Hartmann-Rico Kft., OMKER Rt., Sempermed Kft., Hungaromedical Rt., Afamia Trade Kft., és kérelmezõ.<br>
Ajánlatkérõ a részvételi jelentkezéseket elbírálta és 2001. január 31-én eredményt hirdetett.<br>
Az 1. és az 5. részteljesítés körében az Afamia Trade Kft.-n kívül valamennyi részvételre jelentkezõt ajánlattételre felhívta, és az eredményhirdetést követõen átadta részükre az ajánlati felhívást és a dokumentációt.<br>
Az ajánlati dokumentáció része volt az általános tudnivalók, a szakmai követelmények, az ajánlat tartalma és formája, illetõleg a tárgyalás menete, illetve a keretszerzõdés mintája. Ajánlatkérõ e körben elõírta, hogy az ajánlattétel nyelve a magyar. Az eredetileg idegen nyelven készült dokumentumokat hiteles magyar nyelvû fordítással kell benyújtani. Az eredetileg angol nyelven készült nyilvános termékismertetõket, prospektusokat elegendõ azok magyar nyelvû szakmai fordításaival együtt becsatolni. A szakmai követelmények körében ajánlatkérõ a dokumentáció 6. oldalán a biokompatibilitásra vonatkozóan a vizsgálati eredményt akkreditált laboratóriummal kérte igazolni. A szakmai követelmények között elõírta, hogy a biokompatibilitás követelménye (normál bõrre) kioldható protein kisebb legyen, mint 100 mikro g/g mind a vizsgáló, mind a sebészeti kesztyûk vonatkozásában. Az ajánlatok bontására 2001. február 16-án került sor. Az 1. részteljesítésre ajánlatot nyújtott be kérelmezõ, Sempermed Kft., Reisinger és Reményi Kft., és a Hartmann-Rico Kft., az 5. részteljesítésre ajánlatot nyújtott be a Reisinger és Reményi Kft., Hartmann-Rico Kft., OMKER Rt., Sempermed Kft. és kérelmezõ. Az ajánlatok bontásáról készített jegyzõkönyv tartalmazta, hogy az ajánlatokkal kapcsolatos tárgyalásra 2001. február 21-én kerül sor.<br>
Ajánlatkérõ a beérkezett ajánlatokat áttanulmányozta és hiánypótlásra biztosított lehetõséget 2001. február 21-ig. Ajánlatkérõ a beérkezett ajánlatokat 2001. február 18-án még a tárgyalást megelõzõen értékelte, és az 1. részteljesítés körében 2001. február 21-én és március 1-jén tárgyalásokat folytatott, azonban az 5. részteljesítés vonatkozásában azt a megállapítást tette, hogy értékelésre csak a hiánypótlást követõen kerülhet sor. Ajánlatkérõ a 2001. február 21-i tárgyaláson az 5. részteljesítés vonatkozásában megállapította, hogy a hiánypótlásnak a felkért ajánlattevõk eleget tettek, érdemi tárgyalást az ajánlattevõkkel nem folytatott, hanem újabb tárgyalási idõpontként 2001. március 1-jét jelölte meg. Idõközben a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján bizonyos pontosításokat is kért az ajánlattevõktõl, akik ennek a kötelezettségüknek eleget tettek. A 2001. március 1-jei tárgyaláson ajánlatkérõ megállapította, hogy a benyújtott ajánlatok érvényesek. Az ajánlattevõk részére módosító adatlapok kerültek kiadásra, hogy amennyiben ajánlatukat módosítani kívánják, erre lehetõségük van. Ajánlatkérõ ezt követõen az ajánlatokat elbírálta és 2001. március 14-én eredményt hirdetett. Az 1. részteljesítés körében a nyertes a Hartmann-Rico Kft., a második kérelmezõ lett. Az 5. részteljesítés körében a legkedvezõbb ajánlattevõ az OMKER Kft. ajánlata lett, az ezt követõ legkedvezõbb a Sempermed Kft. ajánlata volt.<br>
Kérelmezõ 2001. március 20-án nyújtott be jogorvoslati kérelmet a Döntõbizottsághoz, melyet 2001. március 21-én kiegészített. Jogorvoslati kérelmében kérte a közbeszerzési eljárást lezáró döntés megsemmisítését, a jogsértés megállapítását, ajánlatkérõ kötelezését az eljárási díj és költségek viselésére, valamint kérte ideiglenes intézkedésként a szerzõdéskötés megtiltását.<br>
Indoklásként elõadta, hogy ajánlatkérõ az 1. és 5. részteljesítés ajánlatainak értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés f) pontja alapján az ajánlatkérõ által elõírt, az ajánlati dokumentáció IV. fejezetében ismertetett különös eljárási szabályokat, mely szerint az elsõ tárgyalás idõpontjáig elvégzi a határidõre beérkezett és érvényes ajánlatok értékelését, melynek eredményét az ajánlati adatlapok tartalmával együtt a tárgyalás megkezdésekor az adott részteljesítésben érvényes ajánlatot tett összes ajánlattevõvel ismerteti.<br>
Az elvégzett értékelés nem terjedt ki az érvényesség megállapítására, amellyel megtévesztette az ajánlattevõket és a második tárgyalási forduló elõtt félrevezetõ alapadatokat biztosított az ajánlatok módosításához. A különös eljárási szabályok megsértésének következtében, mind az 1., mind az 5. terméksor biokompatibilitás részszempontra adott pontszám változott a Premier G. Med Kft. és Sempermed Kft. ajánlattevõk esetében, számukra elõnytelen mértékben annak ellenére, hogy a szakmai ajánlat adatai (a Lawry teszt eredményei) nem változtak az elsõ tárgyalási fordulóhoz képest.<br>
Az 5. részteljesítés esetében ajánlatkérõ az eljárás során, az ajánlatok bontásakor nem adott tájékoztatást arról, hogy a Sempermed Kft. ajánlati ára a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdés hatálya alá tartozik, így hátrányos helyzetbe hozta a versenytársait, megsértve ezzel a Kbt. 24. § (1) és (2) bekezdésében foglalt eljárási alapelveket. Ajánlatkérõ az eljárás lebonyolítása során az 1. és 5. részteljesítés vonatkozásában is a kérelmezõ hátrányára megsértette a Kbt. 24. § (2) bekezdésében foglalt esélyegyenlõségre vonatkozó alapelvet azzal, hogy a biokompatibilitás értékelési pontszámai nincsenek arányban a szakmai paraméterek mért fizikai arányaival.<br>
Az 5. részteljesítés esetében nyertesként az OMKER érvénytelen ajánlata került kihirdetésre, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában és 55. § (6) bekezdésében foglaltakat.<br>
Végül ajánlatkérõ mind az l., mind az 5. részteljesítés vonatkozásában a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésébe ütközõen az összegzés az eljárásról elnevezésû okiratot nem a Kbt. 5. számú mellékletének megfelelõen töltötte ki, indoklási kötelezettségének nem megfelelõen tett eleget, az indoklás alapján döntése megítélésük szerint megalapozatlan és szubjektív.<br>
Ajánlatkérõ a jogorvoslati kérelmet megalapozatlanságra tekintettel kérte elutasítani. Észrevételében elõadta, hogy az ajánlatkérõ a tárgyalásos eljárás során nincs kötve az ajánlati felhívásban foglalt elõírásokhoz. Az eljárási rendben bekövetkezett módosulásokról és azok okáról az ajánlatkérõ valamennyi ajánlattevõt egy idõben, az elsõ tárgyaláson tájékoztatott.<br>
Az elsõ tárgyalásig az ajánlatkérõ rajta kívül álló okok miatt nem tudta az ajánlatokat kiértékelni, hiszen az ajánlattevõket olyan pontosításra kellett felhívni, ami nélkül az ajánlatok nem voltak kiértékelhetõk. Tekintettel továbbá arra, hogy az eljárás több tárgyalási és értékelési szakaszra épült, ajánlatkérõ folyamatosan vizsgálta és kontrollálta az ajánlattevõktõl kapott pótlások és pontosítások eredményeként, az értékelés alá vont adatok helyességét. Ennek eredményeként a második tárgyalásos fordulót követõen is talált az egyik ajánlattevõnél érvénytelenségi okot, melynek következtében az egyes értékelési részszempontokra elért pontszámok, többek között a biokompatibilitási pontszám is megváltozott annak ellenére, hogy az értékek nem változtak, hiszen 1–10 között kiosztott pontszámok közötti "szórás" egy ajánlattevõ "kiesése" után más pontszám-hozzárendelést eredményez.<br>
A második tárgyalási fordulón átadott értékelési lapok, még úgynevezett kontroll nélküli nyers adatokat tartalmaztak, mely tényre a tárgyaláskor az ajánlattevõk figyelmét ajánlatkérõ felhívta.<br>
Az ajánlatok bontása alkalmával az átadott jegyzõkönyvek tartalmazták az egyes ajánlattevõk által megajánlott termékeket, s így kérelmezõ, mint az egészségügyi termékek piacát ismerõ szereplõ tudomással kellett, hogy bírjon valamennyi ajánlattevõ termékének származási helyérõl.<br>
Ajánlatkérõ a jogorvoslati eljárás szakaszában az ajánlatok értékelését ismételten elvégezte és az elbírálás során hibát észlelt a számításában, melynek alapján indítványozta az 1. és 5. részteljesítés vonatkozásában az ajánlatkérõi döntés megsemmisítését annak érdekében, hogy ajánlatkérõ az ajánlatok újraértékelését elvégezhesse.<br>
Az OMKER Kft. az 1. részteljesítés körében észrevétellel nem élt. Az 5. részteljesítés vonatkozásában elõadta, hogy biokompatibilitás értékére vonatkozóan õ tette a legkedvezõbb ajánlatot.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
Ajánlatkérõ jelen közbeszerzési eljárása tárgyalásos eljárás volt. A tárgyalásos eljárásban az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján az általa kiválasztott ajánlattevõkkel szabadon tárgyal a szerzõdés feltételeirõl. E szabályból következõen a tárgyalásos eljárásban nem érvényesül a nyílt eljárás ajánlati kötöttségének elve. A szerzõdés feltételeirõl történõ tárgyalás lehetõvé teszi, hogy az ajánlattevõk az eljárás menetében ajánlataikat módosítsák. Ajánlatkérõ jogsértést nem követett el, amikor jelen közbeszerzési eljárásban a nyílt eljárásra vonatkozó egyes szabályok alkalmazásával is élt. Ajánlatkérõ a tárgyalásos eljárásra vonatkozó szabályokat betartotta. Az esélyegyenlõség elve sem sérült meg a tárgyalásos eljárás során, hiszen ajánlatkérõ az egyes eljárási cselekményeirõl valamennyi ajánlattevõt tájékoztatta.<br>
Kérelmezõ kérelmének ezen része megalapozatlan.<br>
Nem megalapozott kérelmezõnek azon kérelmi eleme sem, mely szerint az esélyegyenlõség elve sérült a tekintetben, hogy az 5. részteljesítés vonatkozásában csak az eredményhirdetés napján jutott kérelmezõ tudomására, hogy a Sempermed Kft. termékei a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdés hatálya alá tartoznak.<br>
A Kbt. sehol nem írja elõ, hogy ajánlatkérõnek e körben tájékoztatást kell adnia e feltételek fennállásáról. Ajánlatkérõ elõírta a részvételi felhívásában, hogy alkalmazni fogja a Kbt. 59. § (2)–(5) bekezdésben foglaltakat. Ennek alapján ajánlattevõknek, így kérelmezõnek is tudnia kellett, hogy e rendelkezésben foglaltak érvényesítésre kerülnek az elbírálás során.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatok elbírálásának befejezésekor az 5. számú mellékletben meghatározott minta szerint elkészítette az írásbeli összegzést az ajánlatokról. Az elkészített összegzés szövegesen is indokolta az ajánlatok értékelését, ennek alapján ajánlatkérõ indokolási kötelezettségének eleget tett. A jogorvoslati kérelem e részben is tehát megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Megalapozott a jogorvoslati kérelem a tekintetben, hogy az 1. részteljesítés vonatkozásában a mûszaki tartalom bírálati részszempont négy alszempontja tekintetében ajánlatkérõ jogsértõen értékelte a benyújtott ajánlatokat. A Döntõbizottság megállapította, hogy ajánlatkérõ az elsõ mûszaki tartalom bírálati részszempont keretében a dokumentációban részletezett alszempontok közül a méretválaszték kérdésében tévesen számította ki a pontértékeket, a termék általános minõségi jellemzõit, a csomagolás jellemzõit és a gyûjtõcsomagolás feliratozása vonatkozásában pedig – a pontértékek átlagolása miatt – legjobb ajánlatnak nem adott maximális 10 pontot. Ezt a megállapítást ajánlatkérõ maga sem vitatta. A felsorolt négy alszempont a mûszaki tartalom részszemponton belül döntõ fontosságúak voltak, így a végsõ eredmény pontértékeinek kialakulására kihatással vannak. A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését megsértette azáltal, hogy az ajánlatok értékelését nem a fenti jogszabályi rendelkezés alapján végezte el.<br>
Az 5. részteljesítés vonatkozásában a Döntõbizottság a D.159/12/2001. számú határozatában részletesen kifejtette álláspontját a tekintetben, hogy az OMKER Rt. ajánlata e részteljesítésben érvénytelennek minõsül és erre tekintettel megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését.<br>
A Döntõbizottság eljárása során ideiglenes intézkedést alkalmazott, így a szerzõdés megkötésére nem került sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az ajánlatkérõ eljárást lezáró döntését megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 3.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>