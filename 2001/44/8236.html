<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8236)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.526/14/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Nemzeti Táncszínház Kht. közbeszerzési eljárásai ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Táncszínház Kht. (1011 Budapest, Corvin tér 8., képviseli dr. Molnár Judit ügyvéd, 1124 Budapest, Gébics u. 7. fszt. 1., a továbbiakban: ajánlatkérõ) "a Várszínház Nemzeti Táncszínházzá történõ átalakítása hang-, fény- és színpadtechnikai munkái" tárgyú közbeszerzési eljárásai ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, írásban és a tárgyaláson tett nyilatkozata alapján a következõ tényállást állapította meg:<br>
A Nemzeti Kulturális Örökség Minisztériuma (a továbbiakban: NKÖM) 2000. január 1-jén létrehozta a Táncfórum Kht.-t, amely 2001. július 1. óta Nemzeti Táncszínház Kht. néven mûködik tovább.<br>
Ajánlatkérõ a Pesti Magyar Színház által használt, a Budai Várgondnokság vagyonkezelésében lévõ Várszínház épületében rendezte a budapesti elõadásait, amelyek idõpontjára az épületet bérbe vette. Ennek során a szükséges technika egy részét maga biztosította.<br>
A NKÖM 2001. februárjában tájékoztatta ajánlatkérõt arról, hogy a 2001. január 24-i miniszteri értekezlet döntött a Nemzeti Táncszínház létrehozásáról. Az értesítés szerint a táncszínház a Várszínház épületében fog mûködni. Ennek alapján kérte ajánlatkérõtõl a középtávú mûködési terv és mûvészeti koncepció kidolgozását.<br>
Ajánlatkérõ a NKÖM döntése alapján 2001. március 28-ra elkészítette a Várszínház épületének Nemzeti Táncszínházzá történõ átalakítására vonatkozó több éves programját, amelyben négy ütemben határozta meg az épület üzemi részén, a hang-, fény- és a színpadtechnika területén elvégzendõ munkálatokat és azok becsült költségét. Ehhez figyelembe vette az épület állapotát, amelyet annak használata során, illetve a NKÖM, a Pesti Magyar Színház és ajánlatkérõ képviselõi közös helyszíni bejárása alapján mért fel.<br>
A NKÖM 2001. május 30-án kelt, ajánlatkérõhöz 2001. június 6-án érkezett levelével a Várszínház épülete átalakítási programját jóvá hagyta. E szerint a beruházásra 2001-ben 80 millió Ft áll rendelkezésre, ezen összegbõl kell elvégezni azokat a felújítási munkálatokat (színháztermi színpadtechnika, hangtechnika), amelyek a Nemzeti Táncszínház 2001. októberi megnyitásához elengedhetetlenül szükségesek.<br>
Az ajánlatkérõ féléves üzleti terve szerint huszonöt elõadást kell tartania, az ebbõl származó bevétel és a NKÖM támogatása biztosítja az ajánlatkérõ mûködési feltételeit, ez utóbbit ajánlatkérõ a NKÖM-val kötött közhasznú szerzõdés alapján kapja meg. E szerzõdés szerint a következõ évre szóló közhasznú szerzõdés megkötésének feltétele az elõzõ évi támogatás felhasználásról történõ elszámolás.<br>
Ajánlatkérõ 2001. június 15-én kiválasztotta a teljes felújítási, beruházási program lebonyolítóját, a HaNSa Építõipari Fõvállalkozási Kereskedelmi és Szolgáltató Kft.-t.<br>
A Pesti Magyar Színház, a Budai Várgondnokság és ajánlatkérõ 2001. július 2-án közösen felmérést tartottak az átadandó épületben. Nyilvánvalóvá vált, hogy ajánlatkérõ az épületet nem a korábbi bejáráskor megtekintett állapotban kapja meg, azt szinte teljesen kiürítették. Ez alapján ajánlatkérõ kiegészítette az NKÖM által elfogadott beruházási és felújítási tervet. Ajánlatkérõ 2001. július 6-án vette át az épületet.<br>
Ezt követõen, 2001. július 10-én ajánlatkérõ tájékoztatta a Döntõbizottság elnökét arról, hogy a Várszínház Nemzeti Táncszínházzá történõ átalakítása hang-, fény- és színpadtechnikai munkáit hirdetmény közzététele nélküli tárgyalásos eljárás keretében kívánja beszerezni, ismertette a meghívni kívánt ajánlattevõket, megküldte az ajánlati felhívások tervezetét (munkaközi példányokat) is. A Döntõbizottság elnöke válaszában tájékoztatta ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerinti eljárásról, és erre tekintettel kérte, hogy az eljárás megkezdésével egyidejûleg bocsássa rendelkezésére az ajánlati felhívást és a tájékoztatást. A tervezeteket visszaküldte ajánlatkérõnek. Ezt a választ ajánlatkérõ 2001. augusztus 2-án vette kézhez.<br>
Idõközben, 2001. július 30-án és 31-én ajánlatkérõ átadta a kiválasztott ajánlattevõknek a tervezetekkel megegyezõ tartalmú ajánlati felhívásokat, valamint a dokumentációkat. A Döntõbizottság elnökétõl érkezett válasz alapján, 2001. augusztus 7-én tájékoztatást küldött a Döntõbizottság elnöke részére, amely szerint három hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, amelyek tárgya a Várszínház Nemzeti Táncszínházzá történõ átalakításának hang-, fény és színpadtechnikai munkái.<br>
A tájékoztatás szerint az ajánlatkérõ 2001 januárjában kapta meg a Várszínház épületét a Nemzeti Táncszínház céljára. Az épület átvizsgálása után elkészült a több éven át tartó szükséges átalakítási munkák programja. Az NKÖM a programot elfogadta és 2001. május 30-án biztosította a fedezetet a 2001. évi munkákhoz. Az eljárásfajta választásának indoka az, hogy a Nemzeti Táncszínház 2001. október 15-i megnyitásához szükséges feltételek megteremtése nem lehet nyílt közbeszerzési eljárás keretén belül, annak hosszú átfutási ideje miatt. A millenniumi ünnepségek záró sorozata miatt is fontos a színház 2001. október 15-i megnyitása. Csak a 2001. évi munkák beszerzésére kívánják ezt az eljárásfajtát választani, mivel a jövõ évi munkákra már elég idõ áll rendelkezésükre.<br>
A megküldött ajánlati felhívások szerint az elsõ tárgyalás és az ajánlat beadásának idõpontja a felkérés kézhezvételét követõ tizenötödik nap, az eredményhirdetés idõpontja a benyújtást követõ hatodik nap.<br>
Ajánlatkérõ az ajánlati felhívásokat a következõ ajánlattevõk részére küldte meg:<br>
– színpadtechnikai munkák: Színháztechnika Kft., GEO PROJECT, GYEFA Kft.,<br>
– hangtechnikai munkák: BaSys Pro Magyarország Kft., LISYS FÉNYRENDSZER STÚDIÓ, VOTEC Kft.,<br>
– fénytechnikai munkák: LISYS FÉNYRENDSZER STÚDIÓ, PELYHE ÉS TÁRSA Kft., FÉNYKONTROLL Kft.<br>
Az ajánlattételi határidõben, 2001. augusztus 14-ig a színpadtechnikára a Színháztechnika Kft., a hangtechnikára és a fénytechnikára mindhárom felkért ajánlattevõ nyújtott be ajánlatot.<br>
Ajánlatkérõ 2001. augusztus 24-én hirdetett eredményt. A színpadtechnikai munkákra vonatkozóan a Színháztechnika Kft., a hang- és a fénytechnikai munkákra vonatkozóan a LISYS FÉNYRENDSZER STÚDIÓ lett a nyertes ajánlattevõ.<br>
A Döntõbizottság elnöke 2001. augusztus 22-én jogorvoslati eljárásokat kezdeményezett ajánlatkérõ közbeszerzési eljárásai ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárásait megindította. A kezdeményezõ iratok indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárások jogalapjának vizsgálatát. A jogsértõ cselekmény tudomásra jutása idõpontjaként 2001. augusztus 7-ét, az ajánlati felhívások részére történõ megküldésének napját jelölte meg.<br>
A jogorvoslati eljárások megindításáról szóló értesítés kézhezvételét követõen ajánlatkérõ felfüggesztette a közbeszerzési eljárásokat, majd 2001. szeptember 11-én megkötötte a szerzõdéseket a nyertes ajánlattevõkkel.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárások lefolytatását. Ismertette az átalakítási program elkészítésétõl eltelt idõszak eseményeit. Elõadta, hogy az épület átvételét követõen, a tényleges állapotfelmérés alapján volt lehetõségük a felújítási program kiegészítésére, ezzel párhuzamosan tudták elkészíteni az ajánlati dokumentációt, ami a specifikációt, a mûszaki leírást, az épülettervet tartalmazza.<br>
A közhasznú szerzõdésben biztosított pénzforrásokkal határidõre el kell számolni, elmaradása a támogatás felfüggesztését és visszavonását eredményezi. Ez szorosan összefügg az ezévi színháznyitással és a vállalt elõadásszám teljesítésével, amely csak abban az esetben valósítható meg, ha hirdetmény közzététele nélküli tárgyalásos eljárással oldják meg a fény-, hang- és színpadtechnikai beruházást. Ajánlatkérõ 2002. évi üzleti terve sem kerülhet támogatásra, ha az ideit nem tudják teljesíteni.<br>
Az elvégzendõ munkákra legalább két hónap szükséges, ezért indították az eljárásokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlatkérõ a tárgyaláson elõadta, hogy az épület átvételekor vált nyilvánvalóvá, hogy a színházat olyan állapotban kapták meg, hogy abban táncszínházi elõadásokat nem lehet tartani. Ennek ismeretében az eredetileg megítélt támogatáson felül további kiegészítõ támogatást kaptak az idei munkák elvégzésére és a bútorok beszerzésére. Elõadta, hogy a vidéki táncszínházak, táncprodukciók bemutatásán kívül idén az is a feladatuk, hogy azoknak a táncprodukcióknak a bemutatását is megszervezzék, amelyeknek a millennium évében történõ létrehozására az együttesek pályázat útján kaptak pénzt. Ilyen módon kapcsolódnak a millenniumi rendezvényekhez.<br>
Egyéb érdekeltek közül a LISYS FÉNYRENDSZER STÚDIÓ tett észrevételt, amely szerint a fénytechnikai munkák elvégzése 8–9 hetet vesz igénybe.<br>
A Döntõbizottság a D.524/2001., a D.525/2001. és a D.526/2001. számú ügyeket D.526/2001. számon egyesítette.<br>
A Döntõbizottság megállapította, hogy ajánlatkérõ nem követett el jogsértést azzal, hogy a Várszínház Nemzeti Táncszínházzá történõ átalakítása hang-, fény- és színpadtechnikai munkái beszerzésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárásokat indított.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárásait a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság jelen jogorvoslati eljárásban kizárólag azt vizsgálta, hogy az ajánlatkérõ által indított tárgyalásos eljárásoknak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti jogalapja fennáll-e.<br>
A Döntõbizottság megállapította, hogy ajánlatkérõ vonatkozásában az elõre nem látható okból elõállt rendkívüli sürgõsség fennáll a következõk szerint:<br>
Ajánlatkérõ az épület állapotának felmérését követõen készítette el az átalakítás programját és az üzleti tervét, amelyben a színház 2001. októberi megnyitásának idõpontját vette alapul. Ajánlatkérõ tehát ezen idõpontnak a figyelembe vételével alakította ki a késõbbi mûködésének tervét, kalkulálta a várható bevételeket, és kapta meg a beruházás 2001. évi ütemére a támogatást.<br>
A korábbi használat során szerzett tapasztalatok alapján a színház táncszínházi elõadások tartására alkalmas volt. Elõre nem volt látható, csak az épület átvételét közvetlenül megelõzõ idõszakban tapasztalta azt ajánlatkérõ, hogy a színházat nem a korábban megtekintett állapotban fogja megkapni. Az azonban csak az épület átvételekor (amely a tervezetthez képest majdnem három héttel késõbb történt meg), annak tényleges felmérése alapján derült ki számára, hogy a színház táncszínházi elõadások tartására alkalmatlan állapotban kerül a birtokába, ezért ajánlatkérõ további munkálatok elvégzését tartotta szükségesnek, amelyekkel ki kellett egészítenie az átalakítás programját. Ezen munkákra további fedezetre volt szüksége, amelyet a NKÖM negyvenöt millió forint összegben biztosított. Ekkor vált véglegessé a beszerzés tárgya, és állt rendelkezésre a beszerzés teljes fedezete, így ekkor került ajánlatkérõ abba a helyzetbe, hogy a közbeszerzési eljárásokat megindítsa. Ettõl az idõponttól – figyelembe véve az elvégzendõ munkák várható idõtartamát is – az októberi tervezett nyitásig már nem állt ajánlatkérõ számára elegendõ idõ rendelkezésre egy nyílt vagy meghívásos eljárás lebonyolítására.<br>
Vizsgálnia kellett azt is a Döntõbizottságnak, hogy ajánlatkérõ mulasztása vezetett-e az elõre nem látható okból elõállt rendkívüli sürgõs helyzetet indokló körülmények kialakulásához.<br>
Ajánlatkérõ az átalakítási programhoz biztosított fedezet rendelkezésre bocsátását követõen haladéktalanul intézkedett a lebonyolító kiválasztása iránt. Az épület átvétele ajánlatkérõtõl független okok miatt történt késõbb, mint azt tervezték. Ajánlatkérõ az átvételt megelõzõen nem volt abban a helyzetben, hogy a beszerzés pontos tárgyát meghatározza, csak az épület átvételével egyidõben, a szükséges kiegészítõ munkák meghatározásával vált ismertté a beszerzés pontos tárgya. Ajánlatkérõ a további fedezet biztosítását követõen megindította a közbeszerzési eljárásokat. Nem ajánlatkérõ mulasztásából erednek tehát az elõre nem látható okból elõállt rendkívüli sürgõsséget kiváltó körülmények.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 21.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>