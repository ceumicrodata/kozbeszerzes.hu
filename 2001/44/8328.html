<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8328)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.514/12/2001.<br>
<br>
Tárgy: a Schmidt és Társai Gépipari Kft. jogorvoslati kérelme a Heves Megyei Állami Közútkezelõ Kht. és ajánlatkérõ társai közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szalai Endre ügyvéd (8200 Veszprém Bajcsy-Zs. u. 8.) által képviselt Schmidt és Társai Gépipari Kft. (8200 Veszprém Balaton u. 21., továbbiakban: kérelmezõ) jogorvoslati kérelmének – melyet dr. Jancsovics Éva ügyvéd (1131 Budapest Koma u. 25.) által képviselt Fejér Megyei Állami Közútkezelõ Kht. (8000 Székesfehérvár, Berényi út 13.), Heves Megyei Állami Közútkezelõ Kht. (3300 Eger, Deák Ferenc u. 49.), Nógrád Megyei Állami Közútkezelõ Kht. (3100 Salgótarján, Meredek u. 31.), Szabolcs-Szatmár-Bereg Megyei Állami Közútkezelõ Kht. (4400 Nyíregyháza, Búza tér 20.) továbbiakban: ajánlatkérõk 10 db sószóró felépítmény és 10 db egyszárnyú hóeke beszerzése tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdését.<br>
A jogsértés miatt a Döntõbizottság 4 000 000 Ft, azaz négymillió forint bírság egyetemlegesen történõ megfizetésére kötelezi ajánlatkérõket. Ajánlatkérõk a bírság összegét a határozat kézhezvételétõl számított 15 napon belül kötelesek megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Ajánlatkérõk a határozat kézhezvételétõl számított 15 napon belül egyetemlegesen kötelesek megtéríteni kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõk (továbbiakban: ajánlatkérõ) megbízásából az Állami Közúti Mûszaki és Információs Kht. ajánlati felhívást tettek közzé a Közbeszerzési Értesítõ 2001. június 13-án megjelent számában a rendelkezõ részben megjelölt beszerzés tárgyában. Az ajánlattevõ mûszaki alkalmassága igazolásaként felhívás 11. a) pontjában – többek között – elõírta az elõzõ 3 év legjelentõsebb szállításainak ismertetését a teljesítés idejének, címzettjének megnevezésével. Az ajánlattételi határidõre, július 10-re a kérelmezõ, a Kobit Kft., a Tornádó Kft., az Eurotrade Kft., a Hidrot Kft. és a J. M. Lang Bt. nyújtottak be ajánlatot. A július 25-én tartott eredményhirdetésen ajánlatkérõ a Hidrot Kft. ajánlatát hirdette ki nyertesnek. Közölte, hogy kérelmezõt a közbeszerzési eljárásból kizárta. A kizárás indokaként arra hivatkozott, hogy a Somogy Megyei Állami Közútkezelõ Kht. (mint a kérelmezõ egyik referenciája szerinti megrendelõ) tájékoztatása szerint a kérelmezõ által 2000. évben közbeszerzési eljárás keretében szállított sószóró felépítmények esetében hibás teljesítés történt, és a hibák elhárítása jelenleg is folyamatban van.<br>
A kizárás konkrét indokaként hivatkozott tájékoztató levelet kérelmezõ kérésére ajánlatkérõ telefax útján augusztus 3-án küldte meg kérelmezõ részére.<br>
Kérelmezõ augusztus 10-én jogorvoslati kérelmet terjesztett elõ a Döntõbizottsághoz. Sérelmezte a közbeszerzési eljárásból való kizárását, annál is inkább, mert az ajánlatok bontásán ismertetett adatok szerint õ tette a legelõnyösebb ajánlatot. Állítása szerint a kizárás valótlan tényeken alapult. A jogorvoslati eljárásban tartott tárgyaláson elõadta, hogy 2000. évben a Somogy Megyei Állami Közútkezelõ Kht. részére 2 db 5000-es típusú és 2 db 4000-es típusú sószóró felépítményt szállított. A jelen közbeszerzési eljárásban 10 db 4000-es típusú sószóró felépítményt ajánlott meg. Az 5000-es típusú sószórók adagolóinak mûködésére nézve egy esetben történt hibabejelentés a megrendelõ részérõl, a beszabályozást 24 órán belül elvégezte. A 4000-es típusú sószóróval kapcsolatban semmiféle kifogást nem közölt vele nevezett megrendelõ.<br>
Kérte a jogsértés megállapítását, a kizárását kimondó, valamint az eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlattevõk alkalmasságának vizsgálatakor szóban tájékoztatást kért a kérelmezõ által referenciát adóként megjelölt Somogy Megyei Állami Közútkezelõ Kht.-tól, a cég fõmérnöke szóban azt a tájékoztatást adta, hogy egy korábbi közbeszerzési eljárásban kötött szerzõdést a kérelmezõ hibásan teljesítette, a hibát még a tájékoztatás idõpontjáig sem javította ki.<br>
Ezen tájékoztatás alapján zárta ki kérelmezõt a közbeszerzési eljárásból. A jogorvoslati eljárás megindítását követõen kérésére a Kht. tájékoztatását írásban is megerõsítette. Közölte, hogy a nyertessel a szerzõdést megkötötte.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja elõírja, hogy ajánlatkérõnek ki kell zárnia a közbeszerzési eljárásból azt az ajánlattevõt, aki hamis adatot szolgáltatott.<br>
A hamis adatszolgáltatás fogalma alatt a 46. § (1) bekezdés c) pontja értelmében azt kell érteni, hogy a hamis adatot szolgáltató ismeri a valóságnak megfelelõ tényeket, de ezen tényektõl eltérõ adatot közöl a közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja súlyos jogkövetkezményt fûz ajánlattevõnek a közbeszerzési eljárásból való kizárásához, mert túl azon, hogy az ajánlattevõ az adott közbeszerzési eljárásban nem vehet részt, további, maximum 3 évig terjedõ idõtartamban nem lehet ajánlattevõ, amennyiben az ajánlatkérõ által kimondott hamis adatszolgáltatás tényét a "Bizottság" Döntõbizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
A közbeszerzési szerzõdések teljesítése körében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés d) pontja rendelkezik, miszerint ajánlatkérõ elõírhatja, hogy az eljárásban nem lehet ajánlattevõ vagy alvállalkozó, akinek korábbi – öt évnél nem régebben lezárult – közbeszerzési eljárásban vállalt kötelezettsége megszegését jogerõs államigazgatási, illetve bírósági határozat megállapította. Az "elõírhatja" megszövegezésbõl következik, hogy a hibás teljesítés miatti kizárás a törvény erejénél fogva nem kötelezõ, erre csak akkor kerülhet sor, ha ennek eshetõségét ajánlatkérõ kifejezetten elõírta a felhívásban, és az adott ajánlattevõre vonatkozóan a hibás teljesítés tényét jogerõs államigazgatási vagy bírósági határozat megállapította.<br>
Kétségtelen, hogy ajánlatkérõ a kérelmezõt nem egy korábbi közbeszerzési szerzõdés hibás teljesítése, hanem az ajánlatkérõ által kiírt tárgyi közbeszerzési eljárásban ajánlatkérõ által hamisnak minõsített adat szolgáltatása miatt zárta ki. Kérelmezõ ajánlatának a referenciákkal kapcsolatos részében a következõ szöveg szerepel:<br>
"Sószóróink Szántód, Kaposvár, Marcali, Nagyatád, városokban jól mûködnek, bármikor megtekinthetõk mint legújabb referenciák."<br>
Ajánlatkérõ a Somogy Megyei Állami Közútkezelõ Kht. fõmérnökének tájékoztatása alapján kétségbe vonta kérelmezõ ezen nyilatkozatát és kérelmezõt kizárta a közbeszerzési eljárásból.<br>
A közbeszerzési eljárásból való kizárás elzárja az ajánlattevõt a magyar piac egyik jelentõs volumenû, az ellenszolgáltatás kifizetését legbiztonságosabb módon garantáló közbeszerzési piacon való szerepléstõl. Ezen súlyos következményére tekintettel a Kbt. a hamis adatszolgáltatás miatti újbóli kizárást szigorúan behatárolt feltételekhez köti; a korábbi eljárásban történt hamis adatszolgáltatást jogerõs államigazgatási vagy bírósági határozatnak kell megállapítani, a korábbi közbeszerzési eljárás lezárása 5 évnél nem lehet régebbi, a hamis adat szolgáltatásának szándékos magatartással kell megvalósulnia.<br>
Ezen feltételeknek a hamis adatszolgáltatás miatti kizárás elsõsorbani alkalmazása esetén is fenn kell állniuk, értelemszerûen azzal az eltéréssel, hogy a kizárás elsõsorbani kimondásakor még nem lehet szó a hamis adatszolgáltatás hatósági vagy bírósági megállapításáról.<br>
A Döntõbizottság álláspontja szerint a fentiekbõl következõen az ajánlatkérõt mindenképpen terheli a hamis adat szolgáltatás tényének bizonyítása. Különösen fennáll a bizonyítási kötelezettség a szerzõdések teljesítésével kapcsolatos hamis adat szolgáltatására, tekintettel arra, hogy e körben a Kbt. nem kötelezõ jelleggel írja elõ a kizárást, hanem csak lehetõvé teszi ajánlatkérõ számára, mégpedig arra azzal a feltétellel, hogy ajánlatkérõ ezen okból való kizárás eshetõségét elõre közli a felhívásban.<br>
Ajánlatkérõ az ajánlatok vizsgálata során egy telefonon történt tájékoztatásra, bárminemû bizonyíték nélkül zárta ki kérelmezõt a közbeszerzési eljárásból, csak a kérelmezõ által indított jogorvoslati eljárásban kért be bizonyítékot a tájékoztatást adótól.<br>
A Döntõbizottság megvizsgálta az ajánlatkérõ által utólag, a jogorvoslati eljárásban bizonyítékként becsatolt dokumentumokat és megállapította, hogy azok nem elégségesek a hibás teljesítés, azaz a kizárási indok valódiságának bizonyítására.<br>
A kérelmezõ szeptember 18-án kelt észrevételében leírtakkal azonosan rögzíti a Döntõbizottság, hogy "a becsatolt menetlevél 2001. július 4-i és 9-i keltezésû, nincs szakszerûen kitöltve, nem utal a szállított gép típusára, bármilyen reklamációs levélre, nincs mellette szállítólevél, nincs kísérõjegyzék, nincs átvételi bizonylat, nem szerepel a sószórógép azonosító sorszáma, javítás vagy költséghely meghatározása, és nincs rajta az ajánlattevõ igazolása az átvételrõl." Azaz a csatolt dokumentum szólhat bárki által bármikor leszállított, bármilyen okból átadott sószórógéprõl.<br>
Ajánlatkérõ bizonyítékként becsatolt egy 2001. január 5-én kelt felszólító telefaxlevelet is, ami 2 pontban bizonyos "technikai hibákat" sorol fel.<br>
A Döntõbizottság álláspontja szerint a technikai hiba nem feltétlenül felel meg a hibás teljesítés fogalmának, hiszen a technikai hiba lehet szakszerûtlen kezelés következménye is. Kérelmezõ a jogorvoslati eljárásban tartott tárgyaláson közölte, hogy hibabejelentésre vonatkozó felszólítást a Somogy Megyei Állami Közútkezelõ Kht.-tól nem kapott. A becsatolt faxlevélbõl nem állapítható meg, hogy az ténylegesen feladásra került-e kérelmezõ részére, annak felsõ sorában csak a "Kitõl: S. M. Állami Közútkezelõ Kht. Telefonszám: 3682510592 Sep.05.2001.de.11:23 0.4." szöveg szerepel. A faxlevél tehát csak azt bizonyítja, hogy a Somogy Megyei Állami Közútkezelõ Kht. a faxot szeptember 5-én megküldte valakinek – nyilvánvalóan ajánlatkérõnek.<br>
A Döntõbizottság megállapítja, hogy ajánlatkérõ jogszerûtlenül zárta ki kérelmezõt a közbeszerzési eljárásból, így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d), f) és h) pontja szerint rendelkezett.<br>
A jogsértés miatt a Döntõbizottság bírságot szabott ki ajánlatkérõ terhére. A bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján legfeljebb a közbeszerzés értékének 30%-a. Ajánlatkérõ által becsatolt közbeszerzési szerzõdések szerinti ellenszolgáltatások összege (áfa nélkül) összesen 58 144 600 Ft, ennek 6,88-a a kiszabott bírságösszeg, ami arányban áll a jogsértés súlyával. A Döntõbizottság a bírság összegének meghatározásánál súlyosbító körülményként értékelte, hogy ajánlatkérõ a nyertesnél több mint 500 000 Ft-tal alacsonyabb egységárat ajánló kérelmezõt zárta ki a közbeszerzési eljárásból.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. szeptember 20.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Bechné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>