<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8235)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.519/10/2001.<br>
<br>
Tárgy: az OMKER Rt. jogorvoslati kérelme a Fõvárosi Önkormányzat Szent János Kórház-Rendelõintézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMKER Rt. (1089 Budapest, Rezsõ u. 5–7., továbbiakban kérelmezõ) a Fõvárosi Önkormányzat Szent János Kórház-Rendelõintézet (1125 Budapest, Diós árok 1–3., képv.: a továbbiakban: ajánlatkérõ) "komplex laboratóriumi diagnosztikai tevékenység teljes körû mûködtetése" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#37">Kbt.) 37. §</a> (2) bekezdését, ezért ajánlatkérõ a közbeszerzési eljárás megindítására közzétett ajánlati felhívásának a dokumentáció árát meghatározó 5. c) pontját megsemmisíti.<br>
Ezt meghaladóan kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. augusztus 1. napján a Közbeszerzési Értesítõ (K. É.) 31. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában. Ajánlatkérõ a megfelelõ ajánlattétel elõsegítése céljából dokumentáció kibocsátásáról döntött. Az ajánlati felhívás 5. pontjában a dokumentáció rendelkezésre bocsátásának feltételei között a c) pontban az alábbiakat határozta meg annak pénzügyi feltételeiként:<br>
"A dokumentáció megvásárlásának feltételei: 1 000 000 Ft + 25% áfa térítés ellenében vásárolható meg. Az ajánlatkérõ a dokumentációt kizárólag a befizetést igazoló banki bizonylat bemutatása vagy a készpénzfizetés ellenében adja át..."<br>
Az ajánlattétel feltétele volt a dokumentáció megvásárlása.<br>
Kérelmezõ 2001. augusztus 27. napján jogorvoslati kérelmet nyújtott be a Döntõbizottsághoz. Ajánlatkérõ eljárását két okból kifogásolta. Egyrészt álláspontja szerint túlzó mértékû a dokumentáció árának meghatározása, az ellentétes a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésében megfogalmazottakkal. Másrészt ajánlatkérõ azzal, hogy a dokumentáció megvásárlása elõtt nem engedte a abba történõ betekintést, megsértette a Kbt. 24. § (1) bekezdésben foglalt elveket.<br>
Kérte, hogy a Döntõbizottság semmisítse meg ajánlatkérõ döntését, valamint kötelezze az eljárási díj és az eljárással felmerült költségek viselésére.<br>
Ajánlatkérõ észrevételében elõadta, hogy jogszerûen járt el a dokumentáció ellenértékének meghatározásakor, az a közbeszerzési eljárásra tekintettel a dokumentáció elõállításával és a rendelkezésre bocsátásával kapcsolatosan ténylegesen felmerült költségekre figyelemmel került meghatározásra. Elõadta, hogy a költségek egy része számlával, illetõleg bizonylatokkal igazolható, egy részük viszont ténylegesen felmerült (szellemi ráfordítás, munkaidõ-ráfordítás, belsõ szakértõk több hónapos munkája stb.), de, ezek számlával nem igazolhatóak.<br>
A dokumentáció ellenértékeként meghatározott összeg jogszerûségének alátámasztására ajánlatkérõ kimutatást csatolt a felmerült költségekrõl. Ajánlatkérõ a dokumentáció árának megállapításakor költségként vette figyelembe közbeszerzési szakértõ ügyvéd díját, jogi iroda ügyvédi díját, mûszaki tanácsadó díját, alkalmazott részére kifizetett céljutalom összegét, titkárnõi túlóra díját, fénymásolás díját, köttetést, ajánlati felhív ás közzétételét, valamint az eredményhirdetés költségét. Ezen számlákkal, bizonylatokkal igazolható költségeken túl ajánlatkérõnek további költséget jelentett elektromos áram, könyvviteli költségek, közalkalmazottak konkrétan e feladatra fordított ideje, elõre nem számolható költségek.<br>
A fenti tételekbõl összeadódó költségekbõl ezt követõen úgy került megállapításra a dokumentáció ára – ajánlatkérõ elõadása alapján – hogy az elõzetes információk szerint az országban csak 2 olyan cég van, amely képes a beszerzés tárgyaként meghatározott labordiagnosztikai szolgáltatás ellátására, így a dokumentáció 3 példányban került elkészítésre és ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésében foglaltak betartásával határozta meg a kért ellenértéket.<br>
Ajánlatkérõ a tárgyaláson kérte továbbá, hogy a Döntõbizottság vizsgálja meg a kérelmezõ ügyfélképességét. Álláspontja szerint kérelmezõ nem szerepelhet ezen közbeszerzési eljárásban ajánlattevõként, mivel nem végez a közbeszerzés tárgyához hasonló tevékenységet, valamint ezen feladatot alvállalkozó igénybevételével sem tudja elvégezni mivel a tevékenységi köre között sem szerepel a tevékenység végzéséhez szükséges tevékenységi kör, így kérelmezõnek nincs olyan joga vagy jogos érdeke amelyet a dokumentáció árának meghatározása sérthet vagy veszélyeztethet.<br>
Kérte a Döntõbizottságot, hogy a kérelmezõ alaptalan jogorvoslati kérelmét utasítsa el.<br>
A Döntõbizottság kérelmezõ kérelmére ideiglenes intézkedést alkalmazott és D.519/4/2001. szám alatt meghozott határozatával a közbeszerzési eljárást felfüggesztette.<br>
A Döntõbizottság elsõdlegesen megvizsgálta, hogy kérelmezõ a jelen jogorvoslati eljárásban jogosult-e jogorvoslati kérelmet benyújtani.<br>
Kérelmezõ ajánlatkérõ ajánlati felhívásának jogszerûtlenségére hivatkozással kérte a jogorvoslati eljárás lefolytatását. Mivel a jogsértést éppen a dokumentáció árának meghatározásában látta megvalósulni, kérelmezõ nem vásárolta azt meg, hanem jogvédelemért a Döntõbizottsághoz fordult.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése értelmében jogorvoslati kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A jogorvoslati kérelem benyújtására jogosultak körét meghatározó fent idézett jogszabályhely nem hagy kétséget az ajánlattevõ és az ajánlatkérõ kérelmezõi minõsége felõl, az további vizsgálódást sem igényel. Más a helyzet viszont a közbeszerzési eljárásban nem ajánlattevõként, illetve ajánlatkérõként részt vevõk esetében. Az egyéb érdekelti minõségben történõ jogorvoslati eljárás kezdeményezésnek lehetõségét az alapozza meg, hogy megállapítható-e érintettsége az üggyel kapcsolatban, azaz jogilag releváns érdeke fûzõdik-e ahhoz, hogy a Döntõbizottság a jogorvoslati eljárás keretében az ajánlatkérõ eljárásának jogsértõ voltát megállapítsa.<br>
Az ajánlati felhívás 3. a) pontja az beszerzés tárgyát az alábbiakban határozta meg: "az ajánlatkérõ 1225 engedélyezett fekvõbetegággyal rendelkezõ kórház és rendelõintézet részére komplex laboratóriumi diagnosztikai tevékenység teljes körû mûködtetése (központi labor, DNS-labor és izotóplabor), beleértve a tevékenység mûködéséhez szükséges tárgyi és személyi feltételek teljes körû biztosítása a dokumentációban közölt 2000. évi laboratóriumi forgalmi adatok figyelembevételével. Az éves vizsgálati szám 1 500 000, a dokumentációban részletezettek szerint."<br>
A beszerzés tárgya tehát komplex laboratóriumi diagnosztikai tevékenység mûködtetése, amely tevékenyég a TEÁOR 8514 Egyéb humán-egészségügyi ellátás szakágazat keretében végezhetõ.<br>
A Döntõbizottság a kérelmezõ cégkivonatának vizsgálata alapján megállapította, hogy tevékenységi körei között szerepel a TEÁOR 8514 számú tevékenység, ami azt jelenti, hogy a beszerzés tárgyaként meghatározott tevékenységet végezheti. A beszerzés tárgyára vonatkozóan az ajánlatkérõ által kibocsátott dokumentáció további olyan információkat tartalmaz, amely birtokában tudja egy társaság eldönteni, hogy ajánlattevõként induljon-e a közbeszerzési eljárásban.<br>
A fentiek alapján a Döntõbizottság álláspontja, hogy kérelmezõnek jogos érdeke fûzõdik ahhoz, hogy ajánlatkérõ az ajánlati felhívás tartalmát, így a dokumentáció megvásárlásának feltételeit is a Kbt.-ben foglaltak szerint határozza meg. A dokumentáció árának a Kbt. rendelkezéseinek megsértésével történõ irreálisan magas összegben történõ megállapítása vitathatatlanul sértheti azon jogát, hogy ajánlattevõként részt vehessen a közbeszerzési eljárásban.<br>
A dokumentáció megvásárlása egyrészt feltétele az ajánlattételnek, másrészt tartalmazza az ajánlattételhez elengedhetetlen további információkat, feltételeket részletesen, így annak jogsértõen megállapított megvásárlási feltételei az ajánlattétel lehetõségének kizárásához vezethet.<br>
A Döntõbizottság a kérelmezõ ügyfélképességének tisztázása után a jogorvoslati kérelmet megvizsgálta és megállapította, hogy a kérelem részben alapos az alábbi indokok szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése kimondja, hogy a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.<br>
A hivatkozott rendelkezés szerint két költségösszetevõbõl számítható ki a dokumentáció ellenértéke: a dokumentáció elõállítási költségei és az ajánlattevõk részére történõ rendelkezésre bocsátásával kapcsolatos költségek.<br>
Mindkét költségtényezõ kalkulációja esetén alapvetõen érvényesül, hogy kizárólag a közbeszerzési eljárásra tekintettel felmerült költségekre lehet figyelemmel lenni.<br>
A dokumentáció készítésének alapvetõ célja a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, hogy elõsegítse a megfelelõ ajánlattételt, mivel egy eredményes közbeszerzési eljárás mind az ajánlatkérõ mind pedig az ajánlattevõk érdeke. A dokumentáció kiegészítése az ajánlati felhívásnak, végeredményben az ajánlattevõk az ajánlati felhívás alapján döntenek arról, hogy megvásárolják-e a dokumentációt, amelybõl információkat kaphatnak a részletes szerzõdési feltételekrõl és az eljárás további menetérõl.<br>
A törvény pedig akceptálja, hogy ezen – az ajánlattevõk megfelelõ ajánlattételét megkönnyítõ – dokumentáció elkészítésével merülnek fel az ajánlattevõi oldalon többletköltségek, és ezen költségek ne kizárólag ajánlatkérõt terheljék, mivel annak tartalmára és a rendelkezésre bocsátásával kapcsolatban a törvény ír elõ bizonyos kötelezettségeket, amelyek a többletköltségek egy részét eredményezik [<a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1)–(2) bekezdése].<br>
A fent elõadottak alapján a dokumentáció ellenértékének kalkulációja során igen szûk körûen értelmezhetõek a figyelembe vehetõ költségek.<br>
Az ellenérték meghatározása nem arra szolgál, hogy minél nagyobb összegben történõ megállapításával elõre csökkentse ajánlatkérõ a lehetséges ajánlattevõk számát, egyúttal arra használva fel a törvény adta lehetõségét, hogy áthárítsa olyan költségeit, amelyek mûködése során egyébként is jelentkeznének és ajánlatkérõt terhelnék.<br>
Ajánlatkérõ úgy döntött, hogy az eddig a feladatai közé tartozott laboratóriumi tevékenység mûködtetését a továbbiakban nem kívánja saját maga végezni, a laboratórium mûködtetését vállalkozási szerzõdés keretében mással kívánja elláttatni, a szolgáltatás becsült ellenértékére tekintettel ajánlatkérõ eldöntötte, hogy a vállalkozó kiválasztására közbeszerzési eljárást kell lefolytatni.<br>
A laboratórium eddigi mûködtetésével is biztosítani kellett, hogy az megfelelõen és gazdaságosan mûködjön. A más szervezet által történõ mûködtetés megvalósításához – a teljesség igénye nélkül – ajánlatkérõnek széles körû információgyûjtést kellett végeznie, át kellett gondolnia, milyen konstrukcióval kerüljön sor a mûködtetés kiadására, annak szerzõdéses hátterét ki is ki kellett dolgozni stb.<br>
A fent részletezett tevékenységek túlnyomó részben akkor is jelentkeznek, ha közbeszerzési eljárást nem kell lefolytatni, hiszen a feladat ellátási kötelezettség az ajánlatkérõt terheli.<br>
A Döntõbizottság álláspontja szerint, mivel ezen feladatok nem a közbeszerzési eljárásra tekintettel merültek fel az ezzel összefüggésben ajánlatkérõ által megállapított és a tárgyaláson megerõsített észrevételhez csatolt kimutatásban 1, 2., 3., 4., 5., 6. sorszám alatt feltüntetett költségtételek (úgymint ügyvédi munkadíjak, mûszaki tanácsadó díja, céljutalom, túlóradíjak, ajánlati felhívás költsége) nem képezhetik a dokumentáció ellenértékének részét.<br>
A kalkuláció során összhangban a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésében elõírtakkal csak azok a költségek vehetõk figyelembe, amelyek esetében megállapítható, hogy azok azon túl, hogy a dokumentáció elõállításával, illetve rendelkezésre bocsátásával merült ugyan fel, de kifejezetten a közbeszerzési eljárásra tekintettel. Ilyen költségtételként vehetõ figyelembe például az ajánlatkérõ által meghatározott köttetés, fénymásolás, valamint egyéb olyan költségek, amelyek megfelelnek a Kbt. 37. § (2) bekezdésében elõírt feltételeknek.<br>
A fentiek alapján a Döntõbizottság megállapította, hogy ajánlatkérõ a dokumentáció ellenértékének megállapításakor megsértette a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdését, mivel az általa megállapított 1 000 000 Ft + áfa dokumentáció ellenértéke irreálisan és jogsértõ módon magas összegben lett megállapítva.<br>
A Döntõbizottság nem látta megalapozottnak a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésének megsértésére irányuló kérelmét, arra hivatkozással, hogy ajánlatkérõ nem tette lehetõvé, hogy a dokumentáció anyagába betekinthessen.<br>
A korábban már idézett <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdése alapján a dokumentáció készítésének a célja az ajánlattétel megkönnyítése és magának az ajánlati felhívásnak a kiegészítése. Az ajánlati felhívás azonban már elég információt ad arra, hogy a kérelmezõ eldönthesse, részt kíván-e venni az eljárásban, alkalmasnak ítéli-e magát, illetve van-e esélye a nyerésre. Ha az ajánlati felhívás alapján egy cég úgy dönt, hogy eséllyel indulhat a közbeszerzési eljárásban a további információk megszerzése érdekében, és természetesen az ajánlattétel feltétele érdekében meg kell vásárolnia a dokumentációt. Amennyiben a dokumentációban szereplõ információk alapján mégis úgy dönt, hogy nem indul a versenyben, úgy a megvásárolt dokumentáció ára nem jár vissza számára, annak költségét viselnie kell.<br>
Jelen esetben ajánlatkérõ nem azzal követett el jogsértést, hogy nem engedett betekintést a dokumentációba, hanem a dokumentáció ellenértékének jogsértõ megállapításával csökkentette a potenciális ajánlattevõk számát.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja szerinti jogkövetkezményt alkalmazta, s a Kbt. 88. § (1) bekezdés a) pontja alapján az egyebekben alaptalan kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 24.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>