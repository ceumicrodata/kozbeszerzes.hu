<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8243)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.34/17/2001.<br>
<br>
Tárgy: az MT-Visual Kft. jogorvoslati kérelme a Nemzeti Sportuszodák közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az MT-Visual Fejlesztõ, Gyártó és Szolgáltató Kft. (1108 Budapest, Venyige u. 3., képviseli: dr. Incze András Péter ügyvéd, 1051 Budapest, Arany János u. 9., a továbbiakban: kérelmezõ) jogorvoslati kérelmét, melyet a Nemzeti Sportuszodák (1138 Budapest, Margitsziget, a továbbiakban: ajánlatkérõ) "Mobil eredményjelzõ és videotábla gyártása és telepítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 18-án ajánlati felhívást tett közzé a Közbeszerzési Értesítõben nyílt eljárás lefolytatására a rendelkezõ részben írt tárgyban.<br>
Az ajánlattételi és egyben bontási határidõig (2000. november 28.) kérelmezõ és a Megalux Fénytechnikai Kft. nyújtott be ajánlatot. Ajánlatkérõ a 2000. december 8-i eredményhirdetés alkalmával közölte, hogy mindkét ajánlattevõ érvénytelen ajánlatott tett, és ezért az eljárást eredménytelenné nyilvánította.<br>
E döntés ellen kérelmezõ jogorvoslati kérelemmel fordult a Döntõbizottsághoz.<br>
Ezt követõen ajánlatkérõ 2000. december 13-án azonos tárgyban részvételi felhívást tett közzé tárgyalásos gyorsított eljárás lefolytatására a Közbeszerzési Értesítõ 50. számában (8429).<br>
A felhívás 9. c) pontja szerint az elbírálást az összességében legelõnyösebb ajánlat szempontja szerint kívánta elvégezni az ajánlatkérõ.<br>
A 9. d) pont azt tartalmazta, hogy a részszempontok 1–10-ig kerülnek értékelésre a megadott súlyszámok alkalmazásával az alábbiak szerint:<br>
részszempontok	súlyszámok<br>
a) a megajánlott berendezés mûszaki színvonala és mûszaki tartalma	10<br>
b) ajánlati ár	7<br>
c) fizetési feltételek	4<br>
d) kötelezõ mértéken felüli garancia (megvalósítási garancia mértéke, jólteljesítési garancia mértéke, idõtartama) vállalása	4<br>
e) kedvezõ szervizfeltételek	2<br>
f)  kötelezõ mértéken felüli szavatosság vállalása	2<br>
g) kötelezõen elõírt feletti kötbérfeltételek vállalása (meghiúsulási kötbér, késedelmi kötbér)	2<br>
A részvételi jelentkezés 2000. december 27-i határidejéig jelentkezést nyújtott be a kérelmezõ, a Megalux Fénytechnikai Kft., és a VM Pro Kft., akik közül az elsõ kettõt ajánlatkérõ a 2000. december 29-i eredményhirdetésen ajánlattételre alkalmasnak minõsített és egyben felhívta õket ajánlattételre.<br>
A 2001. január 12-i ajánlattételi határidõig mindkét fél benyújtotta az ajánlatát, majd a január 16-án megtartott tárgyalás alkalmával – három tárgyalási fordulót követõen – mindkét ajánlattevõ 130–130 M Ft-os végsõ ajánlati árat adott.<br>
Ajánlatkérõ 2001. január 19-én újabb eredményhirdetést tartott, ahol a Megalux Fénytechnikai Kft. ajánlatát hirdette ki nyertesnek, míg a kérelmezõ a második lett.<br>
Ajánlatkérõ a nyertessel a szerzõdést 2001. január 29-én megkötötte.<br>
Kérelmezõ 2001. január 29-én jogorvoslati kérelemmel fordult a Döntõbizottsághoz, kérve egyben a jogsértés megállapítását és az ajánlatkérõvel szemben szankció alkalmazását. Kérte továbbá az ügyben tárgyalás tartását is.<br>
Kérelmét alapvetõen azzal indokolta, hogy a 2001. január 19-i végsõ eredményhirdetésrõl szóló értesítés és részletes indoklás alapján, melyet 2001. január 25-én vett kézhez, szerzett tudomást arról, hogy "A megajánlott berendezés mûszaki színvonala és mûszaki tartalma" címû összehasonlító táblázatból kimaradt pl. az a fontos tényezõ, "hogy 1 pixel hány diódát tartalmaz, pedig a pixelszám és a fénypontosztály mellett ez jelentõs kérdés". További mûszaki paraméterek értékelését is vitatta és ebbõl azt a következtetést vonta le, hogy ajánlata alacsonyan lett pontozva a többi feltételhez képest, azaz hogy éppen a legnagyobb súllyal elõirányzott szempontok váltak kis jelentõségûvé.<br>
Kérelmét a tárgyaláson annyiban pontosította, hogy megítélése szerint ajánlatkérõ nem az összességében legelõnyösebb ajánlattevõt hirdette ki nyertesnek. Vitatta ajánlatkérõ pontozását az elsõ részszempontnál, míg a többi részszempont esetében elfogadta az ajánlatkérõ pontozását.<br>
Ajánlatkérõ az írásos észrevételét a tárgyaláson változatlanul fenntartva vitatta a kérelmezõ azon állítását, hogy az elsõ részszempontnál nem megfelelõen pontozott és túlpontozta volna a nyertesnek kihirdetett ajánlattevõ Megalux Fénytechnikai Kft. ajánlatát. Az észrevételében tételesen kifejtette ellenvéleményét a kérelmezõnek a mûszaki tartalomra vonatkozó felvetéseire, melyek a pixelszámra, a garantálható élettartamra, a fénypontok dióda számára, a kínált gradációra és a láthatóságra vonatkoztak többek között. Elõadta azt is ellenkérelmében, hogy az elbírálás az elõre meghatározott részszempontok szerint, azok figyelembevételével történt, szigorúan matematikai szabályok alkalmazása keretében.<br>
Összességében megalapozatlannak ítélte a kérelmezõ jogorvoslati kérelmét.<br>
Az ügyben érdekelt Megalux Fénytechnikai Kft., írásos észrevételében a jogorvoslati kérelem elemeinek megfelelõen cáfolta azok helytállóságát a kérelmezõi felvetések sorrendjében.<br>
Idõközben (2001. február 6-án) a Döntõbizottság a D.689/10/2000. számú határozatával a kérelmezõ korábbi jogorvoslati kérelmét, mint alaptalant elutasította.<br>
E határozatot a kérelmezõ 2001. március 5-én keresettel támadta a Fõvárosi Bíróság elõtt. E keresetben úgy nyilatkozott, hogy ajánlatkérõ a közbeszerzési eljárást jogsértõen nyilvánította eredménytelenné.<br>
A határozat ellen benyújtott keresetre tekintettel a Döntõbizottság a D.34/15/2001. számú határozatával a jogorvoslati eljárást felfüggesztette a korábbi jogorvoslat tárgyában hozott határozat elleni per jogerõs befejezéséig.<br>
A Fõvárosi Bíróság a 3.K.30865/2001/3. számú jogerõs végzésével idézés kibocsátása nélkül elutasította a kérelmezõ keresetét, majd ezt követõen visszaküldte a kereset kapcsán a Fõvárosi Bírósághoz megküldött döntõbizottsági iratokat.<br>
A Döntõbizottság a jogerõs végzés kézhezvételét követõen a felfüggesztett jogorvoslati eljárást folytatva megállapította, hogy a jogorvoslati kérelem megalapozatlan.<br>
A pontosított jogorvoslati kérelemre tekintettel a Döntõbizottság elsõdlegesen azt vizsgálta, hogy ajánlatkérõ az összességében legelõnyösebb ajánlat kiválasztása során az elsõ – nevezetesen a megajánlott berendezés mûszaki színvonala és mûszaki tartalma – részszempontnál megfelelõen pontozott-e és erre tekintettel az összességében legelõnyösebb ajánlat került-e kiválasztásra részérõl.<br>
A Döntõbizottság a mûszaki tartalom vonatkozásában összevetette az ajánlatkérõ által meghatározott paramétereket a kérelmezõ és a nyertes ajánlatánál. Ennek során megállapítást nyert, hogy mindkét ajánlat megfelelt az ajánlatkérõi kívánalmaknak, tehát az ajánlattevõk érvényes ajánlatot nyújtottak be.<br>
A Döntõbizottság az ajánlatok vizsgálata során azt is megállapította, hogy mind az eredményjelzõ, mind a videotábla vonatkozásában két darab magas színvonalú, azonos árú ajánlat került benyújtásra.<br>
A Döntõbizottság elfogadta ajánlatkérõ azon értékítéletét, amely szerint a videotábla esetében a két ajánlattevõ által kínált berendezés azonos minõségû volt. Az eredményhirdetési tábla esetében ugyancsak elfogadta a Döntõbizottság az ajánlatkérõ azon véleményét, amely szerint a két berendezés között csekély volt az eltérés a nyertes javára, miután a részajánlat megtételére nem volt lehetõség, mindkét berendezés mûszaki tartalmának, színvonalának együttes értékelésére volt csak mód, amely során ajánlatkérõ az elsõ bírálati részszempont keretében a nyertesnek 100, míg kérelmezõnek 97,5 pontot adott.<br>
A Döntõbizottság álláspontja szerint nem feladata, hogy a nyertes és kérelmezõ berendezéseinek egyes mûszaki paramétereit megítélõ nézetek, módszerek megalapozottságát vizsgálja, azok között sorrendet állapítson meg, így az ezekre alapozott jogorvoslati tárgyaláson elõadott, illetve az azt követõen benyújtott magyarázatok, indokolások figyelembevételére nem kerülhetett sor. Többek között ezért nem osztotta kérelmezõ álláspontját a Döntõbizottság annak vonatkozásában, hogy a nyertes ajánlata "túlpontozásra" került.<br>
Minderre tekintettel a Döntõbizottság megvizsgálta azt is, hogy ki tette volna az összességében a legelõnyösebb ajánlatot abban az esetben, ha az elsõ részszempontra – a rendkívüli csekély különbségre tekintettel – azonosan 100–100 pont került volna megállapításra. Megállapítható, hogy ebben az esetben sem változott volna a helyzet, mert kérelmezõ a többi bírálati részszempont vonatkozásában nem vitatta az azokra kapott pontértékeket és így összességében a nyertes 307,2 pontjával szemben kérelmezõ 266,5 pontja csak 269 pontra változott volna mindösszesen.<br>
Fentiekre tekintettel megállapítható, hogy ajánlatkérõ nem követett el jogsértést, amikor az összességében legelõnyösebb ajánlatnak a Megalux Fénytechnikai Kft. ajánlatát választotta, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 19.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>