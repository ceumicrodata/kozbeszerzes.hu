<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2745)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.621/24/2000.<br>
<br>
Tárgy: a CSÕSZER Rt. és a Hídépítõ Rt. jogorvoslati kérelme Tokaj Város és a társult települések közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A CSÕSZER Berendezéseket Szerelõ Rt. (1103 Budapest, Gergely u. 81., képviseli: dr. Pomezanski Zoltán ügyvéd, 1095 Budapest, Mester u. 1. I/8., a továbbiakban: I. r. kérelmezõ) és a Hídépítõ Rt. (1138 Budapest, Karikás Frigyes u. 20., a továbbiakban: II. r. kérelmezõ) kérelme alapján indult jogorvoslati eljárás során, melyet Tokaj Város Önkormányzata mint gesztor (3910 Tokaj, Rákóczi F. u. 54.) és térsége – Tarcal, Bodrogkeresztúr, Bodrogkisfalud, Szegi, Szegilong, Tiszaladány, Tiszatardos, Csobaj, Taktabáj és Erdõbénye települések, képviseli: dr. Kovács Katalin ügyvéd (4400 Nyíregyháza, Közép u. 9., a továbbiakban: ajánlatkérõ) "tokaji mikrorégió szennyvízcsatorna-hálózat és tisztítómû építése" tárgyú közbeszerzési eljárása ellen nyújtottak be, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésének b)–c) pontjaira és (5) bekezdésre, illetve az 52. § (2) bekezdésének b) pontjára tekintettel a Kbt. 52. § (1) és az 59. § (1) bekezdését is, ezért a Döntõbizottság ajánlatkérõvel szemben 40 000 000 Ft, azaz negyvenmillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számlájára fizesse be.<br>
Kötelezi továbbá ajánlatkérõt, hogy az I. és II. rendû kérelmezõk részére a határozat kézhezvételétõl számított 15 napon belül 30 000–30 000 Ft, azaz harminc-harmincezer forint igazgatási szolgáltatási díjat fizessen meg.<br>
A bírság és az igazgatási szolgáltatási díj megfizetésének kötelezettsége a 11 települést egyetemlegesen terheli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Tokaj és társult települései, nevezetesen Tokaj, Taktabáj, Csobaj, Tiszatardos, Tiszaladány, Erdõbénye, Szegi, Szegilong, Bodrogkisfalud, Bodrogkeresztúr és Tarcal települések közös beruházással csatornázást és szennyvíztisztítást kívántak megvalósítani, és ehhez a közös beruházáshoz a támogatási lehetõségek igénybevételével is kívántak élni. Erre tekintettel a helyi önkormányzatok címzett és céltámogatási igénybejelentéséhez a Kormány 104/1998. (V. 22.) Korm. rendelete szerint megvalósíthatósági tanulmány mûszaki változatainak kidolgozásához elvi vízjogi engedélyezési dokumentáció összeállítása vált szükségessé, melyre a Kristály Kft. tervei alapján az Észak-magyarországi Vízügyi Igazgatóság H-2685-28/98 szám alatt elvi vízjogi engedélyt adott ki.<br>
A tervezett elvezetõ rendszer fõmû létesítményeire a Kristály Kft. 725. tervszám alatt készített dokumentációja alapján a beruházó önkormányzatok 2685-14/1998. szám alatt vízjogi létesítési engedélyt kaptak 1998. évben. A hivatkozott tervcsomag Erdõbénye település szennyvízelvezetésével nem foglalkozott.<br>
Az igény felmerülésekor a 10 társult település területén szennyvízcsatorna-hálózat nem volt kiépítve, Tokaj városrész csatornázott volt.<br>
Tokaj város területén 500 m3/nap kapacitású szennyvíztisztító telep üzemelt. A meglévõ szennyvíztisztító telep bõvítését 2000 m3/nap tisztító kapacitásra tervezték, biztosítva egyben 100 m3/nap kommunális eredetû szippantott szennyvíz elõkezelésének lehetõségét is.<br>
Tokaj város gesztorsága mellett a fent felsorolt települések megbízták a Spektrum 3 Kft.-t Tokaj város és a társult községek szennyvízelvezetésének és az ahhoz tartozó létesítményeknek, illetve keletkezõ szennyvizek tisztításának tervezésével és az elkészült dokumentáció alapján a meglévõ vízjogi létesítési engedély módosításával. A közbeszerzési eljárás alapját a módosított 2685-37/1999. számon kiadott és 2002. február 15-ig érvényes vízjogi létesítési engedély alapozta meg. Ezen engedély többek között azt tartalmazza, hogy: "a BORSODVÍZ Rt. – Miskolc – Tokaj Város Önkormányzata – mint gesztor – megbízásából az 1999. január 12-én kelt beadványában kérte a 2685-14/1998. számú vízjogi létesítési engedély módosítását, mivel a korábbi engedély nem tartalmazta Erdõbénye község szennyvízelvezetését, valamint a többi település belterületi szennyvízcsatorna-hálózatát."<br>
A fenti határozat mellékletét képezõ Bodrogkeresztúr – Erdõbénye – Szegi – Szegilong Hatósági, Mûszaki Igazgatási Társulás 45/1999. számú kezelési hozzájárulásán az szerepel, hogy annak tárgya: "kezelõi hozzájárulás megadása a BORSODVÍZ Ök. Rt. kérelmére." A kezelési hozzájárulás 1. pontja azt tartalmazza, hogy: "1. Szegilong község közigazgatási területén létesített közmûcsatornahálózat tervét a Kristály Kft. Siófok, Fõ u. 15. sz. készíti a BORSODVÍZ Önkormányzati Közüzemi Szolgáltató Rt. Miskolc, Dömösi u. 2. sz. megrendelésére".<br>
Tokaj és a társult települések gesztori és együttmûködési megállapodást kötöttek, melyeket az érintett 11 település polgármestere kötött a tárgyi beruházás – céltámogatással történõ – megvalósítására 1999. és 2000. évekre. E megállapodásban meghatározásra került már a mûszaki tervdokumentáció alapján a KHVM közleménye szerint a megadott fajlagos költségeket számítva a beruházás pénzügyi elõirányzata. A gesztori megállapodást az érintett 11 település önkormányzatának képviselõ-testülete által hozott döntés alapján (testületi határozatok) 1999. januárjában született meg a polgármesterek aláírásával.<br>
A gesztori megállapodás 5., valamint az együttmûködési megállapodás 8. pontja azt tartalmazza, hogy: "a beruházás keretében megvalósuló vízi közmû létesítmények az érdekeltség arányában közös tulajdonba kerülnek. Felek a közös használatú létesítményekre egymás részére használati jogot biztosítanak és az elkészült létesítmények üzemeltetésével külön szerzõdésben rögzített feltételek mellett a BORSODVÍZ Rt.-t bízzák meg".<br>
Ajánlatkérõ az ajánlati dokumentációban a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdésében adott felhatalmazás alapján megalkotott 1/1996. (II. 7.) KTM rendelet rendelkezéseinek megfelelõen ajánlatkérési mûszaki dokumentációt állított össze, melynek részét képzi a csatornahálózat és szennyvíztisztító telep létesítésére kiadott, fentebb hivatkozott vízjogi létesítési engedély is. Ugyanezen vízjogi létesítési engedélyt csatolta ajánlatkérõ (Tokaj Város Önkormányzata mint gesztor és a csatlakozó 10 település önkormányzata) az általuk elõterjesztett állami céltámogatás elnyerése iránti pályázatokhoz is. Ezen támogatási pályázatok: a 2000. évi céltámogatás, valamint a környezetvédelmi alap célfeladat-támogatás voltak.<br>
Ugyanez a vízjogi létesítési engedély volt az alapja a Kristály Kft. által készített tendertervnek, mely az ajánlattétel alapjául szolgál jelen közbeszerzési eljárásban.<br>
Ezen elõzményeket követõen ajánlatkérõ 2000. augusztus 30-án a Közbeszerzési Értesítõ 35. számában tette közzé Tokaj a 11 társult település (mikrorégió) vonatkozásában a rendelkezõ részben írt tárgyú részvételi felhívását.<br>
A 2000. szeptember 25-i jelentkezési határidõig 10 db részvételi jelentkezés érkezett, nevezetesen a VEGYÉPSZER Rt., az FK Raszter Rt., a Hegyalja 2000 Konzorcium (tagjai: Nyírvíz és a Swietelsky Kft.), az Alterra Kft., a Strabag Kft., a Tokaj Triász Konzorcium (tagjai: Depona Kft., Infrastart Kft. és BORSODVÍZ Rt.) a KE-VÍZ Rt., a C.E.B. Konzorcium (tagjai: GÁZ-MARK Kft., Erforex Rt. és Box Kft.), valamint elsõ és másodrendû kérelmezõk részérõl.<br>
Ajánlatkérõ mind a 10 jelentkezõt a teljesítésre alkalmasnak minõsítette a 2000. szeptember 29-én tartott eredményhirdetésen és valamennyiüket ajánlattételre hívta fel.<br>
Ajánlatkérõ a felhívásban meghatározta, hogy 15 M Ft ajánlati biztosítékot kér, és elõírta az ajánlatok elbírálásának szempontjaként azt, hogy az összességében legelõnyösebb ajánlatot kívánja kiválasztani. Ehhez megadta az elbírálás részszempontjait a hozzájuk tartozó súlyszámokkal. Az adható pontértékek alsó és felsõ határát a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakkal ellentétben nem határozta meg.<br>
Elbírálási részszempontok:<br>
– pénzügyi ütemezés, pénzügyi konstrukció	6<br>
– garanciális, jótállási biztosíték, kötbér	5<br>
– ajánlati ár	4<br>
– ajánlatkérõ szolgáltatásainak igénybevétele	3<br>
– helyi munkaerõ bevonása	2<br>
– végsõ határidõ, figyelemmel az elõteljesítés lehetõségére	1<br>
Ajánlattételi dokumentáció is készült, melyet 800 000 Ft + áfa áron lehetett megvásárolni.<br>
Ajánlatkérõ 2000. október 24-én helyszíni konzultációt tartott, melyen a tervezõk válaszoltak az ajánlattevõk által feltett kérdésekre, továbbá a BORSODVÍZ Rt. tájékoztatást adott ajánlattevõk részére azon információkról, melyek szükségesek voltak a megfelelõ ajánlat megtételéhez.<br>
Ezen információkat tartalmazó tájékoztató levelet az ajánlatkérõ a konzultációról felvett jegyzõkönyv mellékleteként valamennyi ajánlattevõ részére megküldött.<br>
A 2000. november 13-i ajánlattételi határidõig 8 db ajánlat érkezett a VEGYÉPSZER Rt.-tõl, az FK Raszter Rt.-tõl, I. és II. rendû kérelmezõtõl, a Hegyalja 2000 Konzorciumtól, a Strabag Rt.-tõl, a Tokaj Triász Konzorciumtól és a KE-VÍZ Rt.-tõl.<br>
Az ajánlatok értékelését a társult települések 5 polgármesterébõl álló bizottság végezte, bevonva munkájába szakértõként a bonyolító Spektrum-3 Kft. képviselõjét is. Az értékelést követõen Tokaj város polgármestere hozta meg az eljárást lezáró döntést, mely szerint a közbeszerzési eljárás nyertese a Tokaj Triász Konzorcium. Az azt követõ legkedvezõbb ajánlatot a Hegyalja 2000 Konzorcium tette.<br>
A 2000. november 22-i eredményhirdetésen a fenti döntést hirdették ki és az értékelésrõl készült szakvéleményt ismertették, majd a Közbeszerzési Értesítõ részére is összeállították az eljárásról szóló tájékoztatót.<br>
Ajánlatkérõ a szerzõdést 2000. december 1-én megkötötte a nyertesnek kihirdetett ajánlattevõvel.<br>
I. és II. r. kérelmezõ 4 nap eltéréssel a törvényes határidõben jogorvoslati kérelemmel fordult a Döntõbizottsághoz, ezért a Döntõbizottság a kérelmeket egyesítve egy eljárásban bírálta el azokat.<br>
I. r. kérelmezõ kérte a közbeszerzési eljárás felülvizsgálatát és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja szerint az ajánlatkérõnek a közbeszerzési eljárást lezáró döntése megsemmisítését, a jogsértés megállapítását, ajánlatkérõvel szemben bírság kiszabását, valamint az ajánlatkérõ kötelezését a költségek viselésére. Kérte továbbá ideiglenes intézkedéssel a közbeszerzési eljárás felfüggesztését, illetve a szerzõdéskötés megtiltását, valamint az ügyben tárgyalás tartását is.<br>
Kérelmét azzal indokolta, hogy ajánlatkérõ a 4. számú részszempontnál a nyertes és a második helyezett esetében 1178 M Ft értékû szolgáltatás igénybevétele, álláspontja szerint, többszörösen meghaladja az építéssel indokoltan felmerülõ – az ajánlatkérõ által felajánlott körbe tartozó – szolgáltatások mértékét, így ajánlattevõnél olyan támogatások maradnak, melynek forrása ténylegesen a központi támogatások nem erre a célra szolgáló összege, vagyis önkormányzati megtakarítás. Az indokolt, illetve az ehhez képest a nyertes által tett túlzott mértékû szolgáltatások mértékének megállapítására szakértõk bevonását indítványozta.<br>
Sérelmezte azt is, hogy ajánlatkérõ egyéb olyan pénzügyi felajánlásokat is külön ponttal honorált, amire nem is kért ajánlatot, de számára az elõnyös volt négy ajánlattevõ esetében. A kirívóan magas összegû szolgáltatások elfogadásával ajánlatkérõ megsértette a verseny tisztaságát is.<br>
II. r. kérelmezõ kérte a közbeszerzési eljárás teljes felülvizsgálatát, ezen belül a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d), f) és h) pontja szerinti jogkövetkezmények alkalmazását, azaz az eljárást lezáró döntés megsemmisítését, jogsértés megállapítását, bírság alkalmazását, valamint a költségei megtérítését. Kérte továbbá ideiglenes intézkedéssel a szerzõdéskötés megtiltását is. Kérelme indokául elõadta, hogy a részére megküldött összegzésbõl megállapítható, hogy ajánlatkérõ négy ajánlatot – mert azok olyan felajánlásokat tettek, amit ajánlatkérõ nem is kért – pontozásnál elõnyben részesített. Sérelmezte azt is, hogy az ajánlati ár az adható maximum számból csak 19%-ot tett ki. Az értékelésnél megfigyelhetõ volt az aránytalanság, mert a pótfelajánlások 10 pontot, míg a teljes ajánlati ár mindenkinél csak 7 pontot jelentett. Ezzel a vállalási árnak semmiféle differenciálási szerepe nem volt. Kifogásolta azt is, hogy a bruttó beszerzési összeg 20–25%-át teszi ki az irodabérlet, a raktározás és az õrzés a nyertes ajánlattevõnél. A szolgáltatás és ellenszolgáltatás arányossága elvének figyelmen kívül hagyásával ajánlatkérõ részére a nyertes ajánlattevõ több mint 1 milliárd forintot fizet, így a beruházást nem tudja megfelelõen teljesíteni.<br>
Sérelmezte azt is, hogy a Bírálóbizottság a kialakított pontozást úgy határozta meg, hogy az nem felel meg a lineáris arányosság követelményeinek.<br>
A jogorvoslati kérelmek beadásának idõpontjára, a törvényi feltételek hiányára, valamint a megkötött szerzõdésre tekintettel a Döntõbizottság a kért ideiglenes intézkedést nem alkalmazta.<br>
Ajánlatkérõ kérte mindkét megalapozatlan kérelem elutasítását. Kérelmét azzal indokolta, hogy az Értékelõbizottság a feladatait és tevékenységének szabályait a megalakulásakor az SZMSZ-ben rögzítette. Az ajánlatkérési mûszaki dokumentációban az I. számú ajánlati feltételek kötetben fontos iránymutatást adtak ajánlattevõk számára. Az I. kötet 5. fejezetében elõre közzétették, hogy a részszempontokat milyen értékelési szempont szerint fogják pontozni, a III. fejezet 3. pontjában pedig az ajánlatadás alaki és formai kötelezettségeit határozták meg. Elõadta azt is, hogy a 8 ajánlattevõ közül 5 tett 1085 és 1438 M Ft közötti ajánlatot az önkormányzati szolgáltatásokra, ennek következtében az I. r. kérelmezõ ajánlata volt e szempontból kirívóan alacsony.<br>
A pénzügyi konstrukcióra konkrét kiírásuk nem volt. A kedvezõ megajánlásokat elemezték és értékelték a jótállás és szavatosság körében is, ahol azt az I. r. kérelmezõ nem kifogásolta, mivel arra 10 pontot kapott a többletfelajánlásért.<br>
Álláspontja szerint téves, tendenciózus és prejudikáló I. rendû kérelmezõ feltételezése, mert sem indokolt, sem indokolatlan mértékben nem határozták meg a felajánlható szolgáltatásokat, csak azt rögzítették a dokumentációban az I. kötet IV. fejezet 15. pontjában, hogy az önkormányzatok mit képesek biztosítani. Ennek mértékére a 2. számú mellékletben csatolt minta alapján kellett ajánlatot tenni. Nem értett egyet I. rendû kérelmezõ azon felvetésével sem, hogy önkormányzati megtakarításként jelenik meg a nyertes ajánlati ára 19,875%-ának megfelelõ összegben megajánlott szolgáltatási ellenérték, és hogy ez a központi támogatások részébõl jelenne meg. E kérdésnél megjegyezte azt is, hogy I. r. kérelmezõ ajánlata csak 9 millióval alacsonyabb a nyertes ajánlatánál, a szolgáltatásnál viszont a különbség 1 026 000 000 Ft, tehát I. r. kérelmezõnek akkor lenne erkölcsi alapja az idézett kifogás elõterjesztésére, ha 1 milliárddal alacsonyabb árat ajánlott volna meg a nyertesnél.<br>
II. r. kérelmezõ kérelmére úgy nyilatkozott ajánlatkérõ, hogy az tévedésben van, mert a kedvezõ pénzügyi konstrukciót, illetve a pénzügyi felajánlást csak egyszer vették figyelembe az értékelésnél az adott helyen. Az ajánlati ár értékelésének módját a dokumentációban részletesen leírták, így az azzal kapcsolatos kifogás megalapozatlan. Véleménye szerint, ha az elõre megjelölt pontozástól eltértek volna, akkor sértették volna meg a Kbt. rendelkezéseit.<br>
A többi szempontnál a legjobb ajánlat kapta a 10 pontot, a legrosszabb pedig 1 pontot és közte egyenes arányossággal határozták meg az értékeket.<br>
Ajánlatkérõ az összeférhetetlenséggel kapcsolatos vizsgálat során úgy nyilatkozott, hogy az nem áll fenn tekintettel arra, hogy Tokaj város polgármestere 2000. november 14-én mondott le a BORSODVÍZ Rt. felügyelõbizottsági elnöki tisztjérõl. E kérdéskör vizsgálatánál azt is nyilatkozta, hogy a BORSODVÍZ Rt. 116 település önkormányzata által létrehozott zártkörû Részvénytársaság, melynek az érintett 11 település is tulajdonosa különbözõ arányban. A BORSODVÍZ Rt. 1996–1998. között fejtette ki közremûködését a mikrorégió vízjogi létesítési engedélyezési tervének elkészítésében és engedélyeztetésében, de ez a tevékenysége a vízjogi létesítési engedély módosítása iránti kérelem benyújtásával véget ért 1999. január 12-én. Véleménye szerint az összeférhetetlenséggel kapcsolatos álláspontját erõsíti meg az is, hogy ismer olyan beruházásokat a megyében (Emõd, Edelény, Mezõcsát és térsége), ahol a BORSODVÍZ Rt. szintén ajánlattevõként, vagy annak alvállalkozójaként tevékenykedett és eddig ezt senki nem kifogásolta annak ellenére, hogy azoknál a közbeszerzéseknél is fenn állt az ajánlatkérõ önkormányzatok tulajdonosi kapcsolata.<br>
A tárgyaláson azt is nyilatkozta ajánlatkérõ, hogy a BORSODVÍZ Rt. által adott tájékoztató, mely a konzultáción hangzott el, szükséges volt az ajánlattevõk számára az ajánlattételhez.<br>
Az ügyben érintett felek közül a Depona Kft. mint a Tokaj Triász Konzorcium vezetõ cége úgy nyilatkozott, hogy a jogorvoslati kérelem minden alapot nélkülöz. Ennek alátámasztására úgy nyilatkozott, hogy az ajánlattevõk többsége – öt pályázó – az ajánlatukhoz hasonló mértékben jelölte meg az igénybe venni kívánt szolgáltatások ellenértékét. A VEGYÉPSZER Rt. és az FK Raszter Rt. ajánlata magasabb összeget jelölt meg, mint a Tokaji Triász Konzorcium. Ezzel már önmagában cáfolható a kérelmezõ túlzott mértékre történõ hivatkozása. Nyilatkozata szerint az ajánlatok megalapozásakor a munkavégzés helyszíneit bejárták és az igénybe venni kívánt ingatlanokat helyrajzi számra, területre beazonosították. Az igénybe venni kívánt eszközök rendelkezésére állását az önkormányzatoknál, valamint a szálláshelyek kapacitását is ellenõrizték. Mindez azt bizonyítja, hogy a vállalás valós tényeken, számításokon alapult. Az igénybe vett közterületek után fizetendõ használati díj meghatározásánál pedig a tapasztalatukon túlmenõen figyelemmel voltak a közutak igazgatásáról szóló jogszabályokra is.<br>
A pénzügyi konstrukció megajánlásánál az ajánlattevõk szabadon tehettek vállalásokat, ajánlatokat annak érdekében, hogy a beruházás megvalósítása során ajánlatuk elfogadása esetén az ajánlatkérõ pénzügyi helyzete javuljon. A Tokaj Triász Konzorciumon kívül még három pályázó adott ajánlatot pénzügyi konstrukcióra. A szabad, kötetlen formát pedig az támasztja alá, hogy a négy felajánlás teljesen eltér a tartalmában. A leírt indokai alapján indítványozta a megalapozatlan jogorvoslati kérelem elutasítását. A tárgyaláson az összeférhetetlenséggel kapcsolatosan úgy nyilatkozott, hogy az engedélyes tervdokumentációk évekkel korábban keletkeztek, ezért ez nem tartozik az összeférhetetlenségi körbe, ebbõl fakadóan sem. A BORSODVÍZ Rt.-nek nem volt többletinformációja annak következtében, hogy a tervdokumentációt mindenki azonos mûszaki tartalommal kapta meg.<br>
A VEGYÉPSZER Rt. írásban úgy nyilatkozott, hogy egyetért a kérelmezõkkel abban, hogy a külön szolgáltatás az ajánlati felhívásnak nem volt része, ezért az önkormányzatoknak a pályázók ilyen jellegû tájékoztatása, továbbá ezen felajánlásoknak az értékelésnél történõ kedvezõ elbírálása sérti a közbeszerzési eljárás szabályait. Álláspontja szerint nem lehet elfogadni ajánlatkérõ azon véleményét, miszerint csak Tokaj város polgármestere tekintendõ ajánlatkérõnek, hiszen ezt az ajánlati felhívást 11 település gesztoraként adta ki. Álláspontja szerint az Észak-magyarországi Vízügyi Igazgatóságtól beszerzésre kerülõ iratok ismeretében vizsgálható érdemben, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését az ajánlatkérõ és a nyertes pályázó megsértette-e.<br>
Az ügyben érdekelt további felek érdemi észrevételt nem tettek.<br>
A Döntõbizottság mindamellett, hogy mindkét kérelmezõ kérte a közbeszerzési eljárás teljes körû felülvizsgálatát, az összeférhetetlenségi szabályokat is vizsgálta a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6)–(7) bekezdésben írt szabályok betartásával, tekintettel arra, hogy az eljárás során észlelte az összeférhetetlenségi szabályok megsértésének lehetõségét is.<br>
A fentebb hivatkozott törvényi rendelkezésekre tekintettel a Döntõbizottság a tárgyaláson jelen lévõ felek nyilatkozatát beszerezte az összeférhetetlenséggel kapcsolatosan, majd a tárgyalás jegyzõkönyvét és a jogorvoslati kérelmek 1-1 példányát megküldte a tárgyalásról távol maradó 10 település önkormányzatának mint ajánlatkérõnek, valamint a szintén távol maradó ajánlattevõknek, azaz az egyéb érdekelteknek is azért, hogy az összeférhetetlenséggel kapcsolatosan is kifejthessék az álláspontjukat.<br>
A fenti felhívásra a 11 település polgármestere által aláírt nyilatkozatban négy pontban összegezték az önkormányzatok képviselõi az észrevételeiket az alábbiak szerint:<br>
"1. Az 1999. elején megkötött, majd 2000. elején megerõsített együttmûködési megállapodást a települési önkormányzat képviselõ-testülete felhatalmazása alapján kötötte meg a 11 érintett település. Eszerint a gesztori feladatokkal Tokaj Város Önkormányzatát és ennek képviseletében Tokaj város polgármesterét bíztuk meg, aki egyúttal ajánlatkérõként járt el a közbeszerzési eljárásban.<br>
<br>
2. A közbeszerzési eljárás folyamatáról a gesztor rendszeres tájékoztatást adott, így ismertük annak minden lényeges mozzanatát, a részvételi jelentkezés és az ajánlattétel értékelését, pontozását, s egyetértettünk a gesztor intézkedéseivel.<br>
<br>
3. Ismertük a CSÕSZER és Hídépítõ Rt. által kezdeményezett jogorvoslati eljárást, s az erre tett ajánlatkérõi észrevétellel, nyilatkozattal egyetértettünk, azt ezúton is megerõsítjük, a jogorvoslati kérelmet megalapozatlannak tartjuk.<br>
<br>
4. Az együttmûködési megállapodás alapján megalakult Bíráló Bizottság tagjaként Bodrogkisfalud, Bodrogkeresztúr, Csobaj, Tarcal, Erdõbénye polgármestere érdemben közremûködött az ajánlatkérõ döntéseinek elõkészítésében. A Bizottság minden döntését konszenzussal hozta meg, így azzal személy szerint is azonosultunk".<br>
A Döntõbizottság a rendelkezésére álló iratok, dokumentumok, írásos és a szóban a tárgyaláson, valamint a felhívásra a tárgyalást követõen elõterjesztett nyilatkozatok, valamint a megkeresés következtében az Észak-magyarországi Vízügyi Igazgatóság által megküldött iratok alapján megállapította, hogy ajánlatkérõ megsértette a határozat rendelkezõ részében írtakat.<br>
A Döntõbizottságnak a jogorvoslati eljárás során elsõdlegesen azt kellett vizsgálnia, hogy ajánlatkérõ megsértette-e a Kbt. összeférhetetlenségre vonatkozó szabályait, mert ennek függvényében indokolt csak a kérelmezõk egyéb sérelmeinek vizsgálata is.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának (2), valamint (5) bekezdései az alábbi rendelkezést tartalmazzák:<br>
"(2) Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet".<br>
A Döntõbizottság álláspontja szerint a megvalósíthatósági tanulmány, illetve a támogatási igény benyújtásának része már a jogerõs hatósági engedély, tehát ajánlatkérõ már 1999. januárja elõtt megkezdte jelen beruházás elõkészítését. A Döntõbizottság a rendelkezésre álló iratokból kétséget kizáróan megállapította, hogy a BORSOD-VÍZ Rt. a beruházás elõkészítésében tevékenyen részt vett, ezért a Kbt. fentebb hivatkozott rendelkezése szerint az eljárásba bevont személynek minõsül.<br>
A Döntõbizottság a fenti szabály alapján azt az álláspontot képviseli, hogy ajánlatkérõ már a részvételi jelentkezését sem fogadhatta volna el a Tokaj Triász Konzorciumnak, melynek önálló – ajánlattevõ – tagja a BORSODVÍZ Rt. Ezt csak tetézte az, hogy a jelentkezést elfogadva és ajánlattételre alkalmassá minõsítve a Konzorciumot, ajánlatkérõ a részére is megküldte az ajánlati felhívását, majd azt összehasonlítva a többi ajánlattevõ ajánlatával, nyertesnek is hirdette ki, majd szerzõdést kötött vele.<br>
A Döntõbizottság nem fogadhatta el a Tokaj város polgármestere azon védekezését sem, hogy 2000. november 14-ével mondott le a BORSODVÍZ Rt. Felügyelõ Bizottsági Elnöki tisztségérõl, mert erre tekintettel még 2000. november 13-án, azaz az ajánlattételi határidõ lejártakor is fennállt a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének b) pontjában is megfogalmazott összeférhetetlenségi szabály a c) pontban írtak alapján is. Megállapítható az is az eljárás során becsatolt iratokból és nyilatkozatokból, hogy ajánlatkérõ még az ajánlattételi szakban is bevonta a BORSODVÍZ Rt.-t, amikor a konzultáción lehetõséget biztosított arra, hogy a nevezett az ajánlattevõk részére mint a vízi létesítmények üzemeltetõje tájékoztatót tartson és információkat szolgáltasson. A Döntõbizottság nem fogadta el ajánlatkérõnek azt az álláspontját, hogy ezzel nem sérült az összeférhetetlenségi szabály. A Döntõbizottság véleménye szerint az esélyegyenlõség mint alapelv is sérülhet ilyen esetekben.<br>
Nem vehette figyelembe a Döntõbizottság azokat a példákat sem, melyeket ajánlatkérõ felsorolt nyilatkozatában, nevezetesen, amikor a BORSODVÍZ Rt. mint a vízmû létesítmények üzemeltetõje és az adott Borsod megyei ajánlatkérõ települések meghatározott arányú tulajdonában lévõ intézmény máskor is konzorciumi tagként, vagy alvállalkozóként részt vett a közbeszerzési eljárásokban, hisz e kérdések vizsgálata jelen jogorvoslati eljárás tárgyát nem képezheti. A jelenlegi eljárás során megállapított összeférhetetlenségi szabályok megsértését nem annullálhatja az, hogy korábban ezt az eljárásban részt vevõ felek nem észlelték, nem kifogásolták, illetve az esetleges jogorvoslati eljárások során az a rendelkezésre álló adatokból nem volt észlelhetõ.<br>
A jogorvoslati eljárás során a tárgyaláson felvetett indítványok és a Döntõbizottság észlelése alapján a Döntõbizottság indokoltnak látta az Észak-magyarországi Vízügyi Igazgatóság hivatalos megkeresését arra vonatkozóan, hogy küldje meg a Döntõbizottság részére az általuk kiadott H 2685-37/1999. számú Hatósági Engedély kiadásával kapcsolatos iratokat (engedély, módosítás iránti kérelem és a kérelmezõ által benyújtott egyéb iratok) annak megállapítása céljából, hogy valójában e határozat kinek a kérelme alapján született, illetve készült.<br>
A fenti megkeresésre tekintettel a Döntõbizottság a jogorvoslati eljárást a D.621/18/2000. számú határozatával felfüggesztette.<br>
Tekintettel arra, hogy a megkeresett Hatóság huzamosabb ideig nem teljesítette a Döntõbizottság kérését az iratok megküldése vonatkozásában, ezért ismételten felhívta a Döntõbizottság a kért iratok megküldésére, amit követõen a Vízügyi Igazgatóság most már eleget tett.<br>
Ezen iratokból kétséget kizáróan megállapítható, hogy 1999. január 12-én a BORSODVÍZ Önkormányzati Közüzemi Szolgáltató Rt. fejrésszel ellátott kérelem érkezett az ÉVIZIG Miskolc, Vörösmarty út 77. szám alatti székhelyére, melyben kérték, hogy "Tokaj Város Önkormányzat – mint gesztor – részére kiadott 2685-14/1998. számú Vízjogi Létesítési Engedélyt a csatolt engedélyezési dokumentáció szerint kiegészíteni szíveskedjen". E levelet aláírta a BORSODVÍZ Rt. fõmérnöke és üzemviteli vezetõje és egyben a BORSODVÍZ Rt. hivatalos pecsétjével is ellátták e kérelmet, melynek mellékletét képezõ elõzetes megállapodás 4. és 5. pontja az alábbiakat tartalmazza:<br>
"4. A megvalósult vízi létesítmények az érdekeltség arányában, közös tulajdonba kerülnek.<br>
Az elkészült létesítmények üzemeltetésével az önkormányzatok a BORSODVÍZ Rt.-t bízzák meg.<br>
<br>
5. Tokaj és térsége szennyvízcsatornázás és -tisztítás beruházásában megvalósítandó létesítmények a BORSOD-VÍZ Rt. tulajdonában lévõ Tokaji szvt. telepre kerülnek, illetve a szintén BORSODVÍZ Rt. tulajdonában lévõ tokaji meglévõ szv. csatornahálózatba csatlakoznak.<br>
A BORSODVÍZ Rt. a Tokaji szv. telep bõvítéséhez, valamint a csatlakozáshoz hozzájárulását adja, az elkészült vízi létesítményeket üzemeltetésre átveszi, mûködtetésérõl gondoskodik".<br>
A Döntõbizottság álláspontja szerint a korábban írtakon túlmenõen e fenti idézet is alátámasztja az Rt. bevonását a közbeszerzési eljárásba.<br>
Az Észak-magyarországi Vízügyi Igazgatóság mint elsõfokú hatóság által kiadott 2685-37/1999. számú és Tokaj és térsége szennyvízelvezetésének és -tisztításának vízjogi létesítése engedélye tárgyú határozat I. pontja azt tartalmazza, hogy: "Tokaj Város Önkormányzat – mint gesztor – engedélyes részére kiadott Tokaj és térsége – Tarcal, Bodrogkeresztúr, Bodrogkisfalud, Szegi, Szegilong, Tiszaladány, Tiszatardos, Csobaj, Taktabáj, Erdõbénye – szennyvízelvezetésének és -tisztításának kivitelezésére vonatkozó 2685-14/1998. számú vízügyi létesítési engedélyt visszavonom.<br>
A II. pont pedig azt tartalmazza, hogy: "Tokaj Város Önkormányzat – mint gesztor – engedélyes részére, Tokaj és térsége (Tarcal, Bodrogkeresztúr, Bodrogkisfalud, Szegi, Szegilong, Tiszaladány, Tiszatardos, Csobaj, Taktabáj, Erdõbénye) szennyvízelvezetésének és tisztításának kivitelezési munkálataihoz vízjogi létesítési engedélyt adok. Vízikönyvi szám: 2.Bodrog/266".<br>
A fentebb idézet határozat részek is azt támasztják alá, hogy, nemcsak Tokaj Városa ajánlatkérõ mint gesztor, hanem a határozatban felsorolt 10 társult településsel együtt, tehát 11 település tekintendõ a közbeszerzési és a jelen jogorvoslati eljárásban is ajánlatkérõnek, tehát a Döntõbizottság a határozatában azért jelölte meg mind a 11 települést, mert álláspontja szerint – figyelemmel az egyéb körülményekre és nyilatkozatokra is – mind a 11 település felelõs a jogsértésért és annak következményeiért is. A megállapítást erõsíti a korábban már határozatban idézett, a 11 polgármestertõl származó nyilatkozat is.<br>
A Vízügyi Igazgatóság fentebb idézett határozata az elosztójában felsorolja mind a 11 érintett települést az 51 cím között a 11 település mellett szerepel a BORSODVÍZ Rt. a 16. sorszám alatt is, ami szintén azt tanúsítja, hogy az ügyben bevont, azaz kérelmezõként szerepelt nevezett a hatósági eljárásban, tehát érvényesül vele szemben az összeférhetetlenségi szabály.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
Fenti rendelkezést együtt értelmezve, a korábban idézett <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdéseivel kétséget kizáróan megállapítható, hogy ajánlatkérõ már a részvételi jelentkezését sem fogadhatta volna el a Tokaj Triász Konzorciumnak, mivel annak tagja a BORSODVÍZ Rt. és ugyanígy nem hívhatta föl ajánlattételre sem, vagy amennyiben ez elkerülte a figyelmét eddig, akkor már az ajánlattétel során kellett volna mint érvénytelen ajánlatot az eljárásból kizárnia.<br>
Mivel ajánlatkérõ ezt nem tette, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>fentebb idézett (1) bekezdését is, mivel érvényesként kezelte a Tokaj Triász Konzorcium ajánlatát, és nem zárta ki, mint érvénytelen ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság ezért bizonyítottnak látja azt – figyelemmel a korábbi töretlen gyakorlatára is –, hogy érvénytelen ajánlat nem értékelhetõ, azaz nem vethetõ össze más érvényes ajánlatokkal és ennek következtében nyertesnek sem hirdethetõ ki. Ebbõl fakad az is, hogy ennek alapján a szerzõdés sem köthetõ meg ilyen ajánlat benyújtójával.<br>
Fentiekre tekintettel megállapítható az is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, amikor a szerzõdést is megkötötte az általa jogsértõen kiválasztott nyertessel.<br>
Tekintettel arra, hogy az összeférhetetlenségi szabály megsértése kétséget kizáróan megállapítható, valamint arra, hogy érvénytelen ajánlatot fogadott el ajánlatkérõ és hirdetett ki nyertesnek, ezért a Döntõbizottság indokolatlannak tartotta a jogorvoslati eljárás során az érvénytelen nyertes ajánlatának összevetését az érvényes ajánlatokkal, így a Döntõbizottság ennek vizsgálatát az eljárása során már mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1), valamint a 79. § (6) bekezdésében biztosított jogkörében eljárva megállapította, hogy ajánlatkérõ megsértette a jelen határozat rendelkezõ részében írtakat, ezért a Döntõbizottság ajánlatkérõvel szemben a Kbt. 88. § (1) bekezdésének d), f) és h) pontja szerint jogkövetkezményeket alkalmazta.<br>
A Döntõbizottság a bírság mértékének megállapításánál széles körû mérlegelést folytatva jutott arra a következtetésre, hogy a megállapított bírság arányban áll az egyik legsúlyosabbnak értékelhetõ jogsértéssel, nevezetesen azzal, hogy érvénytelen ajánlat benyújtójával kötött ajánlatkérõ szerzõdést, így a vonatkozó rendelkezések értelmében a Döntõbizottság már a jogsértést sem reparálhatta, hisz a megkötött szerzõdés megváltoztatására vagy érvénytelenné nyilvánítására már nincs hatásköre.<br>
Azt is figyelembe vette a Döntõbizottság, hogy a jelen közbeszerzési eljárásban a szerzõdéses ár összege a nyertes ajánlatában megközelíti a bruttó 6 000 000 000 Ft-ot (5 920 000 000 Ft), így a kiszabott bírság mértéke a nettó beszerzési érték 0,844%-a, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-os lehetõséggel.<br>
A Döntõbizottság a bírság és a 2×30 000 Ft-os igazgatási szolgáltatási díj megfizetésének egyetemleges kötelezettségét arra alapozta, hogy a 11 ajánlatkérõ település a döntését egyetértéssel hozta meg, valamint arra, hogy a támogatást Tokaj és térsége egy összegben kapta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 20.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>