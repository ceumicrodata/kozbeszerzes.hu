<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2756)
</b></h2><FONT size=3><i><u></i></u><br>
<br>
13.K.34.294/2000/5.<br>
<br>
A Fõvárosi Bíróság a Szegedi Környezetgazdálkodási Kht. ( 6728 Szeged, Városgazda sor 1.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.146/12/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében, amely perben az alperes pernyertessége érdekében a dr. Patakiné dr. Schneider Márta ügyvéd (1067 Budapest, Eötvös u. 19.) által képviselt CORAX Környezetvédelmi Kft. (2041 Budaörs, Pf. 80) beavatkozott – tárgyaláson kívül – meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 4000 (négyezer) Ft, a beavatkozónak 3000 (háromezer) Ft perköltséget.<br>
A felperes személyes illetékmentessége folytán a 10 000 (tízezer) Ft kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a Közbeszerzési Értesítõ 2000. március 16-án megjelent 11. számában ajánlati felhívást tett közzé nyílt közbeszerzési eljárás megindítására, amelynek tárgya "biológiai csípõszúnyoglárva-gyérítés (légi és földi) és csípószúnyogimágó-gyérítés (légi és földi) kémiai módszerrel".<br>
Az ajánlati felhívás 13. a) pontja szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el. A 13. b) pont meghatározta az elbírálási részszempontokat és az azok súlyát meghatározó szorzószámokat (súlyszám). Eszerint a szolgáltatás kiemelkedõ színvonala 5, a vállalkozói ár 5, a szolgáltatás rugalmassága 4, a vállalt garanciák 4 súlyszámmal értékelendõk, és a részszempontok szerinti tartalmi elemek értékelése során 1–10 közötti pontszám adható.<br>
Az ajánlati dokumentáció 2.1. pontja harmadik bekezdésében az ajánlatkérõ alaki követelményként elõírta, hogy az ajánlatokat – amennyiben az nem roncsolásmentesen bonthatatlan kötésben készült – az ajánlattevõ részérõl aláírásra jogosult személy kézjegyével hitelesítse az ajánlat valamennyi oldalát, továbbá az oldalak egymást követõ sorszámmal legyenek ellátva, és az ajánlat tartalmazza, hogy összesen mennyi oldal található az ajánlatban. Ugyanezen pont 6. bekezdése meghatározta az ajánlat fejezeteinek megnevezését, sorrendjét.<br>
A Bábolna Környezetbiológiai Központ Kft. és a CORAX Kft. a 2000. április 13-án kelt levelében azzal a kérdéssel fordult az ajánlatkérõhöz, hogy tudja-e igazolni, hogy az ajánlati felhívásban 2000–2004. szeptember 30-ig terjedõ idõsszakra rendelkezik megfelelõ – az inflációt is figyelembe vevõ – fedezettel, vagy erre vonatkozóan megfelelõ garanciával. Az ajánlatkérõ a 2000. április 17-én kelt levelében közölte, hogy nem ismer olyan jogszabályi rendelkezést, amely alapján az ajánlattevõk kérik az ajánlatkérõtõl pénzügyi garancia nyújtását, és utalt arra, hogy a pályázat nyertesével megkötendõ szerzõdésnek kell tartalmaznia a felek szerzõdésszegésének jogkövetkezményeit.<br>
A 2000. április 26-i ajánlattételi határidõig az Air-Doktor Légiszolgáltató Kft., a SZEMP-Air Légiszolgáltató Kft., az Agro-Aero 2000 Légiszolgáltató Kft. ajánlata, valamint a CORAX Környezetvédelmi Kft. és a Bábolna Környezetbiológiai Központ Kft. közös ajánlata került benyújtásra. Az Air-Doktor Kft. nettó 17 130 000 Ft, a SZEMPT-Air Légiszolgáltató Kft. nettó 17 977 800 Ft, az Agro-Aero 2000 Légiszolgáltató Kft. nettó 9 474 300 Ft, míg a CORAX Kft. és a Bábolna Kft. nettó 14 764 000 Ft ajánlati árra tette meg ajánlatát.<br>
A pályázatok borítékbontásáról 2000. április 26-án készült jegyzõkönyv rögzítette, hogy az ajánlatkérõ a pályázatokat elsõként formai szempontból nézte át. A boríték bontásakor az ajánlatkérõ egyéb formai és tartalmi hibát nem talált, azonban a jogszabály felhatalmazása alapján tovább vizsgálja azokat, kizáró ok felmerülése esetében fenntartja magának a jogot, hogy az eljárásból az ajánlattevõt kizárja.<br>
Az ajánlatkérõ valamennyi ajánlatot érvényesnek találta. A bírálóbizottság döntésén alapuló eredményhirdetésre 2000. május 8-án került sor, amely szerint az eljárás nyertese 170 ponttal az Air-Doktor Kft. lett, míg a Bábolna–CORAX Kft. és az Agro-Aero Kft. 164-164 ponttal a második helyezést érte el.<br>
Az eljárásról készült összegzés tartalmazta, hogy a szolgáltatás színvonalában mindegyik pályázó a lehetséges maximális pontszámot kapta. A Bábolna Bio–CORAX Kft. és az Air-Doktor Kft. egyformán részletes kezelési tervet nyújtott be, amelyek alapján a tervezett kivitelezési munkák költségére a Bábolna Bio–Corax Kft. nyújtott be alacsonyabb árajánlatot. A Bábolna Bio–CORAX Kft. pályázatában mintegy 80% az alvállalkozás aránya, ehhez viszonyítva jobb fõvállalkozói feltételekkel bíró pályázók munkájában nagyobb a garancia az eredményes munkavégzésre. A nyertes Air-Doktor Kft. pályázata a szolgáltatás színvonalában és a vállalt garanciák alapján, valamint a szolgáltatás rugalmassága szerint maximális pontszámot kapott. A saját személyi és technikai feltételrendszere, továbbá a munkába bevonni kívánt alvállalkozók biztosítékot jelentenek arra, hogy a vállalt feladatot az elvárt magas színvonalon teljesítsék.<br>
Az ajánlatkérõ a nyertes ajánlatevõvel 2000. május 16-án a vállalkozási keretszerzõdést megkötötte.<br>
A CORAX Kft. 2000. május 3-án jogorvoslati kérelmet nyújtott be az alpereshez, kérve az ajánlattevõ felhívását a szerzõdést biztosító anyagi fedezet igazolására. Utóbb annak megállapítását is kérte, hogy az ajánlatkérõ az ajánlatok elbírálásakor az értékelési szempontokat nem megfelelõen vizsgálta és megsértette az esélyegyenlõség elvét. Sérelmezte az eljárást lezáró döntés azon indokát, hogy a Bábolna Bio Kft.-vel közös pályázatában 80%-os alvállalkozói arányt jelölt meg, a nyertes pedig a szolgáltatás rugalmassága és a vállalt garancia alapján a maximális pontot érte el. Hivatkozott arra, hogy az ajánlatkérõ a pályázati kiírásban nem jelölt meg olyan értékelési szempontot, hogy az alvállalkozók %-os nagysága hátrányt jelent és garancia nyújtását sem kérte, továbbá nem indokolta a szolgáltatás rugalmassága szerinti értékelését. A döntõbizottsági tárgyaláson arra is hivatkozott, hogy az ajánlatkérõ az eljárás nyertesének érvénytelen ajánlatot fogadott el. Kérte továbbá a közbeszerzési eljárás megsemmisítését és annak elõírását, hogy az ajánlatkérõ csak egy évre köthessen szerzõdést a nyertesnek kihirdetett ajánlatkérõvel. Elismerte azt, hogy a Bábolna Kft.-vel közös ajánlatuk is érvénytelen volt, mivel az ajánlatuk elkészítésekor figyelmen kívül hagyták a dokumentáció 2.1. a) pontjának 3. bekezdésében írt formai követelményeket.<br>
Az ajánlatkérõ a 2000. május 25-én kelt levelében közölte az alperessel, hogy sem a kérelmezõ, sem az Air-Doktor Kft. pályázatával kapcsolatban nem észleltek a dokumentáció 2.1. pontjában írt elõírások lényeges megszegését. A CORAX-Bábolna közös ajánlatának és az Air-Doktor Kft. ajánlatának értékelésekor észleltek bizonyos sorrendiségi problémákat, de azok súlyuknál fogva nem akadályozták a pályázat elbírálását.<br>
Az alperes a 2000. május 29-én kelt D.146/12/2000. számú határozatával a CORAX Környezetvédelmi Kft. kérelmének részben helyt adott, és megállapította, hogy az ajánlatkérõ megsértette a közbeszerzésekrõl szóló módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és az 59. § (1) bekezdését, ezért az ajánlatkérõt 2 000 000 Ft bírság megfizetésére kötelezte. A határozat indokolása szerint a négy ajánlat közül a kérelmezõ közös ajánlata, valamint a késõbb nyertesnek kihirdetett Air-Doktor Kft. ajánlata érvénytelen volt, mivel azok nem feleltek meg a dokumentáció rendelkezéseinek. A bírság összege a nyertes ajánlattevõ nettó árajánlatára és az elkövetett jogsértésre figyelemmel került megállapításra.<br>
A felperes keresetet terjesztett elõ az alperes határozatának bírósági felülvizsgálata iránt. Elsõdlegesen a határozat megváltoztatását és a jogorvoslati kérelem elutasítását, másodlagosan a bírság csökkentését kérte. Elõadta, hogy mind a CORAX–Bábolna, mind az Air-Doktor Kft. pályázatának értékelésekor észlelték, hogy az ajánlati kiírástól részben eltérõen az ajánlatok egyes sorrendje, illetve a fejezetek elhelyezkedése nem teljesen elõírásszerû. Ezt – figyelemmel az egyéb kiírási feltételek, alaki és tartalmi követelmények maradéktalan teljesítésére – úgy ítélték meg, hogy nyilvánvalóan csak adminisztrációs, lefûzési gondról van szó, ezért a pályázatokat elbírálásra alkalmasnak tekintették. Mindezekre tekintettel számukra igen terhes a határozatban megállapított jogkövetkezmény, mivel részükrõl nem valósult meg olyan súlyú szabályszegés, amely arányban állna a kiszabott bírság mértékével.<br>
Az alperes – fenntartva a határozatában foglaltakat – a kereset elutasítását kérte. Álláspontja szerint az érvénytelen ajánlat nyertessé nyilvánítása és annak benyújtójával a szerzõdés megkötése az egyik legsúlyosabb jogsértés a Kbt. rendelkezései között, ezért a bírság kiszabása nem mellõzhetõ. A kiszabott bírság mértéke nem túlzott, mert a nyertes nettó árajánlatának csak 11,6%-a, szemben a Kbt. 88. § (4) bekezdésében biztosított maximális 30%-kal.<br>
A perben az alperes pernyertessége érdekében beavatkozó CORAX Környezetvédelmi Kft. szintén a kereset elutasítását indítványozta.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.<br>
A perben eldöntendõ kérdés az volt, hogy a felperes megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 53. § (2) bekezdését, valamint a Kbt. 59. § (1) bekezdését, és ehhez képest a határozatban megállapított bírság kiszabására jogszerûen került-e sor.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság rámutat arra, hogy a felperes észlelte a nyertesnek kihirdetett ajánlattevõ ajánlatának az ajánlati dokumentáció 2.1. pontjában foglalt alaki elõírásoktól való eltérését, de ettõl függetlenül azt érvényesnek tekintette, és mint a legelõnyösebb ajánlatot nyertesnek hirdette ki.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A bíróság megállapította, hogy a nyertesnek kihirdetett ajánlat kétségkívül nem felelt meg az ajánlati dokumentáció 2.1. pontjában meghatározott alaki követelményeknek, ezért az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1)–(2) bekezdésének megfelelõ eljárás esetén az ajánlatot érvénytelennek kellett volna nyilvánítania.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében bírság kiszabásának van helye az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2000. évi költségvetésérõl szóló 1999. évi CXXV. törvény 56. § (2) bekezdés alapján a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében foglaltakra tekintettel a közbeszerzési jogorvoslati eljárásokban kiszabható bírság legalacsonyabb mértéke 2000. december 31-ig 1 000 000 Ft, természetes személyek tekintetében 100 000 Ft.<br>
A kifejtettek alapján a bíróság megállapította, hogy a felperes a közbeszerzési eljárás során, valamint az eljárást lezáró döntésének meghozatalakor az alperes határozatában megjelölt jogszabályi rendelkezéseket megsértette, ezért a határozat szerinti bírságösszeg mérséklésére – az elkövetett jogsértés súlyára és a közbeszerzés értékére is tekintettel – nincsen indok.<br>
Fentiekre figyelemmel a bíróság a keresetet elutasította, és a Pp. 78. § (1) bekezdése alapján a felperest az alperes és a beavatkozó költségeinek megfizetésére kötelezte.<br>
A kereseti illeték viselésére vonatkozó rendelkezés a Pp. 78. § (1) bekezdésén és 6/1986. (VI. 26.) IM rendelet 14. §-án alapul.<br>
<br>
Budapest, 2000. december 19.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>