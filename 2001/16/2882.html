<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2882)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.109/6/2001.<br>
<br>
Tárgy: az ELAMEN Rt. jogorvoslati kérelme Körmend Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság az ELAMEN Kereskedelmi és Vendéglátó Rt. (1095 Budapest, Soroksári út 98., a továbbiakban: kérelmezõ) jogorvoslati kérelmének, melyet Körmend Város Önkormányzat Polgármesteri Hivatala (9900 Körmend, Szabadság tér 7., a továbbiakban: ajánlatkérõ) "önkormányzati fenntartású intézmények közétkeztetése" tárgyú közbeszerzési eljárása ellen nyújtott be, részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A jogorvoslati kérelmet ezt meghaladó részében elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül, keresettel a Fõvárosi Bíróságtól lehet kérni. A keresetlevelet a Fõvárosi bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ 2000. december 20-án nyílt eljárás keretében ajánlati felhívást tett közzé élelmezési szolgáltatás igénybevételére az ajánlati felhívás 3. a) pontjában meghatározott intézmények és létszám részére.<br>
Ajánlatkérõ meghatározta, hogy az összességében legelõnyösebb ajánlatot kívánja kiválasztani az alábbi részszempontok és súlyszámok alapján:<br>
– a szolgáltatási díj mértéke	40<br>
– a területen foglalkoztatott munkaerõ további foglalkoztatásának biztosítása	40<br>
– a meglévõ konyhai kapacitás (eszközök, gépi berendezések) átvételére és továbbhasznosításának arányára vonatkozó kötelezettségvállalás	20<br>
Az adható pontszámok 1–10-ig terjednek. A felhívás 16. pontjában ajánlatkérõ kikötötte a menü összeállításánál az életkornak megfelelõ kalóriaszükséglet biztosítását. Ajánlatkérõ a további elõírásait a dokumentációban rögzítette.<br>
Az ajánlattételi határidõig, 2001. január 30-ig, a Sodexho Kft., a Zalagast Kft. és a kérelmezõ nyújtott be ajánlatot.<br>
A 2001. február 13-án megtartott eredményhirdetésen ajánlatkérõ a Sodexho Kft.-t hirdette ki nyertesként 2800 ponttal, kérelmezõ második lett 2380 ponttal, míg a Zalagast Kft. 2180 pontot kapott.<br>
Kérelmezõ 2001. február 20-án jogorvoslati kérelmet nyújtott be a Döntõbizottsághoz, melyben kérte az ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
Kérelme indokául elõadta, hogy az eredményhirdetés rövidsége miatt nem ismerhették meg az elbírálás tényleges tartalmi elemeit és a pontozási módszereket, azonban valószínûsítette, hogy az elbírálás során a kiírásban elõre meg nem határozott szempontok is érvényesítésre kerültek.<br>
Ilyen volt a megajánlott bérleti díj, amely értékelésre került, holott az elbírálás részszempontjai között nem szerepelt.<br>
A kiírás szerint a maximális pontszám 1000 lett volna, így érthetetlen az ajánlatok pontozása során ajánlatkérõ által alkalmazott számítási módszer.<br>
Az elbírálás során ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt általános elveket, valamint a 35. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt írásbeli összegzést az eljárásról nem kapott.<br>
Ezen túlmenõen álláspontja szerint a pályázati kiírás 16. pontjának – a menü összeállításánál az életkornak megfelelõ kalóriaszükséglet biztosítása – csak õ felelt meg.<br>
Ajánlatkérõ a kérelmezõ jogorvoslati kérelmére tett észrevételében elõadta, hogy csak az ajánlati felhívásban meghatározott szempontokat vette figyelembe az elbírálás során.<br>
A kérelmezõ által hivatkozott bérleti díj megajánlását a meglévõ helyi konyhai eszközök átvétele részszempontnál értékelte, mivel álláspontja szerint ezen eszközök használatáért felajánlott bérleti díj ebbe beletartozik.<br>
Az ajánlatok pontozását egy 4 tagú bizottság végezte és az egyes tagok által adott pontszámokat összeadták, de az egy fõre jutó átlag a nyertes pályázat esetében is 700, tehát alatta marad az ajánlati felhívásban szereplõ 1000 pontnak.<br>
Az életkornak megfelelõ kalóriaszükséglet biztosítására a nyertes ajánlattevõ nyilatkozatot tett, amit elfogadott, mivel az ajánlati felhívás erre vonatkozóan nem tartalmazott egyéb elõírást.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt írásbeli összegzést az észrevétellel egyidejûleg postázta a közbeszerzési eljárásban érintettek részére.<br>
A Döntõbizottság a rendelkezésre álló iratok, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 9 pontban rögzíti az eljárás összegzésérõl szóló tájékoztató kötelezõ tartalmi elemeit.<br>
Ajánlatkérõ a 2001. február 13-án megtartott eredményhirdetésrõl emlékeztetõt készített, melybõl kiderül, hogy ennek során csak az értékelési pontszámokat ismertették, valamint ajánlatkérõ nyilatkozott, hogy az eljárás eredményes volt, és a bírálóbizottság a pályázati kiírásnak megfelelõen végezte a pályázatok értékelését, a megadott súlyszámok és az adható pontszámok alapján.<br>
A Kbt. fentebb hivatkozott melléklete szerint ajánlatkérõnek ismertetni kellett volna az ajánlatok elbírálásának részszempontjai szerinti tartalmi elemeket, az értékelési pontszámok indokolását, a nyertes ajánlat kiválasztásának indokait, a nyertest követõ legkedvezõbb ajánlatot tevõ nevét és ajánlata kiválasztásának indokait is.<br>
Ezekre vonatkozóan azonban ajánlatkérõ az eredményhirdetésen nem nyilatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja azt is, hogy az írásbeli összegzést ajánlatkérõnek az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ az észrevételben tett nyilatkozata szerint ezen kötelezettségének csak 2001. február 26-án tett eleget.<br>
A fentiek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Megalapozatlan viszont a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésének és a 35. § (1) bekezdésének megsértésére vonatkozó kérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése kimondja, hogy ajánlatkérõnek biztosítania kell az esélyegyenlõséget az ajánlattevõk számára.<br>
Ennek a kötelezettségnek ajánlatkérõ eleget tett.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése szerint az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményeire is tekintettel az 59. § (2)–(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti a foglalkoztatáspolitikai, térségfejlesztési, környezetvédelmi, illetve kis- és középvállalkozási célokat.<br>
Ajánlatkérõ a Kbt. fenti törvényhelye alapján jogszerûen szerepeltette az elbírálási részszempontok között 40 súlyszámmal a jelenleg a területen foglalkoztatott munkaerõ további foglalkoztatását.<br>
A Döntõbizottság megállapította, hogy az ajánlattevõk esélyegyenlõsége nem sérült, mivel ezt a közérdekû célt ajánlatkérõ nem olyan mértékben preferálta, hogy a többi szempontot tökéletesen teljesítõ ajánlattevõk számára matematikailag lehetetlen lett volna az eljárás megnyerése.<br>
Ebben a vonatkozásban egyébként a kérelmezõ tette a legelõnyösebb ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Kérelmezõ ezzel kapcsolatosan kifogásolta, hogy a meglévõ helyi konyhai eszközök átvétele részszempontnál ajánlatkérõ értékelte az ezek használatáért megajánlott bérleti díjat is.<br>
A Döntõbizottság álláspontja szerint a meglévõ konyhai eszközök használatáért fizetendõ bérleti díj ezen részszempont szükségszerû tartalmi eleme – erre vonatkozóan a dokumentáció 4. oldalán is található utalás – így ajánlatkérõ ezt jogszerûen értékelte. <br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A kérelmezõ azon állítása, mely szerint az életkornak megfelelõ kalóriaszükséglet biztosítására vonatkozó elõírásnak csak õ felelt meg, nem helytálló.<br>
Ajánlatkérõ erre vonatkozóan nyilatkozatot kért ajánlattevõktõl, ennek konkrét bemutatását nem várta el.<br>
A nyertes ajánlattevõ ajánlatának 8., 38. és 43. oldalain nyilatkozott, hogy a szolgáltatás megkezdésekor érvényes 80/1999. (XII. 28.) GM–EüM–FVM együttes rendelet 2. számú mellékletében részletezett élelmiszer-nyersanyagok, energia- és tápértékek, valamint az élelmiszer-felhasználási minimumok egész napos közétkeztetési ellátásra javasolt mennyiségeit minden esetben biztosítja.<br>
A fentiek alapján a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontjában biztosított jogkörével élt. A Kbt. 61. § (1) bekezdésének megsértését megállapította, azonban ezt nem tartotta olyan súlyosnak, hogy ajánlatkérõ eljárást lezáró döntését megsemmisítse, hanem a Kbt. 88. § (1) bekezdés d) és h) pontja szerinti jogkövetkezményeket alkalmazta.<br>
Ideiglenes intézkedést a Döntõbizottság nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 9.<br>
<br>
Nagyné Dr. Szabó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>