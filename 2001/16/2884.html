<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2884)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.67/10/2001.<br>
<br>
Tárgy: a VÁÉPSZER Kft. jogorvoslati kérelme Hetes Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A VÁÉPSZER Kft. (7400 Kaposvár, Cseri u. 2., képviseli: dr. Dobos Pál ügyvéd, 7400 Kaposvár, Fõ u. 31., a továbbiakban: kérelmezõ) jogorvoslati kérelmét, melyet Hetes Község Önkormányzata (7432 Hetes, Rákóczi u. 34., képviseli: dr. Liszkai Katalin ügyvéd, 8700 Marcali, Rákóczi u. 15., a továbbiakban: ajánlatkérõ) "a hetesi általános iskolában életveszély elhárításához szükséges építési, kivitelezési munkák elvégzése és a tetõtérben 2 db tanterem kialakítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. november 29-én ajánlati felhívást tett közzé a Közbeszerzési Értesítõ 48. számában nyílt eljárás megindítására (7512) a rendelkezõ részben írt tárgyban.<br>
Az ajánlati felhívás 4. pontja szerint a teljesítés határideje 2002. június 30.<br>
Az ajánlati felhívás 5. pontja tartalmazta a dokumentáció rendelkezésére bocsátásának körülményeit, ezek között a megkérés határidejét, helyét és a megvásárlás feltételeit is.<br>
Az ajánlati felhívás 13. a) pont szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatot az összességében legelõnyösebb ajánlat szempontja alapján bírálja el. Ugyanezen pont b) pontja tartalmazta a bírálati szempontokat, azok súlyszámát az alábbiak szerint:<br>
– az ellenszolgáltatás (ajánlati ár) és az ajánlatkérõ által igényelt megfelelõ mûszaki tartalom összhangja	15<br>
– a kivitelezés munkaszervezésének bemutatása, a munkaszervezés és mûködési rend összhangja (utalva arra, hogy a kivitelezési munka mûködõ épületben történik)	10<br>
– a vállalt jótállási idõszak tartalma	5<br>
– hibás vagy késedelmes teljesítés esetére vállalt biztosíték	4<br>
Az adható pontszám valamennyi részszempont esetében 1–5.<br>
Az ajánlati felhívás 16. pontjában megfogalmazott egyéb információk között szerepelt az, hogy ajánlatkérõ a nyertes ajánlattevõvel prognosztizált átalányáras szerzõdést köt.<br>
Ajánlatkérõ részletes ajánlati dokumentációt is készített, mely tájékoztatást tartalmazott az ajánlati feltételekrõl, valamint tartalmazott továbbá 9 db ajánlati adatlapot és a formai feltételekrõl részletes leírást, valamint szerzõdéstervezetet a mûszaki tervdokumentáción, a mûszaki leíráson és költségvetési kiíráson túl.<br>
Az ajánlati feltételek 15. pontjában ajánlatkérõ elõírta, hogy a dokumentációban lévõ munkák teljes körû megvalósítására kell vállalkozni, illetve az ajánlatot teljes körû megvalósítására kell kidolgozni.<br>
Ajánlatkérõ 2000. december 10-én helyszíni bejárást (konzultációt) is tartott, melynek során kérelmezõ rákérdezett arra, hogy mit jelent a felhívás 3. a) pontjában meghatározott feladat, nevezetesen: "az életveszély-elhárítással egy idõben az épület belsõ felújítását, az elektromos hálózat szabványosítását el kell-e végezni."<br>
Ajánlatkérõ a konzultáción a kérdésre az alábbi választ adta: "A meglévõ épületek belsõ felújítása alatt a villany és fûtési rendszer teljes felülvizsgálatát, szükség szerinti cseréjét, a festés-mázolási munkákat és a nyílászárók szükség szerinti javítását kell érteni. Ehhez a kivitelezõknek a helyszínen kell felméréseket végezni. A gépészeti munkálatokra egy elõirányzati összeget adunk, melyet a tervezõvel egyeztetünk. Amennyiben az összeg nem elegendõ a kivitelezési munkálatokra, úgy a többletköltség a közbeszerzési eljárásban elõírt 10% tartalékkeret terhére lesz elszámolható."<br>
Az ajánlattételi határidõ elõtti napon ajánlatkérõ a dokumentációt megvásárló felekkel közölte, hogy egy 50 m3-es tûzivíztározóra is ajánlatot kell tenni, melynek kialakításához 8 M Ft-ot kell költségként szerepeltetni az ajánlatban.<br>
A 2001. január 9-i ajánlattételi és egyben bontási határidõig a Manufaktura Kft. és kérelmezõ nyújtotta be ajánlatát. Ezt követõen ajánlatkérõ az értékelés során azt állapította meg, hogy az ajánlatok érvényesek, abban hiányt nem észleltek és az ajánlattevõk ajánlattételre alkalmasak.<br>
Ajánlatkérõ 2001. január 11-én kérdést intézett a Manufaktura Kft.-hez, mert az nem jelölte meg ajánlatában, hogy a vállalt jólteljesítési biztosítékot a szerzõdéstervezetben, pénzben vagy bankgaranciával kívánja-e nyújtani, illetve nem volt egyértelmû a garanciavállalás ideje sem, mert nincs a jótállásra külön jogszabályi rendelkezés, hisz erre a felek megállapodása az irányadó és ezért nem értelmezhetõ számukra a jogszabályi elõíráson túli 1 éves garanciavállalás.<br>
A Manufaktura Kft. válaszában közölte, hogy a jólteljesítési biztosítékot bankgaranciával kívánja becsatolni és a garanciavállalása 2 év.<br>
Ajánlatkérõ az értékelés során azt is észlelte, hogy kérelmezõ ajánlatában a fõösszesítõ összeadása után a 63 595 488 Ft-os ár 64 959 232 Ft-ra változik, ezért a számítási hibát az ajánlatkérõ korrigálta.<br>
Az értékelés során azt is észlelte ajánlatkérõ, hogy a kérelmezõ az ajánlatában a 90 perces tûzálló ajtó helyett "Kecskemét" típusú sima acélajtót költségelt, illetve szerepeltetett. Mivel a költségvetési kiírásukban elírás miatt e tételnél egy "M" betû lemaradt ennél a tûzálló ajtónál, ezért nem tekintették a kérelmezõ ajánlatában ezt a tételt a dokumentációtól eltérõnek, azaz érvénytelennek az ajánlatot. E tétel (tûzgátló ajtó) dokumentációtól való eltérését az elsõ értékelési szempontnál vették figyelembe a pontozás során.<br>
2001. január 26-i testületi ülésen ajánlatkérõ úgy döntött, hogy az eljárás nyertese a Manufaktura Kft. 154 ponttal.<br>
A 2001. január 29-i nyilvános eredményhirdetésen ajánlatkérõ a fenti eredményt hirdette ki és elkészítette az összegzést is az eljárásról. Az eredményhirdetés során kérelmezõ már a helyszínen észrevételezte, hogy szerinte az ajánlatok nem azonos tartalmúak, így azokat nem lehet összehasonlítani.<br>
A szerzõdést követõ 10. napra tervezett idõpontban a szerzõdést a felek nem kötötték meg, mert a Döntõbizottság a D.67/3/2001. számú határozatával ideiglenes intézkedés keretében a szerzõdés megkötését megtiltotta 2001. február 7-én.<br>
Kérelmezõ 2001. február 6-án jogorvoslati kérelmet nyújtott be a Döntõbizottsághoz. Ebben kérte az ajánlatkérõ közbeszerzési eljárást lezáró döntésének megsemmisítését és ajánlatkérõ költségekben marasztalását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján. Kérte továbbá a Kbt. 82. § alapján ideiglenes intézkedéssel a szerzõdéskötés megtiltását is. Kérelmének indokolásául elõadta, hogy már a 2001. január 29-i eredményhirdetés során is kifogásolta, hogy ajánlatkérõ az ajánlatok elbírálását nem a Kbt. rendelkezéseinek és a benyújtott pályázatok anyagának megfelelõen végezte el. Álláspontja szerint ajánlatkérõ megsértette a Kbt. 59. §-át azzal, hogy nem az összességében legelõnyösebb ajánlatot választotta ki. Kérelmezõ ajánlatát kellett volna elõnyben részesíteni, mivel az õ ajánlatukban szerepel, hogy a társaságuk ISO-val rendelkezik, míg a másik pályázó, azaz a nyertes nem. A jogorvoslati ügy tárgyalásán e kérelmi elemet annyiban pontosította, hogy a négy értékelési részszempont közül az elsõnél nem végezte ajánlatkérõ megfelelõen az értékelést. Egyebekben a második, harmadik és negyedik részszempontnál alkalmazott értékelést nem vitatta.<br>
Kifogásolta azt is a kérelmében, hogy ajánlatkérõ azt sem vette figyelembe az elsõ részszempont vizsgálata során, hogy kérelmezõ az ajánlatában a tetõtéri tantermek hangszigetelését és lépéshanggátlását is megajánlotta, míg a nyertes ajánlattevõ nem. Véleménye szerint azért sem helytálló az ajánlatkérõ elsõ részszempontnál alkalmazott értékelése, mert a kérelmezõ és a nyertes ajánlatában szereplõ árajánlatot is az eltérés ellenére is egyenértékûnek kellett volna tekinteni, mivel ez az eltérés az ajánlati árak között a 10%-ot nem éri el. Ugyanilyen indokból sérelmezte azt is, hogy kérelmezõ helyi munkaerõ alkalmazását is vállalta, de ezt sem vette figyelembe ajánlatkérõ. Álláspontja szerint az érvényben lévõ építészeti szabványok alapján a tantermek hangszigetelését meg kell oldani, hiszen ez jogszabályi elõírás függetlenül attól, hogy ez külön a tervezõ nyilatkozatai szerint nem szerepel. Indokait összegezve elõadta, hogy kérelmezõ egyformának minõsülõ áron magasabb mûszaki tartalmat biztosított az ajánlatadásnál. Nemzetközi tanúsítvánnyal is rendelkezik, mely alapján pályázatát szintén elõnyben kellett volna részesíteni. Kérelme alátámasztására becsatolt egy német nyelvû ISO-tanúsítványt is a Döntõbizottsághoz.<br>
A jogorvoslati eljárás tárgyalásán vitatta, hogy az ajánlatkérõ által becsatolt tanúsítvány – nem hiteles – magyar nyelvû fordítása csak mélyépítési közüzem és vákuum-technológiával történõ talajvízszint-süllyesztésre vonatkozna csak.<br>
Ajánlatkérõ írásos észrevételében és a tárgyaláson kérte a megalapozatlan kérelem elutasítását.<br>
Ezt arra alapozta, hogy nem felel meg a tényeknek az a kérelmezõi állítás, miszerint kérelmezõ magasabb mûszaki tartalmat biztosított egyformának minõsülõ áron. Álláspontja szerint a kérelmezõ ajánlatának mûszaki tartalma nem magasabb, mint a nyertes ajánlatáé, illetve a két árajánlat a Kbt. alapján nem minõsül egyenértékûnek.<br>
A benyújtott árajánlatok és a mûszaki tartalom vizsgálatánál a tervezõi költségvetés szolgáltatta az alapot. A tételeket egyenként hasonlították össze, melyrõl részletes kimutatás készült az értékelés érdekében. Mindkét ajánlattevõ a tervezõi költségvetésre építette fel ajánlatát és a tételenkénti felülvizsgálat során tárták fel a különbségeket. Elõadta azt is, hogy a helyszíni bejárás, illetve konzultáció során feltett kérelmezõi kérdésre adott válaszokban értelmezték a felújításnak a kiírásban szereplõ fogalmát aszerint, hogy a meglévõ épületek belsõ felújításán a villany és a fûtési rendszer teljes felülvizsgálatát, szükség szerinti cseréjét, a festés-mázolási munkálatokat és a nyílászárók szükség szerinti javítását értik. Ennek helyszíni felmérését kérték, a tételes költségelést – a kérelmezõi állítással szemben – nem. A nyertes Manufaktura Kft. ajánlata megfelelt ennek a követelménynek.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(4) bekezdésében foglalt egyenértékû minõsítés kötelezettsége csak olyan ajánlattal szemben érvényesül, amelyben a belföldi hozzáadott érték 50%-nál alacsonyabb. Az (5) bekezdésben foglalt elõnyben részesítési kötelezettség kizárólag azokra az ajánlatokra vonatkozik, amelyek a (2)–(4) bekezdés alkalmazásával lettek egyenértékûnek minõsítve. Véleménye szerint téves a kérelmezõnek a helyi munkaerõ alkalmazására alapított elõnyben részesítési igénye is, mivel ez sem a felhívásban, sem a dokumentációban nem volt bírálati szempontként elõírás, így az erre vonatkozó kérelmezõi hivatkozás is alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglalt ajánlatkérõi lehetõségekkel éltek, amikor a Manufaktura Kft. ajánlata nem volt egyértelmû, mivel a 8. pontban a jogszabályra hivatkozással jelölte meg a jótállási idõt, míg a toldásban úgy fogalmazott, hogy "a kötelezõ garanciális idõn túl 1 év többletgaranciát vállalunk". Ennek az ellentmondásnak a feloldását kérték 2001. január 11. napján a nevezettõl, így ez a fent hivatkozott jogszabály alapján nem jogsértõ.<br>
E pontosításról a kérelmezõt is tájékoztatták írásban. Ugyanezen fentebb hivatkozott rendelkezés alapján kértek pontosítást a kérelmezõtõl is, tekintettel arra, hogy nem jelölte meg az ajánlatában, hogy a jólteljesítési biztosíték két lehetséges alternatívája közül melyiket vállalja.<br>
A jogorvoslati eljárás tárgyalásán határozott nyilatkozatot tett arra, hogy a kérelmezõ ajánlatát is érvényesnek tekintették, és ezért értékelték annak ellenére, hogy a dokumentációban elõirt 90 perces tûzgátló ajtó helyett más típusú fémajtót ajánlott meg. Elõadta azt is a tárgyaláson, hogy a hangszigeteléssel kapcsolatban a felhívásuk és a dokumentációjuk elõírást nem tartalmaz. Õk ezt a hangszigetelést nem kérték, ezért vitatják a kérelmezõ azon indítványát, hogy ezt pluszként megajánlva, az ajánlatukat e szempontból elõnybe kellett volna részesíteni.<br>
Mivel kérelmezõ az értékelési részszempontok közül csak az elsõnél alkalmazott pontozást vitatta, ezért úgy nyilatkozott, hogy itt a különbséget valójában a mûszaki különbség és az árbeli eltérés okozta, aminek alapján a nyertes ajánlatát jobbnak kellett értékelni. A többi részszempontnál ajánlattevõk azonos pontot értek el az értékelés során, így az eljárás nyertesének a Manufaktura Kft.-t kellett ajánlatkérõnek kihirdetni.<br>
Az ügyben érdekelt Manufaktura Kft. írásban úgy nyilatkozott, hogy a közbeszerzési eljárás során a Kbt.-be ütközõ mulasztást nem követett el. Az ajánlata eredetileg is tartalmazott minden olyan adatot, amelyre a kérelmezõ hivatkozik. Az ISO-minõsítés megléte nem szerepelt a kiírásban, bár jelenleg a minõsítést el kívánják végezni és ezért 2 fõ alkalmazottuk sikeres auditori továbbképzésen vett részt. A Manufaktura Kft. is vállalta a helyi munkaerõk alkalmazását, bár ez sem volt bírálati szempont a felhívásban. A pályázatuk teljes körû. A kiírásnak megfelelõen készült mûszaki észrevételekkel és árakkal kiegészítve, tehát az értékelhetõ és összehasonlítható.<br>
A fenti indokaik alapján indítványozta az ajánlatkérõ döntésének helybenhagyását és a jogorvoslati kérelem elutasítását.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelem alaptalan, ezért azt elutasította.<br>
A Döntõbizottságnak a jogorvoslati eljárás során – tekintettel a tárgyaláson pontosított jogorvoslati kérelemre – alapvetõen azt kellett vizsgálnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ában foglalt rendelkezéseket, azaz, hogy az összességében legelõnyösebb ajánlatot választotta-e ki az eljárás nyertesének.<br>
A Döntõbizottságnak a jogorvoslati kérelemre tekintettel csak az értékelés elsõ részszempontját kellett felülvizsgálnia, illetve megvizsgálnia tekintettel arra, hogy kérelmezõ sem vitatta a második-negyedik részszempontoknál alkalmazott ajánlatkérõi pontozást, illetve értékelést.<br>
A Döntõbizottság elfogadva az ajánlatkérõi észrevételben és nyilatkozatban a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ára vonatkozó álláspontokat, és összevetve a nyertes és kérelmezõ ajánlatát, megvizsgálta az ellenszolgáltatás (ajánlati ár) és az ajánlatkérõ által igényelt megfelelõ mûszaki tartalom összhangját. Ennek során a Döntõbizottság megállapította, hogy ajánlatkérõ az elsõ részszempontnál megfelelõ pontozást alkalmazott akkor, amikor erre kérelmezõnek 4., míg a nyertes ajánlattevõnek 5 pontot adott, így e részszempontnál a súlyszámokat is figyelembe véve kérelmezõ 60, a nyertes pedig 75 pontot ért el. Összességében a nyertes ajánlata 154, míg a kérelmezõ ajánlata 139 pontot kaphatott, ahogy azt az ajánlatkérõ is az erre vonatkozó értékelõ táblázatban feltüntette.<br>
A Döntõbizottság azt is megállapította, hogy az átalányáras szerzõdés alapján a nyertes ajánlatában nem szereplõ földszinti festési munkálatok a 10% költségtartalék terhére megvalósíthatóak. Erre tekintettel megállapítható az is, hogy a nyertes ajánlat mûszaki tartalma összességében jobb a kérelmezõ ajánlatánál.<br>
A Döntõbizottság elfogadta az ajánlatkérõnek az elbírálás szempontjaihoz készített szöveges értékelését, melyet a kérelmezõ részére is átadott, így az ellenszolgáltatás és a mûszaki tartalom összhangja az elsõ részszempontnál nem vitatható és ugyanígy az értékelésben fellelhetõ pontbeli eltérés sem.<br>
Fentiekre tekintettel a Döntõbizottság az ajánlatkérõ értékelését és az annak során alkalmazott pontozást, valamint a pontozás alapján kialakított ajánlatkérõi döntést a nyertesre vonatkozóan helytállónak találta, ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 8.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>