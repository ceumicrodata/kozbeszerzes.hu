<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2883)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.80/14/2001.<br>
<br>
Tárgy: a Strabag Építõ Kft. jogorvoslati kérelme Csókakõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Építõ Kft. 2. sz. Fõépítésvezetõsége (8000 Székesfehérvár, Szekfû Gy. u. 5., képviseli: Dr. Óváry Mária ügyvéd, 8000 Székesfehérvár, Szekfû Gy. u. 5., a továbbiakban: kérelmezõ) jogorvoslati kérelmét, melyet Csókakõ Község Önkormányzata (8074 Csókakõ, Petõfi Sándor u. 3., képviseli: Dr. Jakab Sándor ügyvéd, 1277 Budapest, Pf. 50, a továbbiakban: ajánlatkérõ) "Csókakõ, Csákberény és Sõréd belterületén szennyvízcsatorna-hálózat megépítése és a bodajki szennyvíztisztító telep bõvítése 1170 m3/nap kapacitásra" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. szeptember 6-án részvételi felhívást tett közzé a Közbeszerzési Értesítõ 36. számában elõminõsítési eljárás lefolytatására (5279) a rendelkezõ részben írt tárgyban. A felhívás szerint a teljesítés határideje 2002. június 30-a. A felhívás 10. c) pontja szerint ajánlatkérõ az összességében legelõnyösebb ajánlatot kívánja kiválasztani. Ugyanezen pont d) alpontjában ajánlatkérõ azt is közölte, hogy az elõminõsítési eljárásban alkalmasnak talált ajánlattevõknek megküldött ajánlati felhívás tartalmazza az értékelési részszempontokat és súlyszámaikat, valamint valamennyi részszempont esetén az egységes elbírálási ponthatárokat. A 12. pontban az Egyéb információk között írta elõ ajánlatkérõ az elõminõsítési eljárásban alkalmasnak ítélt ajánlattevõk részére a dokumentáció kiváltásának feltételeit, valamint azt, hogy a dokumentáció megvásárlása az ajánlat beadásának feltétele.<br>
A Döntõbizottság jogorvoslati kérelem alapján indult eljárás keretében az ajánlatkérõ elõminõsítési eljárást lezáró döntését a D.540/14/2000. számú határozatával megsemmisítette. Ezt követõen az ajánlatkérõ a részvételi jelentkezéseket újra értékelte és 2000. december 13-án kihirdette az eredményt, mely szerint az Albagáz Bt. jelentkezése érvénytelen. A többi résztvevõnek még aznap megküldték az ajánlati felhívást. Nevezetesen az Általános Mélyépítõ Kft.-nek, a Stabil Konzorciumnak, az OMS Hungária Kft.-nek, a Köz-víz Kft.-nek, a Délviép Kft.-nek, a Schkibt Kft.-nek, az Alterra Kft.-nek és kérelmezõnek. Az ajánlati felhívásban ajánlatkérõ meghatározta az elbírálás részszempontjait és azok súlyszámait, valamint a maximálisan adható pontszámot az alábbiak szerint:<br>
Elbírálás részszempontjai:	súlyszámok<br>
– napi kötbér/Ft/nap	10<br>
– maximált kötbér/Ft	10<br>
– ajánlati ár/Ft	8	<br>
– garancia gépészetre (év)	5<br>
– garancia csõépítésre és út helyreállítására (év)	5<br>
– szavatosság gépre (év)	3	<br>
– szavatosság csõépítésre és út helyreállítására (év)	3<br>
– kivitelezési idõtartam (nap)	2<br>
Adható pontszám: 1–10.<br>
Ugyanitt elõírta azt is ajánlatkérõ, hogy az érvényes ajánlatok pontozása összehasonlítás, arányosítás alapján történik.<br>
Az ajánlattételi, egyben bontási határidõig mind a 8 ajánlattételre felhívott benyújtotta ajánlatát, melyet ajánlatkérõ elbírált, majd az eljárás eredményét 2001. február 2-án kihirdetve közölte, hogy az eljárás nyertese az Általános Mélyépítõ Kft.<br>
Az eljárásról ajánlatkérõ összegzést is készített, melyet minden ajánlattevõ részére megküldött. Az összegzéshez mellékelt táblázat szerint az Általános Mélyépítõ Kft. 430,22 pontot, a második, a nyertest követõ ajánlattevõ az OMS Kft. 343,49 pontot, míg a kérelmezõ a 8 ajánlat közül a legalacsonyabb pontszámot, azaz 136,8 pontot ért el az értékelés során.<br>
A nyertesnek kihirdetett ajánlattevõ ajánlatában a napi kötbér mértéke 55 000 000 Ft, a maximált kötbér pedig 420 000 000 Ft volt. Az ajánlati ár 982 000 000 Ft + áfa, garancia a gépészetre 25 év, csõépítésre és az út helyreállítására 30 év, szavatosság a gépre 50 év, csõépítésre és út-helyreállításra 55 év volt. A kivitelezési idõtartamot 515 napban határozta meg a nyertes ajánlattevõ.<br>
Ajánlatkérõ a kivitelezési szerzõdést a nyertes ajánlattevõvel 2001. február 12-én az ajánlat tartalmának megfelelõen megkötötte.<br>
Kérelmezõ 2001. február 9-én jogorvoslati kérelmet nyújtott be a Döntõbizottsághoz. Ebben kérte az ajánlatkérõ eljárást lezáró döntésének megsemmisítését, valamint azt, hogy amennyiben a döntõbizottsági határozat meghozatala elõtt ajánlatkérõ megkötné a szerzõdést az Általános Mélyépítõ Kft.-vel (nyertessel), akkor a Döntõbizottság állapítsa meg a közbeszerzési eljárás jogsértõ voltát is. Kérelmét a tárgyaláson pontosította, kérte, hogy a Döntõbizottság állapítsa meg azt, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség elvét azzal, hogy irreális vállalást fogadott el a nyertes ajánlata befogadásakor, és a nyertesnek történõ kihirdetésekor. Kérelmét azzal indokolta, hogy az ajánlatkérõnek az eljárásról készített összegzésébõl megállapítható, hogy a nyertes ajánlattevõ ajánlatának tartalma irreális, tehát nem teljesíthetõ. Nevezetesen a vállalt maximált kötbér összege az ajánlati árnak mintegy 43%-a és a gépészeti berendezésre, csõépítésre, valamint az útra vállalt jótállási kötelezettség, illetve az ezekre vállalt szavatosság mértéke túlzott. A vállalás emiatt nem teljesíthetõ, így az ajánlat elfogadása törvényellenes. A tárgyaláson elismerte, hogy az ajánlatkérõ értékelése reális volt, számszakilag megfelelt a felhívásnak. Jogorvoslati kérelmében kérte tárgyalás tartását is.<br>
A Döntõbizottság a törvényi feltételek és az arra irányuló kérelem hiányában a jogorvoslati eljárás keretében ideiglenes intézkedést nem alkalmazott.<br>
Ajánlatkérõ írásos észrevételében és a tárgyaláson kérte az alaptalan jogorvoslati kérelem elutasítását.<br>
Kérelmét azzal indokolta, hogy a Kbt. rendelkezéseit nem sértették meg az eljárásuk során, és az összességében legkedvezõbb ajánlat került kiválasztásra és nyertesként megjelölésre. A nyertessel meg is kötötték a szerzõdést. Elõadta azt is, hogy a kérelmezõ által irreálisnak tartott vállalási összegek, illetve jótállási határidõk esetleges késõbbi nem teljesítése esetén annak valamennyi ódiumát ajánlattevõnek vállalnia kell. Amikor a felhívásukat elkészítették, akkor az összességében legelõnyösebb ajánlat szempontja alapján kívánták kiválasztani a nyertest. Ennek megfelelõen a felhívásban megjelölték a súlyszámokat, az adható pontszámokat és a pontozás rendszerét. Ezt az értékelés során figyelembe vették, ennek megfelelõen értékeltek, tehát a nyertesre vonatkozó döntésük jogszerû volt: Álláspontja szerint a nyertes nem lehetetlen szolgáltatást vállalt, illetve nem ilyet fogadott el az ajánlatkérõ, amikor a szerzõdést megkötötte. Elõadta azt is, hogy amennyiben valaki ezt vitatná, akkor azt csak bíróság elõtt lehet megtámadni, így e kérdés elbírálására a Döntõbizottságnak nincs hatásköre.<br>
Az ügyben érintett felek közül a Mélyépítõ Kft. írásban és a tárgyaláson úgy nyilatkozott, hogy az ajánlatuk, illetve az abban megjelölt vállalásuk nem volt irreális. Nem csak õk tettek a jogszabályokban kötelezõen elõírt mértéknél magasabb vállalásokat, hanem más ajánlattevõk is. Az ajánlatkérõvel megegyezõen azt az álláspontot képviselte, hogy a szerzõdésük érvényességének vizsgálata a bíróság hatáskörébe tartozik, az a Döntõbizottság elõtt nem vitatható. Elõadta azt is, hogy az eljárás során senki sem vitatta azt, hogy az alapvállalásuk lehetetlen szolgáltatásra irányulna. Az viszont nem jogsértõ, hogy a garanciális vállalások eltérnek egyes ajánlattevõkétõl. Véleménye szerint a meghibásodás esetén, amikor valamilyen garanciális vita felvetõdik, akkor minden esetben vizsgálni kell – szükség esetén szakértõk bevonásával is –, hogy ez a meghibásodás mibõl ered, és hogy ez a garanciavállalás körébe tartozik-e vagy sem. E vizsgálatot minden esetben el kell végezni függetlenül attól, hogy hány évre, netán 4, 5, vagy akár 50 évre szól-e a garanciavállalás. Álláspontja szerint a garancia megítélésénél nem a vállalási összegbõl kell kiindulni. Elõadta azt is, hogy az ajánlatukban a vállalt garancia a csõvezetéket szállító cég nyilatkozata alapján nem vitatható. Ezen túlmenõen becsatolt további olyan bizonyítékokat, melyek azt tanúsították, hogy a nyertes ajánlattevõ számára szállító cégek az ajánlatban megjelölt idõtartamig vállaltak garanciát, illetve jótállást az általuk szállított, illetve elõállított termékekre. Az írásos észrevételében és a tárgyaláson elhangzott indokai alapján indítványozta a megalapozatlan jogorvoslati kérelem elutasítását.<br>
Az Alterra Kft. írásos észrevételében és a tárgyaláson úgy nyilatkozott, hogy a jogorvoslati kérelemben foglaltakkal egyetért, mivel a nyertes ajánlatának a kötbérre és a jótállási kötelezettségre vonatkozó részei véleménye szerint is irreálisak. A mûtárgyak és gépészeti berendezések tényleges élettartamával összhangban lévõ, jogszabályban meghatározott kötelezõ alkalmassági idõt többszörösen meghaladó szavatossági és jótállási kötelezettség nem teljesíthetõ gazdaságosan, mivel a vállalt idõtartam alatt – a kivitelezés minõségétõl függetlenül – bizonyosan bekövetkezik állagromlás, melynek kijavítása komoly anyagi terhet jelent. Elõadta azt is, hogy ha az ajánlati ár nem tartalmazza az extra szavatosság és jótállás költségeit, akkor megvalósíthatatlan vállalásról van szó. Álláspontja szerint a megvalósíthatatlan, vagy bizonytalanul teljesíthetõ vállalások elfogadása nem áll az ajánlatkérõ érdekében, ezért az ilyen jellegû ajánlattétel nem felel meg az ajánlati felhívásnak sem.<br>
A Köz-víz Kft. indítványozta azt, hogy a Döntõbizottság mondja ki határozatában azt, hogy az ajánlatkérõ döntése sérti a Kbt. elõírásait, mivel jogszabálysértõ ajánlatot érvényesként elbírálva hirdetett nyertest. Álláspontja szerint a gyakorlatban a bankok 6 évnél hosszabb bankgaranciát nem vállalnak. Ezzel kapcsolatban becsatolta a Budapest Bank Veszprémi Vállalati Üzletközpont címén üzemelõ fiókjának írásos tájékoztatóját, amelyben a Budapest Bank Rt. úgy nyilatkozik, hogy "a gyakorlatukban ritkán fordul elõ 6 évet meghaladó bankgaranciavállalás" és, hogy álláspontja szerint "ilyen futamidõ esetén a jólteljesítési garancia nyújtása készpénzvisszatartással történhet". Fenti levél alapján a Köz-víz Kft. azt az álláspontot képviselte írásos beadványában, hogy a nyertes ajánlatban megjelölt garanciavállalás bankgarancia formájában nem teljesíthetõ.<br>
További érdekeltek a jogorvoslati eljárás során érdemi észrevételt nem terjesztettek be a Döntõbizottsághoz.<br>
A Döntõbizottság a rendelkezésre álló iratok, dokumentumok írásban és a tárgyaláson szóban elõterjesztett nyilatkozatok alapján megállapította, hogy a kérelem megalapozatlan, ezért azt elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság a jogorvoslati eljárás során sem a kérelmezõ, sem az egyéb érintettek által csatolt iratokból vagy nyilatkozatokból nem állapította meg ezen jogszabály megsértését annak ellenére sem, hogy kérelmezõ vélelme szerint az irreális vállalás elfogadása alapján ajánlatkérõ e rendelkezést megsértette.<br>
A Döntõbizottság álláspontja szerint azzal, hogy ajánlatkérõ olyan, a vonatkozó jogszabályokon túli garanciát és jótállást vállalt, melyre az alapot az szolgáltatta, hogy a nyertes ajánlattevõ a szavatosság és a garanciális idõ meghatározásánál az alvállalkozóinak, illetve beszállítóinak az elõzetes szakvéleményét beszerezve és ezekre alapozva tette meg a vállalását, nem jogszabálysértõ. E vállalásokat – melyeket az érintettek írásban küldtek meg a nyertes ajánlattevõ részére – a Döntõbizottsághoz is becsatolta a nyertes ajánlattevõ a jogorvoslati eljárás tárgyalásán, így megállapítható, hogy a túlzottnak ítélt, az általánostól jelentõsen eltérõ túlvállalások nem az ajánlattevõ önhatalmú nyilatkozatain, hanem a vele üzleti kapcsolatban álló alvállalkozóitól, illetve beszállítóitól kapott írásos nyilatkozatokon alapulnak.<br>
A Döntõbizottság álláspontja szerint a fenti vállalások a leírtakra tekintettel nem juttathatják ajánlatkérõt olyan álláspontra, hogy az egyesek által túlzottnak ítélt egyébként az ajánlatkérõ számára elõnyös – feltételek az ajánlat érvénytelenségét, vagy az ajánlattevõ alkalmatlanná nyilvánítását eredményezte volna az eljárásban. Ugyanígy nem tekinthetõ túlzott mértékûnek a nyertes ajánlatában szereplõ kötbérvállalási mértékek összegszerûsége sem, hisz ez csak abban kellett hogy megerõsítse ajánlatkérõt, hogy a szerzõdõ partnerének hibás vagy késedelmes teljesítése esetén megfelelõ pénzeszköz áll majd rendelkezésére kötbér formájában a fellépõ hiányosságok kiküszöbölésére, illetve a tervezett beruházás befejezésére, felgyorsítására. Egyébként is ez a kötbérvállalás a nyertes ajánlattevõ vállalása, amitõl az aláírt szerzõdés alapján nem térhet el, és ezek a kötbérvállalások arra kell hogy ösztönözzék a nyertes ajánlattevõt, hogy határidõben és elsõ osztályú minõségben teljesítsen az ajánlatkérõ számára.<br>
A jogorvoslati eljárás során a felek egyike sem vitatta, hogy ajánlatkérõ nem a felhívása szerint pontozott volna, sõt maga a kérelmezõ nyilatkozatában el is ismerte a tárgyaláson, hogy a pontozás megfelelt az ajánlati felhívásban írtaknak. Ebbõl következõen megállapította a Döntõbizottság azt is, hogy az ajánlatkérõ döntése a felhívásban írtak szerinti értékelésen alapult, így a nyertesre vonatkozó döntés nem jogsértõ, tehát ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését sem.<br>
A fent leírt indokok alapján megállapítható, hogy ajánlatkérõ eljárása nem sértette a Kbt. rendelkezéseit, ezért a Döntõbizottság a Kbt. 76. § (1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 10.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>