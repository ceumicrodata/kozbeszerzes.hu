<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2747)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.41/7/2001.<br>
<br>
Tárgy: a SZÁM-HEAD Kft. jogorvoslati kérelme az APEH közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A SZÁM-HEAD Számítástechnikai Szolgáltató Kft. (1117 Budapest, Budafoki út 95/D., képviseli: dr. Ercsényi Gábor ügyvéd, 1133 Budapest, Tisza u. 5., a továbbiakban: kérelmezõ) kérelme alapján indult jogorvoslati eljárásban, melyet az Adó- és Pénzügyi Ellenõrzési Hivatal (1054 Budapest, Széchenyi u. 2., a továbbiakban: ajánlatkérõ) "az APEH Budapest II., Lajos u. 17–21. sz. alatti telephelye épületei helyi hálózatának rekonstrukciója, valamint a Budapest XIV., Gvadányi út 69. sz. alatti telephelyen épülõ irodaháza strukturált kábelezési rendszerû, adat- és hangátviteli célú helyi hálózatának kialakítása" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés b) pontjára tekintettel az 55. § (6), illetve 61. § (1) bekezdését, valamint a Kbt. 52. § (2) bekezdés d) pontjára tekintettel az 52. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2000. november 22-én ajánlati felhívást tett közzé a Közbeszerzési Értesítõ 47. számában nyílt eljárás lefolytatására (7374) a rendelkezõ részében írt tárgyban. A felhívás 5. pontja tartalmazza a dokumentáció rendelkezésre bocsátásának és kiváltásának feltételeit és idõpontját. A 13. a) pontban közölte ajánlatkérõ, hogy azon ajánlattevõvel köt szerzõdést, akinek az ajánlata összességében legelõnyösebbnek minõsül. Ugyanezen pont b) pontjában határozta meg az ajánlatok értékelésére szolgáló szempontokat és azok súlyszámait a következõk szerint:<br>
– legkedvezõbb ár	60<br>
– mûszaki elvárásoknak való megfelelés	30<br>
– határidõ	10<br>
Itt határozta meg azt is, hogy a dokumentációban szereplõ részletes értékelési szempontok szerint bírálja el az ajánlatokat és hogy az adható pontszám valamennyi szempont esetében 1–10-ig terjed.<br>
Ajánlatkérõ dokumentációt is készített külön a Budapest II., Lajos u. 17–21. telephelyre és épületére, valamint a Budapest XIV., Gvadányi út 69. sz. alatti telephelyre vonatkozóan.<br>
A Lajos utcai telephelyre vonatkozó dokumentáció általános elvárások részében a G.8. pontban azt közölte ajánlatkérõ, hogy az ajánlattevõnek ajánlatában minden olyan eszközt szerepeltetnie kell, amely a hálózat maradéktalan mûködõképességéhez szükséges, valamint a G.9. pontban kötötte ki az egységárakat tartalmazó részletes pénzügyi ajánlat követelményeit, felsorolva tételesen az egyes tételekre vonatkozó elvárásait. Ugyanezen dokumentáció garancia címû részében a W.6. pontban elvárás volt az, hogy a garanciaidõn belüli karbantartási, hibaelhárítási és egyéb tevékenység során csak gyári, új, használatlan eszközöket, cserealkatrészeket lehet beépíteni. Az aktív eszközök címszó alatt A.1.–A.4. pontokban jelölte meg ajánlatkérõ a kért eszközök listáját és darabszámát.<br>
A dokumentáció tartalmazta az ajánlatok értékelésének részszempontjait további bontásban is, mely szerint az ajánlati ár súlyszáma (6), a kivitelezési határidõ súlyszáma (1), míg a mûszaki elvárásoknak való megfelelést ajánlatkérõ további 7 alszempontra bontotta oly módon, hogy az általános elvárások, a horizontális kábelezési rendszer, a telefon trönk kábelezés, az adatátviteli gerinc kábelezés, valamint a rendezõ szekrények alszempontoknál a súlyszám 0,3, az aktív eszközöknél 1,1, a garanciánál pedig a 0,4 mértékben lett megjelölve.<br>
A 2001. január 2-án 11 órai ajánlattételi és egyben bontási határidõig pályázatot nyújtott be a kérelmezõ, a KFKI Digitális Rendszerelõállító és Karbantartó Kft. (a továbbiakban: KFKI Direkt Kft.), valamint a Siemens Telefongyár Rt. és a Lias Networks Hálózatintegrációs Kft. mint közös ajánlattevõk Konzorciuma.<br>
2001. január 4-én ajánlatkérõ írásban értesítette az ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésére hivatkozással az eredményhirdetés idõpontját legfeljebb 30 nappal elhalasztja.<br>
Ajánlatkérõ 5 fõs Értékelõbizottságot hozott létre, mely Bizottság az ajánlatokat 2001. január 11-én értékelte. Ennek során a Bizottság megállapította elsõdlegesen, hogy az ajánlatok megfelelnek a pályázati felhívás 11. b) pontjában foglaltaknak. Nevezetesen annak, hogy egyik ajánlattevõ sem alkalmatlan az ajánlattételre. A bizottsági ülésen felvett jegyzõkönyvben ajánlatkérõ rögzítette azt is, hogy az ajánlatok pontozása a dokumentációban meghatározott értékelési szempontok alapján történt. A jegyzõkönyv mellékletét képezte az ajánlatok értékelésére vonatkozó táblázat is. A Bizottság az értékelést úgy végezte, hogy az ajánlati felhívás 13. b) pontja szerint a legkedvezõbb ár 60%-os, a mûszaki elvárásoknak való megfelelés 30%-os, a határidõ pedig 10%-os súllyal szerepelt az értékelés során. Ennek következtében a Bizottság javasolta az eljárás nyertesének a KFKI Kft.-t 94 ponttal, míg az azt követõ ajánlattevõként kérelmezõt 89,5 ponttal és a Siemens Kft.–LNX Kft. konzorcium ajánlatát pedig 67,2 ponttal értékelni.<br>
Fentiekre tekintettel javasolta a Bizottság, hogy a döntésre jogosult a KFKI Direkt Kft.-vel kösse meg a szerzõdést 103 566 180 Ft + áfa értékben. A bizottsági értékelésrõl szóló jegyzõkönyv mellékletét képezõ értékelési táblázatban 0,9 súlyszámmal szerepel egy új alszempontként a mûszaki kivitelezési tervdokumentáció, míg a horizontális kábelezési rendszer, a telefon trönk kábelezés, az adatátviteli gerinc kábelezés, és a rendezõ szekrények alszempontok a dokumentációban szereplõ 0,3 súlyszám helyett 0,2 súlyszámmal, illetve az általános elvárások alszempont a dokumentációban megjelölt 0,3 helyett 0,4 súlyszámmal lett számolva.<br>
Ezen eltérõ értékelésnek megfelelõen készítette el ajánlatkérõ az összegzését is 2001. január 16-án. Még ugyanezen a napon 9.45 órakor az ajánlatkérõ megtartotta a nyilvános eredményhirdetést is, ahol az összegzés szerinti adatokat ismertette.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti fenti összegzést az eljárásról ajánlatkérõ 2001. január 17-i kísérõ levéllel küldte meg kérelmezõnek.<br>
Ajánlatkérõ a megindított jogorvoslati eljárásra tekintettel a szerzõdéskötés idõpontját a Közbeszerzési Döntõbizottság határozata kézhezvételéig elhalasztotta és ezt a jogorvoslati eljárás tárgyalásán a jelen lévõ felekkel is közölte.<br>
Kérelmezõ 2001. január 31-én jogorvoslati kérelemmel fordult a Döntõbizottsághoz. E kérelmét a tárgyaláson pontosítva kérte a jogsértés megállapítását arra tekintettel, hogy ajánlatkérõ nem az ajánlati felhívása, illetve dokumentációja szerint végezte az ajánlatok értékelését, mert nem az ott írt súlyszámokat alkalmazta az összességében legelõnyösebb ajánlat kiválasztásánál.<br>
Kérte továbbá ideiglenes intézkedéssel a szerzõdéskötés megtiltását, valamint tárgyalás tartását is. Kérelmét arra alapozta, hogy a részére megküldött tájékoztató szerint ajánlatkérõ nem a felhívás, illetve a dokumentációban meghatározott alszempontok és súlyszámok szerint végezte az ajánlatok értékelését. Sérelmezte azt is, hogy valamennyi ajánlat közül kérelmezõ ajánlata tartalmazta a legalacsonyabb vállalkozási díjat és ezt ajánlatkérõ nem honorálta kellõképpen. Álláspontja szerint a garancia, valamint az általános elvárások alszempontnál sem objektíven döntött ajánlatkérõ, mert e kérdésköröknél is kérelmezõnek 10-10 pontot kellett volna kapnia az ajánlatára.<br>
A tárgyaláson nem vitatta azon ajánlatkérõi megállapítást, hogy az ajánlata nem felelt meg mindenben a felhívásban és a dokumentációban elõírtaknak, különös tekintettel a Lajos utcai objektumban megajánlott eszközökre. Elismerte azt, hogy ajánlata a nem megfelelõ számú eszköz megajánlása miatt érvénytelennek is nyilvánítható lett volna. Elõadta azt is, hogy a garanciális feltételeknél konkrétan ugyan nem jelölték meg, hogy az eszközök cseréjénél gyári, új eszközöket kívánnak felhasználni a garanciális javítások keretében, viszont az általános feltételeket vállalták az ajánlatukban, ennek megfelelõen úgy értelmezték, hogy ez elegendõ. Határozottan nyilatkozatot tett arra vonatkozóan a tárgyaláson, hogy az ajánlatkérõ által elkészített utólagos – az ajánlati dokumentációban megjelölt alszempontoknak megfelelõ – pontozást csak a tárgyaláson az iratismertetés alapján ismerhette meg, arról ajánlatkérõ kérelmezõt nem tájékoztatta.<br>
Ajánlatkérõ írásos észrevételében és a tárgyaláson kérte az alaptalan kérelem elutasítását és annak megállapítását, hogy az ajánlatkérõ által lefolytatott közbeszerzési eljárás nem volt jogsértõ.<br>
Azt is nyilatkozta, hogy jogos a kérelmezõ azon észrevétele, hogy a dokumentációban közölt értékelési szempontok részben eltérnek az összegzésben közölt szempontoktól. Ennek indokaként azt jelölte meg, hogy a mûszaki elõkészítés során az érintett munkatársak egy elõzõ verziót használtak és a csekély eltérés miatt az Értékelõ Bizottság ezt nem vette észre. Nyilatkozatában elismerte azt is, hogy a súlyszámok több helyen eltérnek a dokumentációban írtaktól, illetve azzal nem azonos elnevezésû részszempontok is szerepelnek az összegzésben és az értékelõ táblázatban.<br>
A döntõbizottsági tárgyalásra becsatolta a felhívás, illetve dokumentáció szerinti újabb összegzését, melyrõl újabb eredményhirdetést nem eszközölt, és azt kérelmezõ részére sem küldte meg. Azt is nyilatkozta a tárgyaláson, hogy ajánlatkérõ a kérelmezõ ajánlatának mûszaki tartalmára vonatkozó pontszámát azért állapította meg alacsonyan, mert a dokumentációban elõírtakhoz képest kevesebb aktív eszközt ajánlott meg, mint ami a dokumentációban kötelezõen elõ volt írva. Ennek kezelésére 3 lehetõséget látott az Értékelõbizottság. Ezek közül az egyik az, hogy az ajánlatot érvénytelenné nyilvánítja, vagy a fenti eltérésbõl adódó összeget és egyéb kapcsolódó költségeket figyelembe veszi az értékelésnél, illetve az a megoldás is járható, hogy kérelmezõ ajánlatát érvényesnek tekinti, de a mûszaki megoldás gyengeségénél a hiányosságokat figyelembe veszi. Azt is bejelentette ajánlatkérõ, hogy az értékelés során ezt az utóbbi megoldást választotta. Írásos észrevételében közölte azt is, hogy sajnálatát fejezi ki azért, hogy adminisztratív hiba történt az értékelés során, mely a tényleges eredményt nem befolyásolta és nem adott pontos tájékoztatást az ajánlattevõk részére az eredmény indokolását tekintve. Álláspontja szerint amennyiben a hibát bármelyik ajánlattevõ jelzi, akkor a hiba korrigálására sor kerülhetett volna, és nem lett volna indokolt a jogorvoslati eljárás lefolytatása.<br>
Az ügyben érdekelt felek közül a KFKI Direkt Kft. írásban és a tárgyaláson úgy nyilatkozott, hogy ajánlatában alapos munkával alakította ki azt az ár- és minõségoptimumot, amit az adatok és az elért eredmény is visszatükröznek, így érthetetlen számára kérelmezõ azon állítása, miszerint az ajánlatuk színvonalát kétségbe vonja. Indítványozta, hogy a Döntõbizottság állapítsa meg a kérelmezõ ajánlatának az érvénytelenségét, amennyiben az nem felel meg a felhívásban és a dokumentációban írtaknak.<br>
A Siemens–LNX Konzorcium képviselõi sem írásban sem a tárgyaláson érdemi észrevételt nem terjesztettek elõ a szabályos értesítések ellenére.<br>
A Döntõbizottság a rendelkezésére álló iratok, dokumentumok, írásos és tárgyaláson szóban elõterjesztett nyilatkozatok alapján megállapította, hogy ajánlatkérõ megsértette a rendelkezõ részben írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése úgy rendelkezik, hogy ha a Bizottság a (3)–(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni és azokkal kapcsolatban is be kell szerezni álláspontjukat.<br>
A Döntõbizottság az ajánlatkérõ nyilatkozata, az egyéb érdekeltek indítványa és a kérelmezõ meghallgatását követõen fenti jogszabályhelyre tekintettel elsõdlegesen azt vizsgálta a jogorvoslati eljárás tárgyalásán, hogy a kérelmezõ ajánlata érvényes volt-e. Ennek keretében a Döntõbizottság kérelmezõ által sem vitatottan megállapította, hogy a kérelmezõ ajánlata nem felelt meg a dokumentációban (Lajos utcai objektumra vonatkozóan) az aktív eszközök A.1. pontban megjelölt eszközök mennyiségi követelményeinek. Ugyanígy megállapította azt is a Döntõbizottság, hogy ugyanezen dokumentáció garancia címszó alatti táblázatában a W.6. számú feltételt sem teljesítette kérelmezõ az ajánlatában, mert az általános elfogadó nyilatkozaton kívül nem tett konkrét ajánlatot arra, hogy a garanciaidõn belüli karbantartás, hibaelhárítás, vagy egyéb tevékenység során gyári, új, használatlan eszközöket, cserealkatrészeket fog beépíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52.§ (</a>2) bekezdése szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Fenti rendelkezésekbõl kétséget kizáróan, a felek által sem vitatottan megállapítást nyert, hogy e kogens szabályt ajánlatkérõ figyelmen kívül hagyta akkor, amikor a számára is nyilvánvaló érvénytelen ajánlatot érvényesként fogadott el, és azt értékelve összehasonlította a másik két ajánlattal. A Döntõbizottság álláspontja szerint érvénytelen ajánlat nem értékelhetõ és nem hasonlítható össze érvényes ajánlattal.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
Mivel ilyen megengedõ szabályt a Kbt. nem tartalmaz, ezért ajánlatkérõ nem állíthat fel különbözõ megoldási lehetõségeket arra az esetre, ha egy ajánlat nem felel meg a dokumentációban elõírt követelményeknek, tehát a Döntõbizottság álláspontja szerint ajánlatkérõnek a kérelmezõ ajánlatát érvénytelenné kellett volna nyilvánítani. Ezt nem tette, ezért megsértette a Kbt. 52. § (2) bekezdés d) pontjára tekintettel az 52. § (1) bekezdését.<br>
A Döntõbizottság a jogorvoslati eljárás során bizonyítottnak találta azon kérelmezõi állítást – és ezt ajánlatkérõ maga írásban is elismerte –, hogy ajánlatkérõ az értékelés során nem az ajánlati dokumentációban részletezett részszempontok szerint végezte az értékelést, és ezen belül sem a dokumentációban írt súlyszámokat alkalmazta az egyes – változatlan – részszempontoknál sem.<br>
A KBt. 34. § (3) bekezdése úgy rendelkezik, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése azt a kógens rendelkezést tartalmazza, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Fenti szabályokat figyelembe véve a kérelemnek megfelelõen és ajánlatkérõ által sem vitatottan a Döntõbizottság kétséget kizáróan megállapította, hogy ajánlatkérõ az értékelése során eltért a dokumentációban írt részszempontoktól, illetve azok súlyszámaitól, az értékelést nem ennek megfelelõen készítette el és az eredményt sem ennek figyelembe vételével állapította meg. Ugyanígy megállapította azt is a Döntõbizottság, hogy az eljárásról szóló összegzést, melyet a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete kötelezõen ír elõ a részére, szintén az eltérõ értékelésnek megfelelõen töltötte ki és készítette el ajánlatkérõ.<br>
A Döntõbizottság azt is megállapította, hogy ajánlatkérõ csak a jogorvoslati eljárás tárgyalására, a Döntõbizottság részére küldte meg az eredeti dokumentációban írt feltételeknek megfelelõ, de szöveges indokolást nem tartalmazó értékelését, így ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is, mely úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság a jogorvoslati eljárás során az ajánlatkérõ határozott nyilatkozata alapján, illetve azt megelõzõen a törvényi feltételek hiányában ideiglenes intézkedést nem alkalmazott.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és h) pontjai szerinti jogkövetkezményeket alkalmazta ajánlatkérõvel szemben.<br>
A Döntõbizottság a jogorvoslati eljárást lezáró határozatában bírságot azért nem szabott ki ajánlatkérõvel szemben, mert figyelembe vette azt, hogy ajánlatkérõ a jogorvoslati eljárást lezáró határozat kézhezvételéig önként vállalta, hogy a nyertesnek kihirdetett ajánlattevõvel a szerzõdést nem köti meg. Ennek következtében a Döntõbizottság a jogsértõ döntés megsemmisítésére is figyelemmel a jogsértõ magatartást reparálhatta, így nem látta indokoltnak ajánlatkérõvel szemben bírság alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 2.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>