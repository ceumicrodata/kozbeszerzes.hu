<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2823)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.59/9/2001.<br>
<br>
Tárgy: a SZENZOR Kft. kérelmezõ jogorvoslati kérelme az Észak-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság a dr. Vejkey Imre ügyvéd (1022 Budapest, Eszter u. 10/B.) által képviselt SZENZOR Számítóközpont Kft. (1134 Budapest, Dévai u. 14., továbbiakban: kérelmezõ) jogorvoslati kérelmét, amelyet az Észak-magyarországi Áramszolgáltató Rt. (3525 Miskolc, Dózsa Gy. u. 13., képviseli: dr. Miskei Tamás jogtanácsos, a továbbiakban: ajánlatkérõ) "EAS TAR-rendszerben számlázott fogyasztók számláinak elõállítása, borítékolása és kézbesítése" tárgyú közbeszerzési eljárása ellen indított, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. január 31. napján nyílt közbeszerzési eljárást indított, amelynek ajánlati felhívása a Közbeszerzési Értesítõ (K. É.) 5. számában jelent meg. Ajánlatkérõ a beszerzés tárgyát az alábbiak szerint határozta meg az ajánlati felhívásban:<br>
A beszerzés tárgya és mennyisége: EAS TAR-rendszerben számlázott fogyasztók számláinak elõállítása, borítékolása és kézbesítése az alábbi kritériumoknak megfelelõen. Az ajánlati felhívásban a kézbesítésre vonatkozó elõírás az alábbiakat tartalmazta:<br>
Kézbesítés:<br>
– Kézbesítés számlalevél	 620 000 db/hó<br>
– Kézbesítés tértivevényes felszólító levél	16 000 db/hó<br>
Ajánlatkérõ a felhívás 2. b) pontjában meghatározta, hogy szolgáltatási szerzõdésre kér ajánlatot ajánlattevõktõl.<br>
Ajánlatkérõ ajánlati dokumentációt nem készített.<br>
Kérelmezõ 2001. február 2. napján jogorvoslati kérelmet nyújtott be a Döntõbizottsághoz. Kérte a Döntõbizottságot, hogy a jogsértés tényének megállapítása mellett semmisítse meg ajánlatkérõ ajánlati felhívását, valamint kötelezze ajánlatkérõt az eljárással felmerült költségek viselésére.<br>
Sérelmezte, hogy ajánlatkérõ ajánlati felhívása a beszerzés tárgyát a közbeszerzésekre vonatkozó szabályok megszegésével, azzal ütközõ tartalommal határozta meg. Indoklásul elõadta, hogy ajánlatkérõ a felhívásban a beszerzés tárgyaként határozta meg az elõállított és borítékolt számlák kézbesítését is.<br>
A kézbesítés beszerzés tárgyává tétele álláspontja szerint azon okból sérti a közbeszerzési törvényt, mivel a fogyasztói számlákat – az adatvédelmi szabályok miatt – zárt küldeményként lehet továbbítani.<br>
A postáról szóló 1992. évi XLV. törvény rendelkezései szerint azonban zárt levélpostai küldemények kézbesítésére kizárólag csak – a tevékenység végzésére irányuló koncessziós szerzõdés hiányában – a Magyar Posta Rt. jogosult.<br>
Elõadta, hogy mivel kézbesítésre kizárólag egy szervezet jogosult, így ezen feladatra közbeszerzési eljárást kiírni nem lehet.<br>
A kizárólagos jogosítvánnyal végzendõ tevékenységre közbeszerzési eljárás kiírása álláspontja szerint sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésében megfogalmazott verseny tisztasága, valamint az esélyegyenlõség alapelvét.<br>
A kérelmezõ a tárgyaláson nyilatkozott, hogy az ajánlatkérõ által meghatározott feladatot nem képes teljesíteni, mivel a kézbesítésre kizárólagos jogosítvánnyal rendelkezõ Magyar Posta Rt. vele nem köt alvállalkozói szerzõdést, sem pedig szolgáltatási szerzõdést, azt csak kizárólag a feladóval hajlandó megkötni, így kiírásnak nem lehet megfelelni.<br>
Ajánlatkérõ érdemi észrevételében kérte az alaptalan jogorvoslati kérelem elutasítását. Álláspontja szerint az ajánlati felhívás tartalma nem sérti a Kbt. szabályait. Elõadta, hogy a közbeszerzési eljárást egy összetett tevékenység végzésére írták ki, amelyben a nyújtani várt szolgáltatás nagyobb részét a számlák elõállítása és borítékolása teszi ki, ehhez ezt követõen szükségképpeni szolgáltatásként kapcsolódik ezen számlák kézbesítése. Az ajánlati felhívásban meghatározott feladat elvégzése során nem zárta ki annak lehetõségét, hogy ajánlattevõ alvállalkozót vonjon be a teljesítésbe, nincs tehát álláspontja szerint akadálya annak, hogy a teljesítés során igénybe vegyen kérelmezõ olyan szervezetet, aki a szolgáltatás végzésére kizárólagos jogosítvánnyal rendelkezik.<br>
A Döntõbizottság megállapította, hogy kérelmezõ jogorvoslati kérelme megalapozatlan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint a törvény hatálya alá tartozó szervezetek árubeszerzése, építési beruházása, illetve a szolgáltatás megrendelése során, ha annak értéke a külön törvényben meghatározott összeget eléri vagy meghaladja, köteles a törvény szabályai szerint eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>1) bekezdése szerint szolgáltatás az árubeszerzésnek és az építési beruházásnak nem minõsülõ, visszterhes szerzõdés alapján végzett tevékenység.<br>
Ajánlatkérõ beszerzési szándéka az ajánlati felhívásban meghatározottak szerinti fogyasztói számláinak elõállítására, borítékolására, valamint az elkészített számlák továbbítására terjed ki. E komplex tevékenység végzése során a számlák fogyasztókhoz történõ eljuttatása olyan szolgáltatás keretében történhet – nevezetesen a zárt levél küldeményként kézbesítése útján –, amely közszolgáltatás.<br>
A postáról szóló 1992. évi XLV. törvény (továbbiakban Pt. tv.) rendelkezései alapján a postai küldemények jogszabályban meghatározott feltételekkel történõ felvétele, továbbítása és kézbesítése postai szolgáltatásnak minõsül [Pt. tv. 2. § (5) bekezdés], amely tevékenység végzése állami feladat, amelyet az erre a célra alapított, állami többségi részesedéssel rendelkezõ gazdálkodó szervezet (állami postai szolgáltató), illetõleg koncessziós szerzõdés alapján létrejött koncessziós társaság útján látja el [Pt. tv. 4. § (4) bekezdés].<br>
A fent idézett rendelkezések alapján igaz, hogy ajánlatkérõ beszerzési szándéka olyan – a Kbt. által megfogalmazott – közszolgáltatásra is kiterjed, amely végzésére jogszabály alapján meghatározott szervezet jogosult.<br>
Ajánlatkérõ azonban egy teljes körû szolgáltatás beszerzését kívánta közbeszerzési eljárás keretében megpályáztatni, illetve olyan szolgáltatás végzését várja el ajánlatkérõktõl, amely teljesítéséhez szükségképpen kapcsolódik közszolgáltató igénybevétele.<br>
A Kbt. lehetõvé teszi ajánlatkérõk számára, hogy a szerzõdés teljesítéséhez szükséges szervezeteket a teljesítésbe bevonjon, ezt a lehetõséget ajánlatkérõ sem zárta ki az ajánlati felhívásában.<br>
Ajánlatkérõt a közbeszerzés tárgyának meghatározása során a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében megfogalmazottak kötik, azaz nem határozhatja meg a beszerzés tárgyát úgy, hogy azzal egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ezen túlmenõen sem kérelmezõ, sem a Döntõbizottság nem korlátozhatja az ajánlatkérõt abban, hogy a törvény keretei között szabadon döntsön arról, hogy milyen tevékenység, illetve szolgáltatás végzésére kíván szerzõdést kötni.<br>
A kérelmezõ által a beszerzés tárgyaként kifogásolt tevékenység nem szûkíthetõ le kizárólag a kézbesítés aktusára, s ezáltal – a közszolgáltatói tevékenységre hivatkozással – az ajánlatkérõ erre vonatkozó beszerzési szándékának kizárására.<br>
A Pt. tv. 4. § (1) bekezdése a postai alapszolgáltatást – amely a Kbt. rendelkezései szerint közszolgáltatásnak minõsül – nem szûkíti le kizárólag a kézbesítésre, kimondja, hogy "Postai alapszolgáltatás a melléklet 1–6. pontja szerinti levélpostai küldemény, valamint postautalvány felvétele, továbbítása, kézbesítése. A postai szolgáltatás igénybevétele a szolgáltatóval megkötött szolgáltatási szerzõdéssel jön létre." A postai szolgáltatás igénybevételéhez szükséges feladatok ellátására vonatkozóan – melynek egyik eleme, eredménye a küldemény kézbesítése – nem zárható ki ajánlatkérõ beszerzési szándéka.<br>
A Döntõbizottság nem látta megalapozottnak kérelmezõ azon hivatkozását, hogy a beszerzés tárgyának kézbesítésre vonatkozó részét nem képes teljesíteni a közszolgáltatást végzõn kívül más szervezet, így az ajánlati felhívás tartalma törvény alapelveibe ütközik. A hatályban lévõ posta törvény, valamint a Magyar Posta Rt. üzletszabályzata nem zárja ki, hogy bárki igénybe vegye a postai szolgáltatást, és ezáltal a közszolgáltatót bevonva teljesítse az ajánlatkérõ által igényelt tevékenységet. Közszolgáltató bevonása a szerzõdés teljesítésében nem eredményezi azt, hogy a bevont szervezet – a Kbt. szerint – alvállalkozónak minõsüljön, így nem kell alkalmazni a közszolgáltató vonatkozásában a pénzügyi-gazdasági-mûszaki alkalmasság igazolására vonatkozó szabályokat sem.<br>
A Döntõbizottság nem látta annak törvényi akadályát, hogy a közszolgáltatóval a beszerzés tárgya keretében a közszolgáltató tevékenység ellátására ajánlatkérõ képviseletében eljárva ajánlattevõk szerzõdést kössenek, s így megfeleljenek az ajánlati felhívásban foglaltaknak.<br>
A fentiek alapján a Döntõbizottság nem látta akadályát annak, hogy az ajánlatkérõ által a beszerzés tárgyaként meghatározott tevékenység a közszolgáltató bevonásával egyenlõ eséllyel ne lenne teljesíthetõ ajánlattevõk részérõl, és így sérülne a Kbt.-alapelvek között megfogalmazott esélyegyenlõség.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 13.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>