<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2787)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.40/8/2001.<br>
<br>
Tárgy: a KEVIÉP Kft. kérelmezõ jogorvoslati kérelme Nyíradony Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság a dr. Ferenczi Emma ügyvéd (4025 Debrecen, Széchenyi u. 46.) által képviselt KEVIÉP Kft. (4025 Debrecen, Széchenyi u. 46., továbbiakban: kérelmezõ) jogorvoslati kérelmét, amelyet a Nyíradony Város Önkormányzata (4254 Nyíradony, Árpád tér 1., képviseli: dr. Hajzer László ügyvéd, 4400 Nyíregyháza, Dózsa Gy. u. 4–6., a továbbiakban: ajánlatkérõ) "Nyíradony, Nyíradony–Aradványpuszta–Balkány, Abapuszta közös szennyvízcsatornázása és szennyvíztisztítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. október 4. napján a Közbeszerzési Értesítõ (K. É.) 40. számában közzétett részvételi felhívással nyílt, elõminõsítési eljárást indított a rendelkezõ részben meghatározott beszerzés tárgyában.<br>
A részvételi felhívás 10. c) pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján bírálja el. A felhívás 10. d) pontjában rendelkezett arról, hogy az elbírálás részszempontjai az ajánlati felhívásban kerülnek meghatározásra.<br>
Az elõminõsítési szakasz eredményhirdetését követõen ajánlatkérõ az alkalmasnak minõsített jelentkezõket közvetlenül ajánlattételre hívta fel.<br>
Ajánlatkérõ ajánlati dokumentációt bocsátott az ajánlattevõk részére, amely tartalmazta a ajánlattétel részletes feltételeit.<br>
A dokumentáció B. fejezetének 16. pontjában ajánlatkérõ az elbírálás szempontjait és a részszempontok súlyszámait, és az adható pontszámokat az alábbiak szerint határozta meg:<br>
Az elbírálás szempontjainak fontossági sorrendje:<br>
<br>
1. Fizetési feltételek (6 pont)<br>
– Pénzügyi ütemezés (40%)<br>
– Fizetési feltételek (60%)<br>
<br>
2. Törvényi kereteken belüli felajánlások (5 pont)<br>
– Pénzügyi konstrukció és abban való közremûködés (60%)<br>
– Egyéb (max.: 40%)<br>
<br>
3. Ajánlatkérõ számára kedvezõbb teljesítési határidõ: (4 pont)<br>
– Tejesítés az ajánlati felhívásban meghatározott határidõre (20%)<br>
– Tejesítés az ajánlati felhívásban meghatározott határidõ elõtt (max.80%)<br>
<br>
4. Ajánlati ár (3 pont)<br>
<br>
5. Teljesítés késedelem esetén fizetendõ díj nagysága, kötbér mértéke, jólteljesítési garancia mértéke: (2 pont)<br>
– Ajánlati felhívásban rögzített vállalás (20%)<br>
– Kedvezõbb vállalás (max. 80%)<br>
<br>
6. Garanciális, szavatossági feltételek:<br>
– Ajánlati felhívásban rögzített vállalás (20%)<br>
– Kedvezõbb vállalás (max. 80%)<br>
Az ajánlatok részszempontok szerinti értékelése során adható pontszámok alsó és felsõ határa 1–10-ig, amely minden részszempont esetén azonos.<br>
Az ajánlati dokumentációban ajánlatkérõ lehetõséget biztosított a beruházással és a dokumentációval kapcsolatos kérdések tisztázására konzultáció keretében (dokumentáció B. fejezet 6. pont). A konzultációt követõen kérelmezõ felvilágosítást kért ajánlattevõtõl a dokumentációban meghatározott elbírálási szempontok közül az 1. és a 2. részszempont értelmezése tekintetében, miután a konzultációs jegyzõkönyv ezen felvetõdõ kérdésekre választ nem tartalmazott.<br>
Ajánlatkérõ az alábbiak szerint adta meg a felvilágosítást kérelmezõnek 2000. december 22. napján kelt levelében:<br>
"1. Fizetési feltétel:<br>
– Pénzügyi ütemezés:<br>
A beruházónak akkor a legmegfelelõbb a pénzügyi ütemezés, amennyiben a mûszaki tejesítés a pénzügyi ütemezéssel szinkronban van, a tejesítés egyenletes és az ütem figyelembe veszi az áfa-visszaigénylés, valamint az állami támogatások lehívásának menetét.<br>
– Fizetési feltételek:<br>
Beruházónak nem célja az árajánlati kiírásban meghatározott fizetési határidõ meghosszabbítása. Ajánlattevõktõl elvárja, hogy ezen fizetési határidõn belül olyan fizetési feltételeket dolgozzanak ki, melyek tejesítésével az állami támogatások lehívása és az áfa visszaigénylése a lehetõ legrövidebb idõn belül megtörténhet.<br>
<br>
2. Törvényi kereteken belüli felajánlások:<br>
– Pénzügyi konstrukció és az abban való közremûködés:<br>
Beruházók azt várják el ajánlattevõktõl, hogy pénzügyi konstrukciójuk legyen szinkronban az "1. Fizetési feltételek" pont két alpontjára tett felajánlásukkal és segítse a beruházás minél kedvezõbb pénzügyi lebonyolítását.<br>
– Egyéb:<br>
Beruházók nem kívánják konkrétan meghatározni a felajánlások témakörét, viszont elvárják, hogy a felajánlások legyenek kedvezõek:<br>
– a beruházással érintett települések foglalkoztatást elõsegítõ politikájára,<br>
– a beruházás pénzügyi lebonyolításának a lakosságot és önkormányzatokat segítõ tevékenységére.<br>
Ajánlatkérõ fenti bírálati részszempontokra adott válaszokat követõen kérelmezõ további magyarázatot kért ezen bírálati szempontokra vonatkozóan, mivel továbbra sem tartotta egyértelmûnek azt, hogy a bírálat alapját képezõ 1. és 2. részszempont keretében mi kerül értékelésre.<br>
Az ismételt magyarázatkérésre ajánlatkérõ az alábbiak szerint adta meg az 1. és 2. bírálati részszempont keretében értékelésre kerülõ tényezõket.<br>
<br>
1. Fizetési feltételek<br>
– Pénzügyi ütemezés:<br>
Beruházó önkormányzatok az önkormányzati céltámogatáson túl KAC támogatásban részesülnek, amelynek összege megfelel a beruházási összköltség 21%-ának. A KAC támogatás lehívásának ideje kb. 30 nap.<br>
– Fizetési feltételek:<br>
Beruházó önkormányzatoknak a vállalkozói számla végösszege saját erõ részének kifizetésére van lehetõsége.<br>
A céltámogatás feletti állami támogatások és az áfa megelõlegezése hitel felvételével, vagy vállalkozó felajánlásával történhet.<br>
<br>
2. Törvényi kereteken belüli felajánlások:<br>
– Pénzügyi konstrukció és abban való közremûködés:<br>
Beruházónak a beruházás megvalósítása során jogszabályok alapján bevételei képzõdnek. A pénzügyi konstrukciónak tartalmaznia kell a bevételek saját erõ csökkentésére vonatkozó javaslatait. A javaslatoknak összhangban kell lenniük a "Fizetési feltételek" két alpontjára tett ajánlattal.<br>
– Egyéb:<br>
A beruházással érintett települések foglalkoztatást elõsegítõ politikájában abban az esetben tud ajánlattevõ segítséget nyújtani, amennyiben a beruházás folyamán helyi munkaerõt foglalkoztat.<br>
A beruházás pénzügyi lebonyolításának a lakosságot és önkormányzatokat segítõ tevékenysége: ajánlatkérõ annak kidolgozását várja el ajánlattevõktõl, hogy milyen segítséget ajánljanak fel a víziközmûtársulat létrehozásában és a társulati hitel felvételében.<br>
Az elbírálási részszempontokat a fenti kiegészítésekkel, magyarázatokkal ajánlattevõk elfogadták, arra további kérdés nem érkezett.<br>
Az ajánlattételi határidõre 2001. január 4. napjára kérelmezõ, KE-VÍZ 21 Rt. és a Strabag Kft. nyújtott be ajánlatot.<br>
Ajánlatkérõ bírálóbizottsága az ajánlatokat értékelte, majd ezt követõen 2001. január 22. napján ajánlatkérõ kihirdette az eljárás eredményét, mely során mint az összességében legelõnyösebb ajánlatot adó KE-VÍZ 21 Rt.-t hirdette ki az eljárás nyertesének.<br>
Ajánlatkérõ a nyertes ajánlattevõvel 2001. január 31. napján a szerzõdést megkötötte.<br>
Kérelmezõ 2001. január 31. napján jogorvoslati kérelmet nyújtott be a Döntõbizottsághoz. Kérelmezõ a kérelmében – a jogorvoslati tárgyaláson tett módosításaira figyelemmel – sérelmezte ajánlatkérõ eljárást lezáró döntését. Álláspontja szerint ajánlatkérõ nem a ténylegesen megfogalmazott bírálati szempontokat vette figyelembe az értékelésnél az 1. és 2. részszempontnál, és így nem az összességében legelõnyösebb ajánlatot tevõt hirdette ki az eljárás nyertesének, mivel a megadott szempontok alapján a legelõnyösebb ajánlatot õ adta. Elõadta továbbá, hogy álláspontja szerint az ajánlatok értékelésénél szubjektív szempontokat vett figyelembe ajánlatkérõ, ezért értékelése jogsértõ volt.<br>
Kérelmezõ az 1. és 2. bírálati részszemponton túli részszempontok tekintetében ajánlatkérõ döntését nem vitatta.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, állapítsa meg a jogsértés tényét, ajánlatkérõvel szemben szabjon ki bírságot, valamint kötelezze ajánlatkérõt az eljárással felmerült költségek viselésére, valamint ideiglenes intézkedésként a szerzõdéskötés megtiltását kérte.<br>
Ajánlatkérõ érdemi észrevételében kérte az alaptalan jogorvoslati kérelem elutasítását. Elõadta, hogy az ajánlati dokumentációban megadott elbírálási részszempontoknak megfelelõen – a kérdésekre adott válaszokkal pontosított részszempontok tartalmának megfelelõen – bírálta el az ajánlatokat és a megadott részszempontok alapján az összességében legelõnyösebb ajánlat került kiválasztásra.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésére álló iratok, valamint a felek észrevételei és a tárgyaláson tett nyilatkozatai alapján megállapította, hogy kérelmezõ kérelme megalapozatlan az alábbiak szerint:<br>
A Döntõbizottságnak a kérelem megalapozottsága körében azt kellett megvizsgálnia, hogy ajánlatkérõ az ajánlatokat az általa megadott értékelési szempontok alapján bírálta-e el, és az ajánlatok részszempontok szerinti tartalmi elemeinek megfelelõen került-e sor a pontozásra.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja szerint bírálja el. Ajánlatkérõ az utóbbi szempontot választotta, és erre figyelemmel a dokumentációban megadta az összességében legelõnyösebb ajánlat megítélésére szolgáló részszempontokat, részszempontonként az azok súlyát meghatározó pontokat, amelyeket szorzószámokként alkalmazott, és az értékelés során adható pontszám alsó és felsõ határát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint ajánlatkérõ köteles az ajánlatokat az ajánlati felhívásban meghatározott értékelési szempontok alapján elbírálni, jelen esetben oly módon, hogy az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Ezen értékelési folyamat elvégzését követõen az az ajánlat az összességében legelõnyösebb, melynek összpontszáma a legnagyobb.<br>
Az elsõ részszempont a fizetési feltételek tekintetében (alszempontok szerinti) kérelmezõ és a nyertes KE-VÍZ 21 Rt. vállalásai és az adott pontszámok a következõek voltak:<br>
Kérelmezõ:<br>
– pénzügyi ütemezés: 10 db részszámla, 1 végszámla, havonta történõ számlázás (4 pont)<br>
– fizetési feltételek:<br>
Az alábbi vállalás szerepel az ajánlatban:<br>
"A havi kiszámlázásokkal egy idõben a számlák áfa-összegét, és a szennyvíztelephez kapcsolódó számlák nettó összegének 40%-át, valamint a szennyvízcsatornahálózathoz kapcsolódó számlák nettó összegének 30%-át kamatmentes kölcsön formájában rendelkezésükre bocsátjuk."<br>
Ajánlatkérõ ezen alrészszempontot 6 ponttal értékelte.<br>
KE-VÍZ 21 Rt. (nyertes):<br>
– pénzügyi ütemezés: 8 db részszámla, 1 végszámla, havi számlázás (4 pont)<br>
– fizetési feltételek: nyertes vállalta, hogy a 2002-re ütemezett támogatást 2002. évi fizetéssel számlázza. Vállalta továbbá a beruházás céltámogatáson felüli támogatásának és az áfaösszegének kamatmentes kölcsönként való biztosítását.<br>
Ajánlatkérõ ezen alrészszempontot szintén 6 ponttal értékelte.<br>
A Döntõbizottság megállapította, hogy ajánlatkérõ ezen részszempont körében az általa megadott szempontok alapján bírálta el az ajánlatok tartalmi elemeit, mindkét ajánlattevõ tekintetében kizárólag az elbírálási szempont körébe tartozó vállalásokat értékelte és pontozta.<br>
Mindkét ajánlattevõ a részszámlázás tekintetében ajánlatkérõ kívánságának megfelelõen adta meg ajánlatát, valamint mindketten vállalták a céltámogatáson felüli támogatás és az áfaösszegének meghitelezését.<br>
A második részszempont törvényi kereteken belüli egyéb felajánlások (pénzügyi konstrukció és abban való közremûködés – egyéb) tekintetében az alábbi pontszámokat (alrészszempontok megosztásban) kapta nyertes és kérelmezõ:<br>
Nyertes: 10 (6 – 4)<br>
Kérelmezõ: 6 (3 – 3)<br>
Ezen bírálati szempont pénzügyi konstrukció és abban való közremûködés alszempont keretében ajánlattevõk vállalták a területhasználati díj és az iparûzési adó összegének megfizetését, azonban nyertes ajánlattevõ ezen összeg elõre történõ finanszírozását, valamint a kivitelezés napjaira napi 5000 Ft/nap helyi iparûzési adó megfizetését külön megállapodás alapján vállalta. A Döntõbizottság elfogadta az ajánlatkérõ érvelését a tekintetben, hogy a nyertes által vállalt beruházáshoz tapadó ajánlattevõi szolgáltatások díjait és a helyi adók egyösszegû megfizetése ajánlatkérõ számára kedvezõbbé tette nyertes ajánlatát kérelmezõéhez képest.<br>
A 2. alrészszempont tekintetében a Döntõbizottság megállapította, hogy ajánlatkérõ jogsértõ módon olyan egyéb felajánlásokat is figyelembe vett az értékelésnél, amelyek nem tartoznak szorosan a beszerzés tárgyához.<br>
A Döntõbizottság álláspontja szerint a beszerzés tárgyához nem kapcsolódó felajánlások, amelyek nem a beszerzés megvalósítását közvetlenül elõsegítõ, megkönnyítõ vállalások, az ajánlatkérõ általi értékelése esetén alkalmasak arra, hogy sértsék a Kbt. által megfogalmazott verseny tisztaságának, az esélyegyenlõségének alapelvét, továbbá nem biztosítják az ajánlatok objektív elbírálása kötelezettségének ajánlatkérõ részérõl történõ teljesítését. Az ajánlattétel során természetesen mód van arra, hogy az ajánlattevõk kedvezményeket nyújtsanak ajánlatkérõ részére, és ezen kedvezményeket, további felajánlásokat ajánlatkérõ a maguk összességében értékelje annak érdekében, hogy a legkedvezõbb ajánlat kerüljön elfogadásra, de csak a beszerzés tárgyához kapcsolódhatnak.<br>
A Döntõbizottság az ajánlatok megvizsgálásakor megállapította, hogy ajánlatkérõ mind a kérelmezõ, mind a nyertes ajánlattevõ ajánlatában figyelembe vett olyan egyéb felajánlásokat, amelyek nem kapcsolódnak a beszerzés tárgyához, azon túlmutatóak, így értékelésüktõl ajánlatkérõnek – függetlenül attól, hogy számára más összefüggésekben azok kedvezõek – el kellett volna tekintenie.<br>
A Döntõbizottság, miután az ajánlatok értékelhetõ felajánlásokat is tartalmaztak, megvizsgálta az ajánlatokat azon szempontból, hogy ezek a felajánlások megfeleltek-e az ajánlatkérõ által meghatározott elvárások értékelhetõ tartalmának.<br>
A beszerzés tárgyához kapcsolódóan értékelhetõ felajánlásnak tekinthetõek az alábbiak:<br>
– A víziközmû-társulat megszervezésében való közremûködés, és társulati hitel megszerzése, melyre vonatkozóan egyforma vállalása volt nyertesnek és kérelmezõnek, azonban nyertes a közremûködés során elvégzendõ feladatokat konkrétan, részletesen kidolgozta.<br>
– Helyi munkaerõ foglalkoztatása, helyi vállalkozások igénybevétele: e körben nyertes helyi vállalkozót is megjelölt (10% felett) akit be kíván vonni a teljesítésbe, valamint további helyi munkaerõt is igénybe kíván venni. Kérelmezõ nem nevezett meg bevonni kívánt helyi vállalkozást.<br>
– A lakossági rákötés esetén az anyagárkedvezmény biztosítása. (Nyertes 40%, kérelmezõ 50% kedvezményt vállalt.)<br>
A Döntõbizottság elfogadta ajánlatkérõnek ezen al-részszempontnál az ajánlati elemek értékelését, mivel az ajánlatok valós tartalmi elemeit figyelembe véve ajánlatkérõ pontozása megfelelt az általa meghatározott szempontoknak.<br>
A Döntõbizottság a fentiekre tekintettel megállapította, hogy ajánlatkérõ a kérelmezõ által sérelmezett értékelési szempontok körében nem követett el jogsértést az értékelés során, továbbá a kérelmezõ által nem vitatott értékelési részszempont körében sem talált a Döntõbizottság a vizsgálata során jogsértésre utaló körülményt ajánlatkérõ értékelésében.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 12.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>