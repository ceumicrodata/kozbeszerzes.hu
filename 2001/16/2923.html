<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2923)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.79/9/2001.<br>
<br>
Tárgy: a Villám Takarító Kft. jogorvoslati kérelme az Oktatási Minisztérium Szolgáltató Intézménye közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Villám Takarító Kft. (2084 Pilisszentiván, Rét u., hrsz. 2135., képviseli: dr. Neumann Tibor ügyvéd, 1065 Budapest, Bajcsy-Zs. út 15/A., a továbbiakban: kérelmezõ) jogorvoslati kérelmének, amelyet az Oktatási Minisztérium Szolgáltató Intézmény (1052 Budapest, Szervita tér 8., képviseli: dr. Sebõk Cecília ügyvéd, 1211 Budapest, Táncsics M. út 62., a továbbiakban: ajánlatkérõ) "az Oktatási Minisztérium székházának és három irodaházának rendszeres napi, heti, havi takarítása, valamint évente két alkalommal történõ nagytakarítása" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz hamincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívása a Közbeszerzési Értesítõ 2000. október 25-i számában jelent meg, melyet 2000. november 15-én módosított. Az ajánlatkérõ az Oktatási Minisztérium székházának és három irodaházának rendszeres napi, heti, havi takarítására, valamint évente két alkalommal történõ nagytakarításra kért be ajánlatokat a dokumentációban megfogalmazott mûszaki követelmények alapján.<br>
Az irodaházak a következõk voltak:<br>
– Budapest V., Szalay u. 10–14.<br>
– Budapest V., Dorottya u. 8.<br>
– Budapest V., Báthory u. 10.<br>
– Budapest V., Szervita tér 8.<br>
Az ajánlati felhívásban az ajánlatkérõ csak teljes körû ajánlatot fogadott el, a többváltozatú ajánlattétel lehetõségét kizárta.<br>
Az ajánlati felhívás szerint a teljesítés határideje, a szerzõdés idõtartama folyamatosan, a teljesítés 2001. február 1-jétõl 2004. január 31-ig. Az ajánlati felhívásban meghatározásra került az ajánlattevõk pénzügyi, gazdasági és mûszaki alkalmassága igazolására kért adatok és tények köre. Így a mûszaki alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontja szerinti nyilatkozatokat és igazolásokat kellett csatolni.<br>
Az ajánlati felhívás 13. a) pontja alapján az ajánlatok elbírálásának szempontja az összességében legelõnyösebb ajánlat szempontja volt. A részszempontok a következõk voltak:<br>
	súlyszámok<br>
– ajánlati ár	3<br>
– mûszaki tartalom, szolgáltatási feltételek	2<br>
– garantált fix ár idõtartama, áremelés mértéke és módja	0,5<br>
A részszempontokra adható pontszám 1–10 pontig terjedt.<br>
Ajánlatkérõ a dokumentációban meghatározta az ajánlat benyújtásával kapcsolatos igényeit, továbbá szerzõdési feltételeket, valamint mûszaki leírást a takarítási szolgáltatás végzésére vonatkozóan. Az ajánlatkérõ a dokumentációban "K" betûvel jelölte meg azokat az iratokat, ajánlati elvárásokat, melyek csatolása, kidolgozása kötelezõ volt. Elmulasztása az ajánlat érvénytelenségét vonta maga után. A dokumentáció "Útmutató" 3.3. pontja szerint "K" jelû mûszaki ajánlatnak, melynek tartalmaznia kell a feladatok elvégzésének ismertetését az eszközök, gépek szakmai bemutatását, a technológiai leírást és a részletes helységtípusonkénti leírást. Ehhez ajánlatkérõ a dokumentáció IV. fejezetében a szükséges információkat megadta. A dokumentáció 3. számú melléklete az ajánlathoz csatolandó hatósági igazolások felsorolását tartalmazta. E pontnál a Munkaerõpiaci Alap igazolását ajánlatkérõ még magyarázó szöveggel is ellátta. E szerint a fizetési kötelezettség fennállása nem az alappal szembeni tartozás fennállását jelenti, hanem azt, hogy ajánlattevõnek vagy alvállalkozójának tevékenysége következtében ez elkülönített állami pénzalapok felé fizetést kell teljesíteni. Ezen nyilatkozatot az ajánlathoz csatolni kell, az Alap kezelõjétõl pedig igazolást kell csatolni.<br>
Az ajánlattételi határidõig 2000. december 27-ig kérelmezõ ajánlattevõn kívül ajánlatot nyújtott be a Gastszolg Kft., Uni-Fortius Hungary Kft., Kontrakosz Takarító Bt., Bokosán Kft., B+N Referencia Kft. és a Sabina 2000 Bt.<br>
Az ajánlatkérõ az ajánlatok bontásakor közölte az ajánlattevõk képviselõivel, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. §-ban meghatározott dokumentumok pótlására hiánypótlási lehetõséget biztosít és erre vonatkozóan ajánlattevõket írásban is értesíteni fogja.<br>
Ajánlatkérõ 2001. január 25-i eredményhirdetésen a Sabina 2000 Bt. ajánlatát hirdette ki nyertesnek, második helyezett az Uni-Fortius Hungary Kft. lett. Érvénytelen ajánlatot nyújtott be a kérelmezõ, a Gastszolg Kft., a Kontrakosz Takarító Bt. és a Bokosán Kft.<br>
Kérelmezõ esetében az érvénytelenség oka: a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében elõírt nyilatkozatra ajánlattevõ nem megfelelõen nyilatkozott, mert ajánlata szerint a Munkaerõpiaci Alappal szemben jogszabály alapján nincs fizetési kötelezettsége, de az Alap kezelõjétõl nemleges hatósági igazolást csatolt. Továbbá mûszaki ajánlatában nem ad részletes technológiai leírást felületenként és nem adja meg, hogy az egyes felületeket milyen takarítószerrel, milyen technológiával, eszközzel tisztítja, ezért ajánlata nem felel meg az ajánlati dokumentáció II. fejezet 3.3. pontjában foglaltaknak.<br>
Ajánlatkérõ és a nyertes ajánlattevõ a vállalkozási szerzõdést 2001. február 9-én megkötötte.<br>
Kérelmezõ 2001. február 9-én nyújtotta be jogorvoslati kérelmét a Döntõbizottsághoz. Kérelmében hivatkozik arra, hogy elismerve a Munkaerõpiaci Alappal szemben fennálló fizetési kötelezettségét, tett egy olyan nyilatkozatot, mely szerint Munkaerõpiaci Alappal szemben fizetési kötelezettsége nem áll fenn, és becsatolta a Pest Megyei Munkaügyi Központ 2000. december 14. napján kelt nemleges hatósági igazolását. Továbbá elõadta, hogy az ajánlata, ha nem is olyan részletességgel, de tartalmazta a dokumentációnak azon elvárását, mely szerint a részletes technológiai folyamatot, a takarítás technológiai folyamatát ajánlata 11/30., 28/30., és 10/30. oldalától részletezi. Álláspontja szerint az ajánlatkérõ a nemleges hatósági igazolásból megállapíthatta volna azt, hogy a Munka-erõpiaci Alappal szemben fizetési kötelezettsége áll fenn.<br>
Kérelmezõ kérte – a jogsértés megállapítása mellett – ajánlatkérõ döntésének megsemmisítését, valamint a jogorvoslati eljárásban felmerült költségeinek megtérítését.<br>
Az ajánlatkérõ érdemi ellenkérelmében a jogorvoslati kérelem elutasítását indítványozta. Elõadta, hogy a Munkaerõpiaci Alappal szembeni nemleges nyilatkozat önmagában az ajánlat érvénytelenségét alapozhatja meg, mivel kérelmezõ munkavállalókat foglalkoztat, és ezért szükségképpen fennáll fizetési kötelezettsége a Munkaerõpiaci Alappal szemben. Az ajánlat mûszaki tartalmával kapcsolatosan pedig hivatkozott a dokumentáció IV. fejezetére, valamint a II. fejezet 3.3. pontjára, ahol is elõírta, hogy technológialeírást kell adni felületenként, melynek tartalmaznia kell, hogy az egyes felületeket milyen takarítószerrel, milyen technológiával, eszközzel tisztítja az ajánlattevõ. Ennek a követelménynek az ajánlat nem tett teljes mértékben eleget, ezért szükséges volt erre való hivatkozással is az ajánlat érvénytelenségét megállapítani.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei már nem álltak fenn a kérelem benyújtásának idõpontjában.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A kérelmezõ ajánlata 30. oldalának mellékletében az ajánlattevõi nyilatkozatok résznél a 2. pont alatt tett egy olyan nyilatkozatot, hogy a Munkaerõpiaci Alappal szemben nem áll fenn jogszabály alapján fizetési kötelezettsége. Ugyanezen mellékletben található az APEH Pest Megyei Igazgatóságának az igazolása, amely kelt 2000. december 11-én, hogy a kérelmezõnek a Munka-erõpiaci Alappal szemben nyilvántartott tartozása nem áll fenn.<br>
A Döntõbizottság álláspontja szerint az igazolás, tartalmából az ajánlatkérõ megállapíthatta volna, hogy kifejezett nyilatkozat ellenére tényleges fizetési kötelezettsége áll fenn a kérelmezõ ajánlattevõnek a Munkaerõpiaci Alappal szemben. Ezt a tényleges fizetési kötelezettséget pedig egy nemleges hatósági igazolás tanúsította.<br>
A Döntõbizottság álláspontja szerint – kétségtelen tény, hogy kifejezett nyilatkozatot a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésére figyelemmel nem tett –, de a becsatolt hatósági igazolás tartalmából meg lehetett állapítani, hogy a fizetési kötelezettség fennáll a kérelmezõ ajánlattevõ esetében és az igazoláskiállítás dátumáig nemleges tartozást mutatott. Önmagában a kifejezett nemleges nyilatkozat nem alapozza meg az ajánlat érvénytelenségét, ha az ajánlatban fellelhetõ az alapot kezelõ hatóság igazolása.<br>
Az ajánlat mûszaki tartalmával összefüggésben az ajánlatkérõ a dokumentáció II. fejezet 3.3. pontjában tette meg azon elvárását, amely alapján a mûszaki ajánlatot ki kellett dolgozni. A technológiai leírás alatt szerepeltette, hogy a technológiai leírás elmulasztása az ajánlat érvénytelenségét vonja maga után. A dokumentáció mûszaki specifikációja, mely a IV. mellékletben szerepelt, meghatározásra kerültek azok a területek, illetve helyiségek, ahol a napi, a heti takarítást és a nagytakarítást el kell végezni.<br>
A kérelmezõ ajánlatának a 14/30., 28/30., 10/30. oldalán ad egy általános keretjellegû technológiai leírást az elvégzendõ munkák tekintetében. Az kétségtelen tény, hogy részleteibe menõen a technológiai leírás nem került rögzítésre az ajánlatban, de annak fõbb ütemei meghatározásra kerültek az ajánlatban. Arról egyáltalán nem lehet szó, hogy az ajánlat nem tartalmazott bizonyos fokú technológiai leírási elemeket a dokumentációra való hivatkozással. Ugyanakkor az is kétségtelen tény, hogy az ajánlatkérõ a második részszempontban a mûszaki tartalmat és a szolgáltatási feltételeket is vizsgálta az érvényes ajánlatot benyújtó ajánlattevõk ajánlataiban. Önmagában azon tény miatt, hogy részletes technológiai folyamatot és leírást nem adott az ajánlatában a kérelmezõ ajánlattevõ, az ajánlat érvénytelenségét nem alapozza meg. Az ajánlatkérõnek lehetõsége lett volna a kérelmezõ ajánlatának értékelésekor, hogy a második részszempont tekintetében ezen vállalására tekintettel, kevesebb pontszámmal értékelje, mint a nyertes ajánlattevõ vagy a második helyezett ajánlattevõ ajánlatát.<br>
Az ajánlatkérõnek azon döntése, mely szerint a kérelmezõ ajánlata a mûszaki tartalom szempontjából is érvénytelen volt, a Döntõbizottság álláspontja szerint jogsértõnek tekintendõ. Az érvénytelenséget önmagában nem alapozza meg, hogy terjedelmében a kérelmezõ az elvégzendõ munkák technológiai leírását kisebb terjedelemben adta meg, mint a nyertes ajánlattevõ. Azáltal, hogy az ajánlatkérõ érvénytelenné nyilvánította az ajánlatot, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel jogsértõnek tekinthetõ.<br>
A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés d), f) és h) pontja szerinti jogkövetkezményt alkalmazta. A bírság összegének megállapításakor figyelembe vette a szerzõdés idõtartamát – a beszerzés értékére figyelemmel – és azt a tényt, hogy a kérelmezõ ajánlattevõ ajánlata további értékelésére már nem kerülhetett sor azáltal, hogy megalapozatlan érvénytelenségi okra való hivatkozással érvénytelennek nyilvánította azt az ajánlatkérõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 23.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>