<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8597)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.305/7/2001.<br>
<br>
Tárgy: a Reparauto Kft. jogorvoslati kérelme az Országos Mentõszolgálat Fõigazgatósága ellen közbeszerzési eljárás jogtalan mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Reparautó Kft. (7200 Dombóvár, Kölcsey u. 42., képviseli: Harkányi László ügyvezetõ, továbbiakban: kérelmezõ) jogorvoslati kérelmét, melyet az Országos Mentõszolgálat Fõigazgatósága (1134 Budapest, Róbert Károly krt., képviseli: dr. Boza Laura jogtanácsos, továbbiakban kérelmezett) ellen dél-magyarországi légi mentés tárgyában közbeszerzési eljárás jogtalan mellõzése miatt nyújtott be, a Döntõbizottság elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az Egészségügyi Közlöny 2001. május 3-i 8. számában jelent meg az Országos Mentõszolgálat pályázati felhívása mentési tevékenység végzésére 2001. július 1-jétõl december 31-ig terjedõ idõtartamra.<br>
A pályázat céljaként megállapításra került: "az Országos Mentõszolgálat mentési tevékenységének kiegészítése". Részletesen meghatározásra kerültek a pályázati feltételek, a szükséges engedélyek, bizonyítványok, igazolások. A pályázható mentési feladatként – többek között – kiírásra került "Dél-magyarországi légi mentés (napkeltétõl napnyugtáig)".<br>
A pályázatok benyújtásának határideje 2001. május 18-a volt. Az eredményhirdetést 2001. június 1-jére tûzték ki, és azt követõen került volna sor a szerzõdéskötésre.<br>
A kérelmezõ 2001. május 14-én nyújtotta be jogorvoslati kérelmét.<br>
Ebben elõadta, hogy az Egészségügyi Közlöny 2001. május 3-i számából értesült a kérelmezett pályázati felhívásáról, amely mentési tevékenység végzésére vonatkozott. A kérelmezõ hivatkozott arra, hogy 1991-tõl 2000. év végéig végzett dél-dunántúlon légi mentést, így mint lehetséges "ajánlattevõ" a pályázat légimentési tevékenységre vonatkozó részének elnyerésében érdekelt. Álláspontja szerint a kérelmezett jogsértõen mellõzte a közbeszerzési eljárást, mert az alternatív szervezetek mentési feladatainak pénzügyi forrását az állam a kérelmezett költségvetési keretében biztosítja. Ez a mellõzés a verseny tisztaságának és az esélyegyenlõségnek a biztosítását is hátrányosan befolyásolja.<br>
Sérelmezte továbbá a pályázatban meghatározott általános és speciális légi mentésre vonatkozó jelentkezési feltételeket. Kérelmében utalt a korábbi jogorvoslati kérelmére a kérelmezettel szemben, amelyet szintén közbeszerzési eljárás jogtalan mellõzése miatt nyújtott be, és D.436/12/2000. szám alatt volt folyamatban. Ezt a Döntõbizottsági határozatot a kérelmezett kereseti kérelemmel támadta meg, így a per jelenleg a Fõvárosi Bíróság elõtt van folyamatban.<br>
Kérelmezett a kérelmezõ kérelmének az elutasítását kérte.<br>
Részletesen nyilatkozott az Egészségügyi Közlönyben megjelent pályázati felhívás elkészítési folyamatáról, egyeztetésérõl az Egészségügyi Minisztériummal (továbbiakban: EüM) és a légügyi hatóságokkal. Álláspontja szerint a pályázati felhívás megfelel mind az egészségügyi, mind a légügyi jogszabályok rendelkezéseinek. Nem sérti a verseny tisztaságát és az esélyegyenlõséget, hiszen a pályázaton nem indulhat a kérelmezett egyetlen szervezeti egysége sem. A költségvetésében erre a célra elkülönített pénzügyi forrás kifejezetten az alternatív szervezetek mentési tevékenységének támogatását szolgálja közvetlenül, így emiatt nem tartozhat a mentési tevékenység végzése a Közbeszerzésekrõl szóló 1995. évi XL. törvény (továbbiakban: Kbt.) hatálya alá. Utalt arra, hogy a kérelmezõ jogorvoslati kérelme alapján korábban indult közbeszerzési eljárás tárgya más volt, a kérelmezett légi jármûveinek üzemeltetése.<br>
Bejelentette, hogy az Egészségügyi Közlönyben meghirdetett pályázat dél-magyarországi légi mentés részére maga a kérelmezõ is nyújtott be jelentkezést.<br>
A pályázatok elbírálását, az eredményhirdetést és a szerzõdéskötést a kérelmezett saját hatáskörében jelen eljárás befejezõdéséig felfüggesztette.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A Döntõbizottság elõször azt vizsgálta, hogy a kérelmezõ jogorvoslati kérelem benyújtására jogosult-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint: "A Bizottság eljárása kérelemre vagy hivatalból indul."<br>
Míg a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint: "kérelmet az ajánlatkérõ, az ajánlattevõ vagy az olyan egyéb érdekelt (továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti".<br>
A kérelmezõ egyéb érdekeltsége vitathatatlan. Hosszú éveken keresztül végzett légi mentést a pályázatban is megjelölt dél-magyarországon, korábban magával a kérelmezettel is állt fenn e tárgyban szerzõdése. Jogorvoslati kérelmének fõ része az érdekeltségi körébe tartozó dél-magyarországi légi mentés feladatainak pályáztatására vonatkozik, e körben sérelmezi a közbeszerzési eljárás lefolytatásának elmaradását.<br>
A fentiek alapján a Döntõbizottság megállapította, hogy a kérelmezõ a jogorvoslati kérelem benyújtására jogosult volt.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontja értelmében a Döntõbizottság hatáskörébe tartozik a közbeszerzési eljárás jogtalan mellõzése miatt indult eljárás lefolytatása.<br>
Ezen a) pont értelmében csak a Kbt. hatálya alá tartozó beszerzések esetében állapítható meg a jogtalan mellõzés. Ezért a Döntõbizottság elsõdlegesen azt vizsgálta, hogy a Kbt. személyi és tárgyi hatálya kiterjed-e a kérelmezettnek jelen eljárás tárgyát képezõ beszerzésére.<br>
A kérelmezett, az Országos Mentõszolgálat, az Egészségügyi Minisztérium, tehát központi költségvetési szerv irányítása alá tartozó, elkülönült, önálló gazdálkodási jogkörrel rendelkezõ költségvetési szerv. Így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján megállapította, hogy a kérelmezett a Kbt. személyi hatálya alá tartozik.<br>
A Döntõbizottság az alábbi indokok alapján megállapította, hogy a kérelmezettnek az eljárás tárgyát képezõ "beszerzése" nem tartozik a Kbt. tárgyi hatálya alá.<br>
A Kbt. tárgyi hatályáról, a hatálya alá tartozó beszerzésekrõl átfogóan, általános jelleggel rendelkezik, és a hatálya alóli kivételeket állapítja meg egyedileg, konkrétan a 6. §-ban és a 9. § (2) bekezdésében.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontja értelmében nem terjed ki a törvény hatálya: "a beszerzésre, ha az ezzel kapcsolatos szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott – az e törvény szerinti eljárástól kizárólag a beszerzés tárgya vagy körülményei miatt indokolt körben eltérõ – feltételek mellett vagy eljárás alapján lehet megkötni."<br>
Míg a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés a) pontja értelmében a törvény hatálya nem terjed ki a következõ szolgáltatásokra: "ha a szolgáltatás végzésére kizárólag – más jogszabályban – meghatározott személy vagy szervezet jogosult".<br>
A kérelmezett mentési tevékenység végzésére írta ki a pályázatot.<br>
Az egészségügyrõl szóló 1997. évi CLIV. törvény (továbbiakban: Eütv.) 3. § e) pontja szerint a mentés egészségügyi szolgáltatás.<br>
A mentési tevékenység fogalmát, tartalmát az Eütv. 94. § (1) bekezdése határozza meg:<br>
"A mentés az azonnali ellátásra szoruló betegnek a feltalálási helyén mentésre feljogosított szervezet által végzett sürgõsségi ellátása, illetve az ehhez szükség szerint kapcsolódóan – az egészségi állapotnak megfelelõ ellátásra alkalmas – legközelebbi egészségügyi szolgáltatóhoz történõ szállítása, valamint a szállítás közben végzett ellátása."<br>
Míg ugyanezen szakasz (4) bekezdése egyes további eseteket is a mentés fogalmi körébe von.<br>
Az Eütv. 96. § (1) bekezdése kimondja: "A mentés biztonságos, egységes és összehangolt mûködéséhez szükséges feltételrendszer biztosítása és megszervezése állami feladat".<br>
Az állam feladatának végrehajtása érdekében az Eütv. 96. § (2) bekezdése kimondja: "A mentés feladatait az ország egész területére kiterjedõen az Országos Mentõszolgálat (a továbbiakban: OMSZ), valamint – a mûködési engedélyben meghatározottak szerint – más, mentésre feljogosított szervezetek látják el az OMSZ koordinálása mellett."<br>
Az Eütv. 247. § (2) bekezdés f), g) és v) pontjának felhatalmazása alapján került kiadásra a mentésrõl szóló 20/1998. (VI. 3.) NM rendelet (továbbiakban: Rendelet).<br>
A Rendelet 2. § b) pontja kimondja, hogy az Országos Mentõszolgálaton kívül, "más, e jogszabály szerint mentési tevékenység végzésére jogosult szervezet" végezhet mentési tevékenységet.<br>
A Döntõbizottság megállapította, hogy az Eütv. 96. § (2) bekezdése és a Rendelet 2. § b) pontja az a jogszabályi rendelkezés, amelynek alapján mentési tevékenység végzésére kizárólag meghatározott személy vagy szervezet jogosult. Ezért nem terjed ki a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés a) pontja alapján a Kbt. hatálya a mentési tevékenységre mint szolgáltatásra.<br>
A Döntõbizottság álláspontja szerint a Kbt. fentiekben idézett 6. § i) pontja alapján is megállapítható, hogy a mentési tevékenység végzése mint szolgáltatás nem tartozik a Kbt. tárgyi hatálya alá.<br>
Az i) pont szerint akkor nem terjed ki a törvény hatálya, ha a szerzõdést kizárólag jogszabályban meghatározott – az e törvény szerinti eljárástól kizárólag a beszerzés tárgya vagy körülményei miatt indokolt körben eltérõ – feltételek mellett vagy eljárása alapján lehet megkötni.<br>
A Rendelet 10–11. §-a részletesen szabályozza a mentési tevékenység végzésére vonatkozó pályáztatási és szerzõdéskötési eljárás rendjét, így megállapítható, hogy az megfelel a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontjában meghatározott kivételt megállapító rendelkezéssel szemben támasztott követelményeknek.<br>
A Döntõbizottság a fentiekben megállapította, hogy a mentési tevékenység mint szolgáltatás a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontja és 9. § (2) bekezdés a) pontja alapján nem tartozik a Kbt. hatálya alá.<br>
Erre tekintettel a kérelmezett nem követett el jogsértést, amikor a mentési tevékenységre nem írt ki közbeszerzési eljárást. Így a Döntõbizottság kérelmezõ kérelmét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva mint alaptalant a Kbt. 88. § (1) bekezdés a) pontja alapján elutasította.<br>
A Döntõbizottság hatáskör hiánya miatt nem vizsgálta a kérelmezõ jogorvoslati kérelmének a közbeszerzési eljárás mellõzése sérelmezését meghaladó részét. Így többek között az Egészségügyi Közlönyben megjelent pályázat feltételeit, a légi jármûvek üzemeltetésének jogát, feltételeit, mindezen kifogások vizsgálata más hatósági, illetve bírósági eljárás tárgya lehet. A korábbi D.436/12/2000. szám alatt folyamatban volt eljárás tárgya pedig más volt, akkor a kérelmezett légi jármûveinek üzemeltetése vonatkozásában kifogásolta kérelmezõ a közbeszerzési eljárás mellõzését.<br>
Az eljárási költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. június 13.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>