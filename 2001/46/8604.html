<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8604)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.546/9/2001.<br>
<br>
Tárgy: a HÓDÚT Kft. kérelmezõ jogorvoslati kérelme az Útgazdálkodási és Koordinációs Igazgatóság ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli: dr. Zsoldos Mária ügyvéd, továbbiakban: kérelmezõ) által az Útgazdálkodási és Koordinációs Igazgatóság (1024 Budapest, Fényes Elek u. 7–13., a továbbiakban: ajánlatkérõ) "83. sz. fõút Pápa elkerülõ szakasz I. ütem megvalósítása" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg.<br>
Ajánlatkérõ 2001. február 21. napján a Közbeszerzési Értesítõ (K. É.) 8. számában közzétett részvételi felhívással nyílt elõminõsítési közbeszerzési eljárást indított a rendelkezõ részen meghatározott beszerzés tárgyában.<br>
Ajánlatkérõ részvételi felhívására 8 ajánlattevõ jelentkezett. Ajánlatkérõ feltételeinek valamennyien megfeleltek, így ajánlatkérõ mindegyiket ajánlattételre hívta fel.<br>
Ajánlatkérõ részletes ajánlati dokumentációt biztosított ajánlattevõk részére, amelyben meghatározta az ajánlattétel feltételeit, a beszerzés mûszaki tartalmát, és az ajánlatok értékelésére vonatkozóan útmutatást adott. Az ajánlati felhívás tartalmazta az elbírálás részszempontjait és azok súlyszámait. A harmadik bírálati szempont a helyi foglalkoztatáspolitikai célkitûzések érvényesítése volt 10-es súlyszámmal. Adható pontszám: 0–100. Az ajánlati felhívásra ajánlatot tettek: Egri Útépítõ Rt., Swietelsky Kft., Hoffmann Rt., Hídépítõ Rt., Mávépcell Kft., Mélyépítõ Bp. Kft. és Betonút Szolg. Rt., Strabag Építõ Kft. alap- és alternatív ajánlatot, valamint a HÓDÚT Kft. Ajánlatkérõ a bírálati szakaszban a helyi munkaerõ foglalkoztatása tárgyában kérdést tett fel valamennyi ajánlattevõnek.<br>
Ajánlatkérõ ezt követõen értékelte az ajánlatokat úgy, hogy a harmadik részszempont értékelésénél a pótlólag megadott adatokat vette figyelembe. A 2001. június 18-i eredményhirdetést követõen jogorvoslati kérelmet nyújtott be a Swietelsky Kft. és a Mélyépítõ Budapest Kft. Kérelmezõk többek között sérelmezték a helyi foglalkoztatáspolitikai célkitûzések részszempont értékelését is. A Döntõbizottság az ajánlatkérõ eljárást lezáró döntését a D.405/8/2001. számú határozatával megsemmisítette.<br>
Ajánlatkérõ az ajánlatok újra értékelése mellett döntött és 2001. augusztus 24-én eredményt hirdetett. Ajánlatkérõ a Swietelsky Kft. ajánlatát kizárta az értékelésbõl tekintettel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglaltakra, nyertesnek a Mávépcell Kft. ajánlatát nyilvánította 975,38 ponttal, második legkedvezõbbnek a HÓDÚT Kft. ajánlatát 966,34 ponttal. A nyertes ajánlattevõvel a szerzõdést megkötötték 2001. szeptember 3-án.<br>
Kérelmezõ 2001. szeptember 5-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ értékelését és ennek alapján hozott eljárást lezáró döntését. Álláspontja szerint ajánlatkérõ jogsértõ módon értékelte a helyi foglalkoztatáspolitikai célkitûzések érvényesítése körében tett megajánlásukat, mivel a kivitelezési idõ csökkenésére tekintettel az átlaglétszámra tett ajánlatuk növekedett, és így az pontszámmódosítást jelentene, amely alapján már az összességében legelõnyösebb ajánlatot õ tette volna. A fentiek miatt álláspontja az, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, és ezáltal nem az összességében legelõnyösebb ajánlatot tevõt hirdette ki az eljárás nyertesének.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ eljárást lezáró döntését, és kötelezze az eljárással felmerült költségek viselésére. Ideiglenes intézkedésként a szerzõdéskötés megtiltását kérte.<br>
Ajánlatkérõ észrevételében a megalapozatlan kérelem elutasítását kérte. Álláspontja szerint kérelmezõnek a jogorvoslati kérelemben elõadott indokai nem helytállóak. Ajánlatkérõ az újraértékelés során az alapajánlatokban foglaltakat vehette figyelembe. Kérelmezõ az ajánlatában lévõ bontási lapon a statisztikai átlaglétszámot 19 fõben határozta meg, az értékelésnél ezt vehették figyelembe. A statisztikai átlaglétszám átértékelése az ajánlat megváltoztatását jelentette volna. Az összességében legelõnyösebb ajánlatot hirdették ki nyertesként, jogsértés nem történt.<br>
Egyéb érdekeltek a jogorvoslati eljárásban érdemi észrevétellel nem éltek.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján.<br>
A Kbt 88. § (6) bekezdése alapján, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
Ajánlatkérõ az ajánlatok újraértékelése során is köteles a Kbt. szabályait betartani, így a döntést megalapozó tényezõk vizsgálata nem lehet más, mint az ajánlattevõk ajánlatban tett vállalásainak a felhívásban meghatározott ismételt értékelése és új döntés meghozatala.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a dokumentációban foglaltakhoz, ajánlattevõ pedig az ajánlatéhoz kötve van.<br>
Az újraértékelés során is érvényesül a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésében elõírt rendelkezés, miszerint az ajánlat módosítására az ajánlattételi határidõ után nincs lehetõség még az ajánlatkérõ hozzájárulásával sem, valamint az ajánlatok értékelésére vonatkozó Kbt. 55. § (6) bekezdése, mely kimondja, hogy az ajánlatkérõ az ajánlatokat a felhívásban meghatározott értékelési szempontok alapján bírálja el, az összességében legelõnyösebb ajánlat kiválasztása esetén pedig az elbírálás résszempontjai szerinti tartalmi elemeket a felhívásban megadott ponthatárok között értékeli.<br>
Amennyiben elfogadnánk a kérelmezõi álláspontot, az nem jelentene mást, mint a fent hivatkozott Kbt.-elõírások megszegését az újraértékelés során, hiszen ha ajánlatkérõ a kérelmezõ által elõadottak szerint jár el, úgy megsérti az ajánlatok módosításának tilalmára vonatkozó rendelkezését, az ajánlati felhíváshoz és dokumentációhoz való kötöttség elõírását is.<br>
Ajánlatkérõ ugyanis, ha tekintettel kívánna lenni az újraértékelés során a teljesítési idõ csökkenésére, erre tekintettel a rövidebb kivitelezési idõ figyelembevételével kellene meghatároznia az értékelési részszempont tartalmát és a pontozásának dokumentációba rögzített módját, hiszen az ajánlati felhívásban meghatározottak az eredeti kivitelezési idõ alapján került meghatározásra, ajánlattevõk is erre tekintettel tettek ajánlatot.<br>
Ajánlatkérõnek azonban a fent vázolt lépések megtételére a Kbt. kógens jellegébõl kifolyólag, melyet a Kbt. 25. §-a fogalmaz meg, nincs jogszerûen lehetõsége az ajánlatok Kbt. 88. § (6) bekezdése szerinti újraértékelése körében, nem beszélve arról, hogy sértené a törvényben rögzített azon alapelvet, hogy az ajánlatkérõnek biztosítania kell az ajánlattevõk részére az esélyegyenlõséget.<br>
A fentiek alapján a Döntõbizottság álláspontja, hogy ajánlatkérõ jogszerûen járt el az ajánlatok újraértékelése körében akkor, amikor a foglalkoztatáspolitikai célkitûzések értékelési részszempont körében kizárólag az ajánlattevõk ajánlataiban szereplõ vállalásokat értékelte és pontozta.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 27.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>