<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8592)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.298/11/2001.<br>
<br>
Tárgy: a Döntõbizottság kezdeményezésére indult eljárás a Dél-magyarországi Áramszolgáltató Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (továbbiakban: Bizottság elnöke) által a Dél-magyarországi Áramszolgáltató Rt. (6720 Szeged, Klauzál tér 9., továbbiakban: ajánlatkérõ) kis- és középfeszültségû szigetelt szabadvezeték beszerzése tárgyú közbeszerzési eljárása ellen indult jogorvoslati eljárást megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ közzététel nélküli tárgyalásos eljárást indított a rendelkezõ részben megjelölt beszerzés tárgyában. Az eljárási forma jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, alkalmazását azzal indokolta, hogy a szabadvezetékek beszerzésére indult korábbi közbeszerzési eljárás eredménytelen lett, miután valós verseny híján az ajánlattevõk 30–40%-os felárral tettek ajánlatot.<br>
Ajánlatkérõ a felhívást a Kbt. vonatkozó elõírása értelmében április 26-án megküldte a Bizottság elnökének.<br>
A Bizottság elnöke május 9-én eljárást kezdeményezett ajánlatkérõ közbeszerzési eljárása ellen, mert a rendelkezésre bocsátott iratokból nem látta egyértelmûen megállapíthatónak a jogalapként megjelölt jogszabályi rendelkezésben elõírt feltételek fennállását.<br>
Ajánlatkérõ kérte az eljárás megszüntetését. Elõadta, hogy a szabadvezetékek szállítására vonatkozó szerzõdése 2001. áprilisban lejárt.<br>
A folyamatos igények kielégítésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján közzétételes tárgyalásos eljárást indított, melynek hirdetménye 2001. február 14-én jelent meg a Közbeszerzési Értesítõben, e szerint az új szerzõdést megfelelõ idõben meg tudta volna kötni. A felhívásra érkezett négy jelentkezésbõl egy visszavonásra került, egy ajánlat érvénytelen volt, így csak két ajánlattevõ vett részt a tárgyalásokban, akik – tényleges verseny híján – ugyanazt a terméket ajánlották egymással azonos áron. Az ajánlati árak az elõzõ évi árakat 40%-kal meghaladták, ami számára nem volt elfogadható. A jogorvoslati eljárásban tartott tárgyalást követõen közölte, hogy ezen tárgyalásos eljárása is eredménytelenséggel zárult [60. § (1) bek. d) pont alapján], ugyanis nem az elvárt gazdaságos költségszinten kapott ajánlatokat.<br>
A Döntõbizottság az írásos és a jogorvoslati eljárásban tartott tárgyaláson szóban elõadott észrevételek, nyilatkozatok, valamint a közbeszerzési eljárásban keletkezett dokumentumok tartalma alapján megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése elõírja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi. A megengedõ szabályokat a 70. § tartalmazza. A 70. § (1) bekezdés c) pontja szerint ajánlatkérõ tárgyalásos eljárást alkalmazhat, ha általa elõre nem látható okból elõállt rendkívüli sürgõsség miatt a Kbt.-ben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak ajánlatkérõ eljárása jogszerûségének megállapítása körében e három együttes feltétel fennállását kellett vizsgálnia.<br>
Tényként rögzíthetõ, hogy a rendkívüli sürgõsségi helyzet fennállt, ajánlatkérõ számára május 1-jétõl nem volt biztosított a beszerzés tárgya szerinti termékekkel való ellátottság.<br>
A beszerzés sürgõssége elõre látható volt. Ajánlatkérõ ezért indította meg február 14-én a 70. § (1) bekezdés e) pontjára hivatkozva a hirdetmény közzétételével induló tárgyalásos eljárást több termékcsoportra, így a jelen jogorvoslati eljárás tárgyát képezõ II. termékcsoportra nézve is, mely eljárás eredményessége esetén április 10-én szerzõdést tudott volna kötni. A 70. § (1) bekezdés e) pontja is engedõ szabályt tartalmaz a tárgyalásos eljárási forma alkalmazását illetõen, miszerint ajánlatkérõ tárgyalásos eljárást alkalmazhat, ha "az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását."<br>
Ajánlatkérõ a február 14-i közzététellel indított tárgyalásos eljárása indokaként a következõket közölte: "a beszerzés tárgyát képezõ kábelek és vezetékek kialakításának sokszínûsége miatt az ellenszolgáltatás mértékét és egyéb szerzõdéses feltételeket meghatározni pontosan nem tudja. Ezzel az eljárással a korszerûbb, mûszakilag magasabb színvonalat képviselõ, de ezért drágább technológiák számára is biztosított a valódi verseny."<br>
A valódi verseny kialakulására ajánlatkérõ esélyt adott a felhívásban, miután a résztvevõk számát tízben határozta meg.<br>
A részvételi szakasz március 19-i eredményhirdetését követõen nyolc alkalmasnak minõsített jelentkezõt hívott fel ajánlattételre. Négy termékcsoportra lehetett ajánlatot tenni. A március 26-i ajánlattételi határidõre hét ajánlattevõ nyújtott be ajánlatot. A jogorvoslati eljárás tárgyát képezõ beszerzés szerinti II. termékcsoportra – szigetelt szabadvezetékek – a Travill-Ker Kft., a Magyar Kábelmûvek Rt., a Bablena Kft. és a Fux Rt. tett ajánlatot.<br>
Az eljárás tárgyalásos és értékelési szakaszában a Fux Rt. visszavonta ajánlatát, a Bablena Kft. e termékcsoportra vonatkozó ajánlatát ajánlatkérõ érvénytelennek nyilvánította. A Travill-Ker Kft. és a Magyar Kábelmûvek Rt. az április 9-i tárgyaláson a II. termékcsoport mintegy felére a korábbi, például 1504–1847 Ft/kg (Ft/m) beszerzési árral szemben 2600 Ft/kg, Ft/m, 1142–1363 Ft/kg (Ft/m) helyett stb. árajánlatot tett.<br>
Ajánlatkérõ ezért az április 10-én tartott eredményhirdetésen a II. termékcsoportra nézve az eljárást eredménytelennek nyilvánította. Ajánlatkérõ április 26-án indította meg a hirdetmény közzététele nélküli tárgyalásos eljárást a 70. § (1) bekezdés c) pontja alapján.<br>
A fentiek alapján a Döntõbizottság megállapította, hogy a tárgyalásos eljárás alkalmazásának további két feltétele is fennáll. Ajánlatkérõ idõben megindította az elsõ tárgyalásos eljárást, majd annak eredménytelenségét követõen a másodikat is, e körben mulasztást nem követett el. Azt viszont nem láthatta elõre, hogy a tárgyalásban maradt két ajánlattevõ ajánlatkérõ számára irreálisan magas ajánlati árakat fog adni, és azokból a tárgyalások során sem lesz hajlandó engedni.<br>
A Döntõbizottság megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése elõírja, hogy a Döntõbizottság eljárására a Kbt. eltérõ rendelkezése hiányában az államigazgatási eljárás általános szabályairól szóló 1957. évi IV. törvény (Áe.) rendelkezései az irányadók. Az Áe. 14. § (2) bekezdése így rendelkezik: "A közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti." Mivel fentiek miatt az eljárás folytatására okot adó körülmény nem áll fenn, a Döntõbizottság a Bizottság elnökének kezdeményezésére indult eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 13.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>