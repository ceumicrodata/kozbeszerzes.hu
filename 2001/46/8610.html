<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8610)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.529/13/200l.<br>
<br>
Tárgy: IHH Szövetkezet kérelmezõ jogorvoslati kérelme az MH Légierõ Vezérkar ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az IHH Nemzetközi Szabadidõszervezõ Üzletház Szövetkezet (9021 Gyõr, Teleki u. 18., továbbiakban: kérelmezõ) által a Magyar Honvédség Légierõ Vezérkar (8201 Veszprém, Pf. 86, a továbbiakban: ajánlatkérõ) "2001/2002 tanévi regionális angol nyelvtanfolyamok lebonyolítása" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ 2001. július 11. napján a Közbeszerzési Értesítõ (K. É.) 28. számában közzétett ajánlati felhívással a rendelkezõ részben meghatározott beszerzés tárgyában nyílt közbeszerzési eljárást indított.<br>
Ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmasság igazolására kért adtok és tények körében határozta meg a következõket:<br>
"– bejegyzett könyvvizsgálói hitelesítés az ajánlattevõ 2000. évi egyszerûsített éves beszámolójáról a mérleg fõösszegének és a mérleg szerinti eredményének megjelölésével,<br>
– vám-, társadalombiztosítási és központi adóhatóság által kiállított igazolások arról, hogy nincs 1 évnél régebben lejárt fizetési kötelezettsége [<a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja].<br>
Az ajánlati felhívás 11. b) pontjában ajánlatkérõ elõírta, hogy a szerzõdés teljesítésére alkalmatlan az ajánlattevõ, ha mérlegadatok alapján gazdálkodása a vizsgált évek bármelyikében veszteséges volt."<br>
Az ajánlati felhívás 3. c) pontja szerint valamennyi tanfolyamra részajánlat tételét ajánlatkérõ lehetõvé tette.<br>
Az ajánlattételi határidõre, 2001. augusztus 21. napjára a kérelmezõ, a Hock és Társa Kft., a Nyelvtanoda Kft. és a Dover Kft. nyújtott be ajánlatot.<br>
Ajánlatkérõ az ajánlatok bontásának idõpontjában, mely megegyezett az ajánlattételi határidõvel az ajánlatokat megvizsgálta az érvényesség és alkalmatlanság szempontjából majd megállapította, hogy a kérelmezõ ajánlata egyrészt érvénytelen mivel az nem tartalmazza a vámigazolást a köztartozásról, másrészrõl alkalmatlan mivel elõzõ évi mérlege szerint eredménye negatív volt, így a felhívás 11. b) pontjában foglalt alkalmassági feltételnek nem felelt meg. Ezen okok miatt ajánlatkérõ a kérelmezõt a közbeszerzési eljárás további szakaszában való részvételbõl kizárta.<br>
A bontási jegyzõkönyv tartalmazta továbbá, hogy a Dover Kft. ajánlattevõ ajánlati árát a bíráló bizottság a rész-ellenszolgáltatások összegének összeadása alapján állapította meg és ismertette.<br>
Ajánlatkérõ 2001. augusztus 31. napján hirdette ki az eljárás eredményét, amely során a felhívásban meghatározottak szerint a 2., 3., 5. és 9. sorszám alatti tanfolyamokra a Nyelvtanoda Kft.-t, míg az 1. és a 4. sorszám alatti tanfolyamok tekintetében a Dover Kft.-t hirdették ki az eljárás nyertesének.<br>
Kérelmezõ 2001. augusztus 27. napján nyújtott be jogorvoslati kérelmet a Döntõbizottsághoz. Kérelmében sérelmezte, hogy ajánlatkérõ ajánlatát érvénytelennek minõsítette és kizárta az eljárás további szakaszából. Álláspontja szerint ajánlatkérõnek a vámigazolás hiánya miatt hiánypótlást kellett volna elrendelnie. A mérlegeredmény okán történõ kizárásra vonatkozóan kifogásolta kérelmezõ, hogy a Kbt. nem tartalmaz ilyen kikötést, továbbá az nem is olyan formai ok, amelyre a kizárást a bontáskor alapítani lehetne. Álláspontja, hogy 2000-ben nem volt negatív a mérlege.<br>
Kérelmezõ kérelmében kifogásolta továbbá az ajánlati felhívás és a dokumentáció jogszerûségét is.<br>
Kifogásolta továbbá kérelmezõ, hogy ajánlatkérõ nem zárta ki a többi ajánlattevõt, hiszen egyik sem felelt meg a felolvasólapra vonatkozó elõírásnak, így ezen formai ok miatt valamennyi érvénytelennek minõsül.<br>
Kérte a Döntõbizottságot, hogy semmisítse meg ajánlatkérõ döntését a kizárása vonatkozásában, ideiglenes intézkedést alkalmazzon és függessze fel a közbeszerzési eljárást.<br>
Ajánlatkérõ észrevételében a megalapozatlan jogorvoslati kérelem elutasítását kérte. Álláspontja szerint helyesen járt el a bontás során az érvényesség és az alkalmatlanság körében a döntései meghozatala során.<br>
Egyéb érdekelt Dover Kft. érdemi észrevételében ugyancsak a megalapozatlan kérelem elutasítását kérte.<br>
Egyéb érdekelt Nyelvtanoda Kft. észrevételében elõadta, hogy álláspontja szerint ajánlatkérõ az eljárás során minden tekintetében betartotta a Kbt. rendelkezéseit és az általa elõírtakat.<br>
A Döntõbizottság a rendelkezésére álló iratokból megállapította, hogy a kérelmezõ jogorvoslati kérelme meglapozatlan az alábbiak szerint:<br>
Elsõdlegesen a Döntõbizottság megállapította, hogy a kérelmezõnek az ajánlati felhívás és a dokumentáció jogellenességére vonatkozó kérelme elkésett .<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy az eljárást az e törvény szabályait sértõ esemény tudomásra jutásától számított tizenöt napon belül lehet kérelmezni. E határidõk elmulasztása jogvesztéssel jár.<br>
A kérelmezõ az ajánlati dokumentációt az ajánlati felhívásban meghatározott határidõn belül megvásárolta, azaz 2001. július 31. napján birtokában volt már a dokumentáció. A dokumentációban megismétlésre került az ajánlati felhívás tartalma, amelyben rögzítésre került a pénzügyi , gazdasági és mûszaki alkalmasság igazolására csatolni kért adatok és tények ezzel összefüggésben meghatározásra kerültek az alkalmatlanná minõsítés feltételei is. Továbbá ajánlatkérõ azt is elõírta, hogy hiánypótlásra az ajánlattételi határidõt követõen nem ad lehetõséget. A kérelmezõ tehát már 2001. július 31. napján tudomással bírt a felhívás és a dokumentáció tartalmáról. Amennyiben ezek tartalmát a Kbt. rendelkezésével ellentétesnek ítélte, úgy a törvényben elõírtak szerint ezek kifogásolására jogszerûen ezen idõpontot követõen 15. napon belül lett volna lehetõsége, tehát 2001. augusztus 15. napjáig érvényesíthette volna eredményesen jogorvoslati eljárás kertében ezen kifogásait, a 2001. augusztus 27. napján benyújtott kérelme már elkésett az ajánlati felhívás és dokumentáció jogellenessége körében.<br>
Ezt követõen a Döntõbizottság megvizsgálta, hogy ajánlatkérõnek a kérelmezõ kizárása körében hozott döntése megfelel-e a Kbt. rendelkezéseinek és ezzel összhangban az ajánlati felhívás és dokumentációban foglaltaknak.<br>
Ajánlatkérõ az ajánlati felhívás 11. a) pontja 6. francia bekezdésben elõírta, hogy csatolni kell a vám-, társadalombiztosítási és központi adóhatóság által kiállított igazolásokat arról, hogy nincs 1 évnél régebben lejárt fizetési kötelezettsége.<br>
Ezen elõírás összhangban van a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésével, mely rögzíti, hogy a köztartozásokról, az azt nyilvántartó hatóság eredeti vagy másolati igazolását kell csatolni.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése alapján az ajánlatkérõnek ki kell zárnia az eljárásból azt az ajánlattevõt, aki a Kbt. 46. §-ában foglaltak ellenére nyújtotta be ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Mind a törvény fent idézett 46. § (5) bekezdése, mind az ajánlati felhívásban foglaltak egyértelmûek a tekintetben, hogy a köztartozásokra vonatkozóan az azt nyilvántartó hatóság igazolását kell csatolni és nem elegendõ a cégjegyzésre jogosult nyilatkozata a hatósági igazolás helyett.<br>
A kérelmezõ ajánlatában nem csatolta a vámtartozás vonatkozásában az illetékes Vám és Pénzügyõrség igazolását, hanem csak a cégjegyzésre jogosult ügyvezetõ nyilatkozhatott arról, hogy vámtartozása nincs.<br>
A fent citált elõírások alapján kérelmezõ nem a törvényben foglaltak és a felhívásban meghatározottaknak megfelelõen igazolta, hogy nem áll fenn vámtartozása. A hatóság igazolását nem pótolja az ügyvezetõ nyilatkozata, így ajánlatkérõ jogszerûen állapította meg, hogy a vámigazolás hiánya miatt érvénytelen az ajánlat és nem vehet részt az eljárás további szakaszában a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján.<br>
A Döntõbizottság álláspontja, hogy a kérelmezõ ajánlatából hiányzó vámigazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében megfogalmazottak alapján egyben kizárási okként szolgál, azonban az mind az érvénytelenség mind a kizárás eredménye, hogy az ajánlattevõ nem vehet részt az eljárás további szakaszában, így sem az alkalmatlanság vizsgálatára, sem ajánlata értékelésére nem kerülhet sor.<br>
Ajánlatkérõ a kérelmezõ vonatkozásában az érvénytelenségen túl alkalmatlanságot is megállapított, nevezetesen, hogy kérelmezõ alkalmatlan, mert elõzõ évi mérlege negatív volt.<br>
A Döntõbizottság fent kifejtett álláspontja alapján az alkalmatlanság kérdése vizsgálatának nincs relevanciája, hiszen a kérelmezõ ajánlatának hiányossága miatt kizárásra került, így az alkalmasság vizsgálatában sem vehetett volna részt az ajánlata figyelemmel a már idézet <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére. Az alkalmasság vizsgálata ugyanis már feltételezi az ajánlat érvényességét, az érvényesség megállapítását követõen a közbeszerzési eljárás további szakaszában kerül megállapításra az alkalmasság, amelyben már csak érvényes ajánlatok vehetnek részt.<br>
A döntõbizottság e körben figyelembe véve a kérelmezõ kérelmét csak arra kívánja felhívni a figyelmet, hogy a felhívásban csatolni kért 2000 évi egyszerûsített éves beszámoló a 2000. éven kívül még az 1999. évre vonatkozóan is tartalmazta a mérlegadatokat. Ajánlatkérõ alkalmatlansági feltételként írta elõ, ha a mérlegadatok alapján az ajánlattevõ gazdálkodása a vizsgált évek bármelyikében veszteséges volt, így vizsgálat tárgyát képezheti ajánlatkérõ számára mind az 1999. év és a 2000. év is.<br>
Megalapozatlan a kérelmezõnek azon kifogása is, hogy ajánlatkérõ hiánypótlás keretében pótoltathatta volna a hiányzó igazolást.<br>
A törvény a hiánypótlás lehetõségét szabályozó 43. § (4) bekezdésében csak lehetõséget biztosít ajánlatkérõnek arra, hogy a hiánypótlás lehetõséggel éljen, miszerint "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."<br>
Ajánlatkérõ tehát akkor amikor nem élt a hiánypótlás lehetõségével nem követett el jogsértést, ezt kérelmezõ nem is sérelmezheti eredményesen.<br>
Ajánlatkérõnek kötelezettsége a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése alapján, hogy az ajánlatok felbontásakor ismertesse az ajánlatkérõ nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Ajánlatkérõ a dokumentációban kérte, hogy csatoljanak az ajánlathoz felolvasólapot, amelyen azokat az adatokat kell szerepeltetni, amelyet az ajánlatok bontásakor ajánlatkérõnek ismertetnie kell. A felolvasólap tartalma csak megismétli az ajánlatban már szereplõ adatokat, ezen adatok az ajánlatból egyértelmûen megállapíthatóak, csatolásának célja az ajánlatkérõ számára törvényben elõírt kötelezettsége teljesítésének megkönnyítése volt. A felolvasólapon közölni kért adatokat az ajánlatnak kötelezõen tartalmaznia kellett, ezen adatok nélkül az ajánlat ténylegesen – egyrészt a törvényrendelkezései miatt, másrészt a dokumentációban elõírtak miatt – érvénytelenséget eredményeztek volna.<br>
Ajánlatkérõ a felolvasólap vonatkozásában nem fogalmazott meg érvénytelenségi okot, a bontás során nyertes ajánlata megfelelõen tartalmazta a részletes árajánlatot – amely hiányához ajánlatkérõ ténylegesen érvénytelenségi feltételt írt elõ – amely alapján a kért ellenszolgáltatás összege ismertetésre kerülhetett.<br>
A Döntõbizottság álláspontja szerint az ajánlatkérõ által érvényesnek minõsített és elbírált ajánlatok megfeleltek a felhívásban és a dokumentációban foglalt feltételeknek, így ajánlatkérõ jogszerûen járt el a közbeszerzési eljárás során az érvényesség körében döntésének meghozatalakor.<br>
A fentiek alapján kérelmezõnek a többi ajánlatkérõ által érvényesnek minõsített ajánlattevõ érvénytelenségére való hivatkozása alaptalan.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) h. pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 3.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>