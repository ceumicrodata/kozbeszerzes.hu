<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8600)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.291/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az FVM Magyar Közösségi Agrármarketing Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az FVM Magyar Közösségi Agrármarketing Centrum Kht. (1055 Budapest, Kossuth L. tér 11., a továbbiakban: ajánlatkérõ) "az Agrofood Nyíregyháza 2001. június 28.–július 1. és a Pécs-Expo-Vinfood nemzetközi élelmiszer-ipari és borászati szakkiállítás Pécs 2001. június 27.–július 1." tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek az eljárást lezáró döntését – a pécsi kiállításra vonatkozóan – megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ 2001. április 23-án hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását ajánlatkérõ azzal indokolta, hogy a Földmûvelésügyi és Vidékfejlesztési Minisztérium kizárólagos tulajdonában álló gazdálkodó szervezetként feladata a magyar mezõgazdasági termékek hazai és külföldi népszerûsítése. A tulajdonos 2001. április 9-én kelt levelében engedélyezte ajánlatkérõnek, hogy a beszerzés tárgyát képezõ kiállítások megszervezésére hirdetmény közzététele nélküli tárgyalásos eljárást folytasson le.<br>
Ajánlatkérõ tehát ekkor volt abban a helyzetben, hogy a közbeszerzési eljárását megindítsa, azonban a teljesítési idõponthoz képest más eljárásfajta választására nem volt lehetõség, mivel a kiállítások kezdõ idõpontja 2001. június 27., illetve június 28.<br>
Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását, mely szerint ajánlattételre az alábbi cégeket hívta fel: a Mahír Kft.-t, Studio Nova Kft.-t, Install Bt.-t, majd utólag a Pécsi Ipari Vásár Kft.-t.<br>
Az ajánlati felhívás szerint az ajánlattételi határidõ és az elsõ tárgyalás idõpontja 2001. május 7. A tárgyalás idõpontját ajánlatkérõ a késõbbiekben 2001. május 9-re módosította.<br>
A részajánlattétel megengedett volt. A Nyíregyházán megrendezendõ kiállításra ajánlatot tett az Install Bt., a Mahír Kft. és a Studio Nova Kft., a pécsi kiállításra a Mahír Kft. és a Pécsi Ipari Vásár Kft.<br>
A közbeszerzési eljárás lefolytatásának során vált ajánlatkérõ elõtt ismertté, hogy az Agrofood-Nyíregyháza kiállítás megrendezésére az ajánlatkérõ által elõzetesen ismert idõpontban nem kerül sor, a kiállítás megrendezése 2001 októberében várható.<br>
Ajánlatkérõ a várható teljesítési idõpontra figyelemmel a fenti részteljesítés vonatkozásában az eljárás eredménytelenné nyilvánításáról döntött, mivel ez esetben a rendkívüli sürgõsséget indokló körülmények nem állnak fenn, a beszerzésére nyílt eljárást folytat le.<br>
A másik kiállítás esetén az ajánlattevõkkel a tárgyalás megtartására 2001. május 9-én sor került, ahol ajánlatkérõ a módosított ajánlatok benyújtására határidõként a 2001. május 14-ét jelölte meg, a végsõ tárgyalások idõpontjaként pedig 2001. május 15-ét.<br>
Az eredményhirdetésre 2001. május 16-án került sor. A nyertes ajánlattevõvel az ajánlatkérõ 2001. május 31-i nyilatkozata szerint a szerzõdéskötésre nem került sor.<br>
A Döntõbizottság elnöke 2001. május 8-án kezdeményezett ajánlatkérõ közbeszerzési eljárása ellen jogorvoslati eljárást, mert álláspontja szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint jogszerûen alapította a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára. Jelen esetben a rendkívüli sürgõsség feltételei fennálltak, nem ajánlatkérõ mulasztására vezethetõ vissza az a tény, hogy a tulajdonos késedelmesen engedélyezte számukra a kiállításokon való részvételt. Ajánlatkérõ csak az engedély, illetõleg a pénzügyi fedezet biztosításakor volt abban a helyzetben, hogy a közbeszerzési eljárását megindítsa.<br>
A Döntõbizottság a közbeszerzési eljárásban keletkezett iratok alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban fent idézett jogszabályhely feltételei fennálltak-e. E szakasz akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók.<br>
A Döntõbizottság vizsgálta, hogy ajánlatkérõ mikor szerezhetett tudomást a kiállításokról, azaz részérõl elõre nem látható volt-e a kiállítások megrendezése. Ennek alapján az ajánlatkérõ részérõl az elõre nem látható helyzet elõállásáról nem beszélhetünk, hiszen ajánlatkérõ elõtt elõzetesen ismert volt a kiállítás idõpontja és az a tény, hogy azon részt kíván venni. A korábbi eljárásokban ajánlatkérõ által sem vitatottan a kiállítások idõpontjáról azok megrendezése elõtt legalább egy évvel információval rendelkezik.<br>
Ennek alapján ajánlatkérõnek a beszerzését úgy kellett volna megszerveznie, hogy a nyílt eljárás lefolytatására kellõ idõ álljon rendelkezésére. A rendkívüli sürgõsség fennállása tehát nem elõre nem látható okból következett be. A törvényi tényállásnak ezen feltétele nem valósul meg, és a törvényi tényállás egy feltételének hiánya már megalapozza, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás jogsértõ.<br>
Ajánlatkérõ állítása szerint az elõre nem látható ok bekövetkezése nem az õ mulasztására vezethetõ vissza.<br>
A Döntõbizottság azonban nem fogadta el ajánlatkérõnek azon védekezését, hogy korábban a közbeszerzési eljárás megindítására azért nem volt lehetõsége, mert a tulajdonosi jogokat gyakorló FVM csak késedelmesen engedélyezte ajánlatkérõ részére a kiállításon való részvételt. A Döntõbizottság álláspontja szerint ajánlatkérõ mulasztására vezethetõ vissza, hogy a beszerzés tárgyát képezõ kiállítás jóváhagyása érdekében kellõ idõpontban nem intézkedett, nem tett meg mindent annak érdekében, hogy a jóváhagyást kellõ idõben megszerezze.<br>
Az ajánlatkérõ és a tulajdonos közötti nem megfelelõ szervezési kapcsolat nem eredményezheti azt, hogy ajánlatkérõ beszerzéseit rendszeresen hirdetmény közzététele nélküli tárgyalásos eljárás formájában bonyolítsa le, figyelmen kívül hagyva, hogy a hirdetmény közzététele nélküli tárgyalásos eljárás alkalmazását a közbeszerzési törvény csak kivételes esetekben teszi lehetõvé.<br>
A Döntõbizottság megállapította tehát, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen esetben nem álltak fenn.<br>
A Döntõbizottság rámutat arra, hogy ajánlatkérõnek még a beszerzés szükségességének eldöntése elõtt tisztában kell lennie ajánlatkérõi mivoltából fakadó kötelezettségeivel. Ha ajánlatkérõ rendelkezik azon jogokkal, amelyet õt ajánlatkérõi feladatainak gyakorlására felhatalmazzák, akkor közbeszerzési eljárása során csak és kizárólag a Kbt. szabályai szerint folytathatja le a beszerzését, és ha a Kbt. elõírásait megsérti, nem háríthatja át ennek felelõsségét felettes szervére, illetve tulajdonosára. A felettes szerv vagy tulajdonos és ajánlatkérõ közötti szervezeti szabályozatlanságok vagy mûködési zavarok csak magyarázhatják, de nem mentik ajánlatkérõ esetleges jogsértõ magatartását. Ajánlatkérõ és tulajdonosa között fennálló belsõ szervezeti szabálytalanságok nem eredményezhetik a Kbt. 70. § (1) bekezdés c) pontjára alapított eljárás jogszerûségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján az eljárást lezáró döntést megsemmisítette a pécsi kiállítás tárgyában. A nyíregyházi kiállítás tárgyában folytatott eljárás eredménytelenné nyilvánításra tekintettel a megsemmisítés kimondása nem volt indokolt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 31.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>