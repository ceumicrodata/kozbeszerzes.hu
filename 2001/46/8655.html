<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8655)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.548/12/2001.<br>
<br>
Tárgy: a MOL Rt. jogorvoslati kérelme a Fejér Megyei Állami Közútkezelõ Kht közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barcza Klára ügyvéd (1093 Budapest, Közraktár u. 32.) által képviselt MOL Magyar Olaj- és Gázipari Rt. (1093 Budapest, Közraktár u. 30., továbbiakban: kérelmezõ) jogorvoslati kérelmének – melyet dr. Somlai Ildikó jogtanácsos (8000 Székesfehérvár, Berényi út 13.) által képviselt Fejér Megyei Állami Közútkezelõ Kht (8000 Székesfehérvár, Berényi út 13., továbbiakban: ajánlatkérõ) VTSZ 2710006601 számú gázolaj és VTSZ 2710002900 számú gázolaj beszerzése tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. július 11-én megjelent számában a rendelkezõ részben megjelölt beszerzés tárgyában.<br>
A felhívásban ajánlatkérõ a hat telephelyének vonzáskörzetében (lehetõleg 5 km-en belül) lévõ töltõállomást jelölte meg a teljesítés helyeként. Telephelyenként részajánlatot is lehetett tenni, valamint több változatú ajánlat is megengedett volt.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, melyet 0–10-ig terjedõ pontozással, a következõ részszempontok és azokhoz rendelt súlyszámok alapján kívánt kiválasztani:<br>
részszempontok	súlyszámok<br>
– üzemanyagtöltõ állomások területi elhelyezkedése, teljesítési hely közelsége a telephelyhez viszonyítottan	5<br>
– ajánlati ár	3<br>
– fizetési feltételek	2<br>
Az ajánlattételi határidõre, augusztus 14-re a kérelmezõ, a Shell Hungary Rt. és az OMV Hungária Kft. nyújtott be ajánlatot. Kérelmezõ egyik ajánlata valamennyi telephelyre vonatkozott 3 Ft/literes árkedvezménnyel (egyesített ajánlat), a másik ajánlata külön-külön tartalmazta az egyes telephelyekre való szállítás feltételeit, az egyes telephelyekre vonatkozó ajánlatot itt részajánlatként adta. Ajánlatkérõ a Shell Hungary Rt. és az OMV Kft. ajánlatát érvénytelennek nyilvánította. A kérelmezõ részajánlatait elbírálta, ezek közül csak a bodajki telephelyre vonatkozót fogadta el. Az egyesített ajánlat elbírálására nem került sor. Az augusztus 28-án tartott eredményhirdetésen így a közbeszerzési eljárást – a bodajki telephely kivételével – ajánlatkérõ eredménytelennek nyilvánította.<br>
Kérelmezõ szeptember 5-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a kérelmezõ július 19-én kelt levelére július 25-én adott válaszlevelében, valamint a július 27-én kelt levelére augusztus 7-én és a július 14-én kelt levélére augusztus 16-án adott válaszlevelében nem adott kielégítõ választ a feltett kérdésekre. Sérelmezte továbbá, hogy ajánlatkérõ kizárólag a bodajki telephelyre tett részajánlatát minõsítette elfogadhatónak és az egyesített ajánlatát az eredményhirdetésen és az összegzés az eljárásról dokumentumban közöltek szerint vélhetõen el sem bírálta. Kérte a jogsértés megállapítását, ajánlatkérõ eljárást lezáró döntése megsemmisítését, ajánlatkérõ kötelezését az ajánlatok újraértékelésére.<br>
Ajánlatkérõ észrevételében kérte a jogorvoslati kérelem elutasítását. A válaszlevelek tartalmával kapcsolatos kérelmezõ kifogásra közölte, hogy azok tartalmazták mindazon adatokat, melyeket ajánlatkérõ információként közölhetett az ajánlattevõvel. A kérelmezõ ajánlatainak elbírálásával kapcsolatban közölte, hogy az elsõdlegesen az elsõ részszempontot illetõen volt kedvezõtlen, amit nem ellensúlyozott a 3 Ft/liter kedvezmény. Elismerte, hogy az eredményhirdetésen és az összegzésben nem ismertette az egyesített ajánlat pontozását. A jogorvoslati eljárásban tartott tárgyaláson közölte, hogy a bodajki telephelyre még nem kötötték meg a szerzõdést kérelmezõvel.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem az ajánlatkérõ válaszleveleinek tartalmára vonatkozó kifogást illetõen elkésett, a másik sérelmezett ajánlatkérõi magatartást illetõen megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati kérelmet a Kbt. szabályait sértõ esemény tudomásra jutásától számított 15 napon belül lehet elõterjeszteni, ezen határidõ elmulasztása jogvesztéssel jár. A július 25-i, az augusztus 7-i és az augusztus 16-i tudomásra jutástól a jogorvoslati kérelem szeptember 5-én történt elõterjesztéséig a 15 napos jogvesztõ határidõ letelt. A Döntõbizottság megállapította, hogy kérelmezõ e vonatkozásban elkésetten terjesztette elõ kérelmét, ezért azt elutasította.<br>
Kérelmezõ vitatta továbbá ajánlatának értékelését. A Döntõbizottság megvizsgálta kérelmezõ mindkét ajánlatnak értékelését.<br>
Megállapította, hogy elsõ részszempont esetében ajánlatkérõ helytállóan járt el akkor, amikor annak ellenére, hogy egyetlen érvényes kétváltozatú ajánlat állt rendelkezésére, mégis a valóságos helyzetbõl kiindulva figyelembe vette, hogy kérelmezõ kútjai és az ajánlatkérõ telephelyei közötti távolság több telephely esetében számára nem elfogadható és ezt a tényt a pontozásnál érzékeltette. Ajánlatkérõ bodajki telephelyéhez kérelmezõ kútja fekszik a legközelebbi távolságra, ezért jogszerû volt a maximális pontszám. Ajánlatkérõ többi telephelyéhez képest kérelmezõ kútjai távolabb fekszenek, mint más kutak (pl. Berényi út 13. alatti telephelyhez a kérelmezõ kútja 3200 m-re van, egy másik kút 1100 m-re, a Sárbogárd István u. 1. sz. alatti telephelyhez a kérelmezõ kútja 5500 m-re van, egy másik kút 1400 m-re stb.). A Döntõbizottság ezért nem tartotta jogsértõnek, hogy ezen okból ajánlatkérõ csak a bodajki telephelyre adott ajánlatot tartotta megfelelõnek.<br>
Az ár tekintetében ajánlatkérõ a kérelmezõ "listaárához" viszonyítva értékelte az egyes telephelyekre megadott árakat, az adott pontszámok a különbséget arányosan tükrözik.<br>
A fizetési feltételek részszempontnál ajánlatkérõ a felhívásában megjelölt 30 napnál hosszabb fizetési határidõre kívánt maximális pontszámot adni, ehhez képest a kérelmezõ 30 napos fizetési határidõre, havonkénti számlázásra adott ajánlatot. Így a 8-as pontszám indokolt volt.<br>
Ajánlatkérõ a Döntõbizottság felhívásra becsatolta a teljes értékelési anyagot, azonban azt elmulasztotta ismertetni az eredményhirdetésen és az összegzésben. Ajánlatkérõ ezen eljárása jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. melléklet szerint az összegzésnek tartalmaznia kell valamennyi érvényes ajánlatra valamennyi részszempontból adott pontszámot, valamint a pontszámok indoklását.<br>
Ezzel szemben ajánlatkérõ az összegzésben nem indokolta, hogy mely részszempontból miért adta az adott pontot kérelmezõnek, valamint az sem állapítható meg az összegzésbõl, hogy az kérelmezõ mindkét változatú ajánlatára vonatkozik-e.<br>
A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. A Döntõbizottság a jogsértés kis mértékére nem alkalmazta jogkövetkezményként a bírság kiszabását ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. szeptember 5.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>