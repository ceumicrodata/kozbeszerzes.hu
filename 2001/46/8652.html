<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8652)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.521/10/2001.<br>
<br>
Tárgy: Ikarus-Trade Kft. jogorvoslati kérelme Miskolc Városi Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ikarus-Trade Kft. (1134 Budapest, Váci út 37., képviseli: dr. Tóth Zita jogtanácsos 1134 Budapest, Váci út 37. a továbbiakban: kérelmezõ) jogorvoslati kérelmének, amelyet a Miskolc Városi Közlekedési Rt. (3527 Miskolc, Szondi Gy. u. l., képviseli: Kovácsné dr. Antal Éva jogtanácsos 3527 Miskolc, Szondi Gy. u. 1. a továbbiakban: ajánlatkérõ) "68 db városi közlekedésre alkalmas szóló és csuklós alacsony padlós autóbusz beszerzése" tárgyú közbeszerzési eljárása ellen nyújtott be részben helyt adott.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés utolsó fordulatát, az 55. § (6) bekezdését. Ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõnek fizessen meg 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására vonatkozó hirdetménye a Közbeszerzési Értesítõ 17. számában 2001. április 25-én jelent meg, melyben szállítási szerzõdés keretében új városi közforgalmú közlekedési szóló, csuklós és alacsony padlós autóbuszok beszerzésére kért be ajánlatokat.<br>
Az ajánlati felhívás 3. a) pontja és a dokumentáció részletesen meghatározta a beszerzés tárgyát és mennyiségét, mely 68 db városi közlekedésre alkalmas szóló, csuklós és alacsony padlózatú autóbusz beszerzésére irányult. Az autóbuszok mûszaki paramétereit az ajánlatkérõ által rendelkezésre bocsátott dokumentáció tartalmazta.<br>
Ajánlatkérõ a beszerzés tárgya és mennyisége körében megjelölte, hogy a megadott mennyiség az ajánlatkérõ üzemeltetési, pénzügyi terveinek és az ajánlati árak függvényében &plusmn;20%-kal változhatnak.<br>
Az ajánlati felhívásban rész- és többváltozatú ajánlattételre lehetõség nem volt. A szerzõdés idõtartamát 2002. február 28-ában határozta meg. A dokumentáció tartalmazott egy felolvasólapot szállítási és vevõszolgálati szerzõdés tervezetet és mellékletet, valamint az autóbuszok mûszaki paramétereit.<br>
Az ajánlati felhívás 13. a) pontjában az ajánlatkérõ az ajánlatok elbírálásának szempontjaként az összességében legelõnyösebb ajánlatot jelölte meg az alábbi részszempontok súlyszámok figyelembevétele mellett:<br>
részszempontok	súlyszámok<br>
– ajánlati ár	11<br>
– üzemeltetési költség	10<br>
– a mûszaki tartalom	5<br>
– egyéb szolgáltatások	4<br>
Az ajánlatok részszempontok szerinti tartalmi elemeinek értékelése során adható pontszámot 1–20 pontig állapította meg az ajánlatkérõ.<br>
Az ajánlatok elbírálásának részletes szempontjait szintén a dokumentáció tartalmazta.<br>
A 2001. június 5-ei ajánlattételi határidõig ajánlatot nyújtott be az IKARUS-TRADE Kereskedelmi Kft., MB-Autó Magyarország Kft., RÁBA-JÁRMÛ és BUSZ Gyártó Kft., és a MAN Kamion és Busz Kereskedelmi Kft.<br>
Ajánlatkérõ a közbeszerzési eljárásban 2001. június 26-án meghozta az eljárást lezáró döntését, mely szerint az összességében legelõnyösebb ajánlatot a MAN Kamion és Busz Kereskedelmi Kft. nyújtotta be.<br>
Az ajánlatkérõ döntése ellen az IKARUS-TRADE Kereskedelmi Kft. nyújtott be jogorvoslati eljárást a Döntõbizottsághoz. A jogorvoslati eljárás lefolytatása után a Döntõbizottság D.454/11/2001. számú közigazgatási határozatban az ajánlatkérõ eljárást lezáró döntését megsemmisítette.<br>
Ezt követõen az ajánlatkérõ az ajánlatok értékelését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel ismételten elvégezte, majd 2001. augusztus 8-án kihirdette újabb döntését, mely szerint az összességében legelõnyösebb ajánlatot a MAN Kamion és Busz Kereskedelmi Kft. tette.<br>
Kérelmezõ a döntés ellen jogorvoslati kérelmet nyújtott be a Döntõbizottsághoz 2001. augusztus 22-én. Kérelmezõ vitatta az ajánlatkérõ újabb döntésével összefüggésben az ajánlati árra vonatkozó pontszámok megállapítását. Az üzemeltetési költségek részszempontnál az újonnan kialakított pontszámok megalapozottságát a mûszaki feltételek teljesítése és minõsége, azaz a mûszaki tartalom részszempontnál álláspontja szerint a nyertes ajánlattevõ ajánlatának érvénytelensége is felvethetõ, mivel a 6/1990. számú KöHÉM rendeletben foglalt mûszaki paramétereken belül az ECE-minõsítés paramétereivel a nyertes ajánlattevõ által megajánlott típusú buszok nem rendelkeznek. Konkrétan az ECE 66-os minõsítés vizsgálatára kérte fel a Döntõbizottságot. Az egyéb szolgáltatásokkal összefüggésben szintén vitatta az ajánlatkérõ pontozását. Álláspontja szerint az ajánlatkérõ értékelése a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésébe, illetve a Kbt. 59. § (1) bekezdésébe ütközik, ez utóbbi esetben álláspontja szerint nem a legelõnyösebb ajánlatot hirdette ki nyertesnek.<br>
Kérte a Döntõbizottságot, hogy semmisítse meg az ajánlatkérõ döntését a jogsértés megállapítása mellett, szabjon ki bírságot az ajánlatkérõvel szemben, kötelezze az eljárási költségek viselésére, valamint ideiglenes intézkedésként tiltsa meg a szerzõdés megkötését.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint az újabb értékelés során nem sérültek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése és az 59. § (1) bekezdése szerinti törvényi követelmények. Az újabb értékelésnél az ajánlatok tartalmi elemeire figyelemmel és a Közbeszerzési Döntõbizottság fenti határozatában foglalt megállapításokra tekintettel történt meg az ajánlatok értékelése. A nyertes ajánlattevõ ajánlata érvénytelensége nem vetõdhet fel a közbeszerzési eljárásban, habár elismerte, hogy az újabb döntés meghozatalakor érvényességi, illetve érvénytelenségi szempontú vizsgálatot nem tartott az ajánlatoknál, mivel azt már a korábbi döntése elõtt megtette, így csak a bírálati szempontok és az ajánlatok tartalmi elemei szerint értékelte az ajánlatokat.<br>
A MAN Kamion és Busz Kereskedelmi Kft. írásban benyújtott észrevételében hivatkozott arra, hogy kérelmezõ a jelen jogorvoslati kérelemben már nem indítványozhatja olyan tények és körülmények vizsgálatát, amelyeket az elõzõ Döntõbizottsági eljárás már érdemben elbírált. Nem hivatkozhat olyan szempontokra sem, melyekre elõzõ kérelmében nem tért ki, hiszen a jogorvoslati kérelem elõterjesztésére nyitva álló, az ajánlatának érvénytelenségére vonatkozó határidõ az ajánlatkérõ eredeti eredményhirdetésétõl számítva már eltelt. Indítványozta, hogy az IKARUS-TRADE Kereskedelmi Kft. jogorvoslati kérelmét, mint alaptalant a Döntõbizottság utasítsa el.<br>
A Döntõbizottság a jogorvoslati eljárásban ideiglenes intézkedésként a szerzõdéskötést megtiltotta D.521/4/2001. számú határozatában.<br>
A Döntõbizottság a beszerzett iratok, a tárgyaláson elhangzottak és az egyéb lefolytatott bizonyítás alapján megállapította, hogy a jogorvoslati kérelem részben alapos.<br>
A Döntõbizottságnak abban a kérdésben is állást kellett foglalnia, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére tekintettel meghozott újabb ajánlatkérõi döntéssel összefüggésben az ajánlatkérõ vizsgálatának terjedelme meddig terjedhet ki. Ezzel összefüggésben a Döntõbizottság álláspontja az, hogy amennyiben az ajánlatkérõ ismételten mérlegelés tárgyává teszi a döntése alapjául szolgáló tényezõket, akkor ezen tényezõk körében újból le kell folytatnia az egyes ajánlatok érvényességi vizsgálatát, és ezt követõen kerülhet sor az ajánlatok bírálati szempontok szerinti tartalmi vizsgálatára.<br>
A jelen jogorvoslati eljárás tárgyát képezõ döntési mechanizmusnál az ajánlatkérõ az érvényességi vizsgálatot nem végezte el, hanem arra hivatkozott, hogy azt már korábbi eljárás lezáró döntésével összefüggésben ez irányú vizsgálatát megtette, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel meghozott döntésében ezt a tényt már figyelembe vette és az ajánlatok érvényességén túlmenõen az ajánlatok tartalmi elemeit a bírálati szempontokra és a fentebb említett Döntõbizottsági határozatban foglalt ténymegállapításokra alapozta.<br>
A Döntõbizottság tehát arra az álláspontra helyezkedett, hogy a kérelmezõ jogorvoslati kérelmében az új döntéssel összefüggésben felhozhat olyan körülményeket és tényeket, így bármely ajánlat érvénytelenségének vizsgálatára irányuló elõterjesztést tehet, amelyet a korábbi jogorvoslati kérelmében még nem kifogásolt. Így a Döntõbizottság nem osztotta a MAN Kamion és Busz Kereskedelmi Kft. ezzel kapcsolatban kifejtett jogi álláspontját.<br>
Ezt követõen a Döntõbizottság megvizsgálta a nyertes ajánlattevõ ajánlata érvénytelenségére vonatkozó kifogásokat a mûszaki tartalom vonatkozásában és az alábbiakat állapította meg.<br>
A dokumentáció általános feltételek és követelmények címszó alatt elõírta, hogy a szállító vállalja saját költségén a magyarországi üzemeltetéshez szükséges engedélyek beszerzését. A szállító felelõs a fennálló elõírások betartásáért különösen a módosított 6/1990-es KöHÉM rendelet a közúti jármûvek forgalomba helyezése valamennyi engedélyének a beszerzéséért és a vevõnek átadásáért.<br>
A dokumentáció 8. pontja szerint az ajánlat csak akkor érvényes, ha a jármûvek megfelelnek a magyar és nemzetközi biztonsági elõírásoknak, a módosított 6/1990. KÖHÉM rendeletnek, továbbá a beépített fõdarabok, alkatrészek csere darabok a magyarországi kötelezõen elõírt "H" és "E" jelû minõsítéssel ellátottak.<br>
A dokumentáció az ajánlatok formai felépítése V. fejezetében a csatolandó nyilatkozatok között a következõket írta elõ.<br>
V/1. pont Nyilatkozat az alapvetõ mûszaki jellemzõk fejezetben leírtaknak való megfelelõsségrõl.<br>
V/3. pont Nyilatkozat, hogy a jármûvek megfelelnek a magyar és nemzetközi biztonsági elõírásoknak, továbbá a beépített fõdarabok, alkatrészek csere darabok a magyarországi kötelezõen elõírt "H" és "E" jelû minõsítéssel ellátottak.<br>
A MAN Kamion és Busz Kereskedelmi Kft. a fenti elõírásokra ajánlatához a következõ nyilatkozatot csatolta: Az általa forgalmazott autóbuszok megfelelnek a magyar és nemzetközi biztonsági elõírásoknak, különös tekintettel a módosított 6/1990. KöHÉM rendeletnek. Az általa ajánlott autóbuszok minden tekintetben megfelelnek az alapvetõ mûszaki jellemzõk fejezetben leírtaknak, amelytõl való eltérés a II/3.2 pont szerint az értékelésbõl való kizárást jelenti. Az általa ajánlott autóbuszokba beépített fõdarabok, alkatrészek, cseredarabok a kötelezõen elõírt "E" jelû minõsítéssel ellátottak. A nyilatkozat nem terjedt ki a "H" jelû minõsítésre vonatkozóan.<br>
A 46/1990. (XII. 28.) KHVM rendelettel módosított a közúti jármûvek mûszaki megvizsgálásáról szóló 5/1990 (IV. 12.) KöHÉM rendelet 23. § (1) bekezdése elõírja, hogy kiemelten fontos pótalkatrészek és tartozékok belföldi felhasználásra abban az esetben gyárthatók és forgalmazhatók és építhetõk be a jármûvekbe, ha a minõsítõ vizsgálatokon megfeleltek. A (3) bekezdés szerint a minõsítõ vizsgálaton megfelelõnek minõsített fõalkatrészhez és tartozékhoz a KKF (Közúti Közlekedési Fõfelügyelet) a 4. számú mellékletben meghatározott négyzetbe írt nyomtatott álló "H" minõsítõ jel használatát engedélyezi. Ugyanezen törvényi § (5) bekezdése ezen követelmény alól felmentést ad, mely szerint nem kell minõsítõ vizsgálatot elvégezni azon pótalkatrészre és tartozékra, mely a jármû gyártójától származik, amelyet a gyártó elsõ beépítési alkatrészként is használ vagy már hitelt érdemlõ módon a gyári eredeti helyett használhatónak elismert, melyet jóváhagyási jellel láttak el.<br>
A Döntõbizottság álláspontja szerint azáltal, hogy a MAN Kamion és Busz Kereskedelmi Kft. pótalkatrészek (cseredarabok) "H" minõsítési jellel való ellátottságára nem nyilatkozott, azt vállalta, hogy azok a 23. § (5) bekezdés a), b) vagy c) pontjában foglaltak valamelyikének megfelelnek, illetve meg fognak felelni, és erre tekintettel nem esnek a 23. § (1) bekezdésében foglalt elõírás hatálya alá. Erre tekintettel a Döntõbizottság arra az álláspontra jutott, hogy a "H" jelre vonatkozó nyilatkozat hiánya az ajánlat érvénytelenségét nem alapozza meg. A 6/1990 KöHÉM rendeletre vonatkozó nyilatkozat pedig megfelelt a dokumentációban elõírtaknak.<br>
A dokumentáció II. fejezetében az alapvetõ mûszaki jellemzõket kötelezõen teljesítendõnek írta elõ az ajánlatkérõ. A jármû feleljen meg az EURO–III. normáknak zajterhelésre vonatkozó adatok a megadott nemzetközi és magyar elõírások szerint. Az ajánlatok formai felépítésére elõírás volt a V/8 pontban, hogy az ajánlathoz típusbizonyítványt kell csatolni vagy nyilatkozatot a típusbizonyítvány benyújtásának tervezett idõpontjáról. Ez az idõpont legkésõbb a szállítást megelõzõ 30 nap lehet.<br>
A MAN Kamion és Busz Kereskedelmi Kft. ajánlatához a SL223, SL263 és SL283 (EURO-III. motorral szerelt kereskedelmi elnevezésû A 74 típusú szóló autóbusz típusbizonyítványát csatolta. A típusbizonyítvány határozata szerint a típusbizonyítvány érvényes 2001. december 31-ig, ezt követõen pedig kiterjesztése kérelmezhetõ. A MAN Kamion és Busz Kereskedelmi Kft. a típusbizonyítványok ajánlatkérõi átadására vonatkozóan úgy nyilatkozott, hogy az általa ajánlott SL223 szóló, az NL223 alacsony padlós és az SG263 csuklós autóbuszok típusbizonyítványait legkésõbb a szállítást megelõzõ 30 nappal az ajánlatkérõnek átadja. A MAN Kamion és Busz Kereskedelmi Kft. ajánlata szerint a szóló és alacsony padlós autóbuszt D0836, LOH03 a csuklós autóbuszt D2866 LOH23 típusú motorral kívánta szállítani, amelyek EURO–III. emissziós normákat teljesítik. A fékberendezéseket ABS és ASR berendezéssel ajánlotta mindhárom típusú autóbuszra.<br>
A Döntõbizottság tehát megállapította, hogy a MAN Kamion és Busz Kereskedelmi Kft. az autóbuszokat a továbbfejlesztett EURO–III. motorral szerelten ajánlotta meg, ezért megfelelnek a dokumentáció fentebbi követelményeinek. Továbbá az is megállapításra került, hogy az autóbuszok fékberendezése az ABS-, ASR-elõírást teljesíti, ezért ebben a mûszaki specifikációs körben sem merült fel az ajánlat érvénytelensége.<br>
Az üzemanyag fogyasztás számítására a dokumentáció nem adott elõírást. Mind a kérelmezõ, mind a MAN Kamion és Busz Kereskedelmi Kft. az útviszonyok, megállók távolsága, idõjárás stb. tényezõk, illetve a gyári adatokra tekintettel mûszaki becsléssel határozta meg az üzemanyag felhasználást. Az autóbuszok fogyasztását a MAN Kamion és Busz Kereskedelmi Kft. 32-34 1/100 km értékben, a csuklós autóbuszokét 38 1/100 km értékben adta meg. Az EURO–III. motor 3-4 literes többletfogyasztását az adatok igazolták.<br>
Kérelmezõ számítása szerint az SL223 típusú szóló autóbusz befogadóképessége az ENSZ–EGB elõírás és a KöHÉM rendeletben, illetve annak dokumentációban elõírtak betartása esetén összesen 71 utas. A 6/1990 (IV. 12.) KöHÉM rendelet 20. § (4) bekezdése elõírja, hogy a szállítható személyek számát a terhelhetõségen belül az álló utasok elhelyezésére szolgáló terület minden négyzetméterére menetrend szerinti helyi forgalom lebonyolítására készült autóbusz esetén 8 személy figyelembevételével kell meghatározni.<br>
Az ajánlatkérõ ennél szigorúbb elõírást adott. A dokumentáció az alapvetõ mûszaki jellemzõk 1.1. pontjában a férõhelyekre a következõ elõírásokat tartalmazta: szóló autóbusz minimum 75 fõ (5 fõ/m2 állóutas-terheltséggel számolva) ülõ/álló utas aránya minimum 25%. Csuklós autóbusz minimum 120 fõ 5 fõ/m2 állóutas-terheltséggel számolva ülõ/álló utas minimum 25%, szállítható utasok számát a lehetséges ülés elrendezési változatoknak megfelelõen az autóbusz maximális terhelése alapján megállapított szállítható személyek számát és 5 fõ/m2 álló utas hasznos alapterületi leterheltség alapján kellett megadni.<br>
A MAN Kamion és Busz Kereskedelmi Kft. a szóló autóbuszon a szállítható személyek számát 28 ülõhelyben, illetve igény szerint és 47 állóhelyben, illetve ülõhelytõl függõen igény szerint adta meg.<br>
A Döntõbizottság ezzel összefüggésben megállapította, hogy az SL223 típusú szóló buszra 75 férõhelyet az ülõ- és állóutas-arány 37,3%-ban megajánlotta a MAN Kamion és Busz Kereskedelmi Kft., amely megfelelt a dokumentáció szigorú elõírásának. Ezért ebben a körben sem merült fel az ajánlat érvénytelensége.<br>
Az ajánlatkérõ a dokumentációban a II. mûszaki követelmények 2. pontjában írta elõ a speciális konstrukciós elvárásokat, amelyekre elõírás volt, hogy a leírt mûszaki tartalomtól csak indokolással lehetett eltérni. A mûszaki specifikációt ajánlatkérõ a jármû fõegységeire bontottan határozta meg a dokumentációban. A motorra vonatkozó elõírások között volt a motortéri tûzjelzõ és a SEPAR rendszerû üzemanyagszûrõ.<br>
A Döntõbizottság megállapította, hogy a MAN Kamion és Busz Kereskedelmi Kft. ajánlata tartalmazta a SEPAR rendszerû üzemanyagszûrõt és a motortéri tûzjelzõt opcióként, amely az opciós listában 74 000 Ft értékben került megajánlásra. Ezért e körben nem állapítható meg az ajánlat érvénytelensége.<br>
A Döntõbizottság tehát megállapította, hogy azok az érvénytelenségi felvetések, amelyekre a kérelmezõ a jogorvoslati kérelmében és annak kiegészítésében hivatkozott nem megalapozottak; a MAN Kamion és Busz Kereskedelmi Kft. ajánlata mûszaki tartalmában megfelelt az érvényességi követelményeknek, ezért a jogorvoslati kérelem e részében nem alapos.<br>
Ezt követõen a Döntõbizottság megvizsgálta az ajánlatkérõ értékelését a bírálati szempontok és az ajánlatok tartalmi elemeire figyelemmel, és a következõ megállapításokat tette.<br>
Ajánlatkérõ az ajánlati ár értékelésére vonatkozóan határozta meg a dokumentációban, hogy figyelembe veszi a speciális követelményekben megadott feltételekhez történõ mûszaki illeszkedés árat korrigáló hatását, majd második lépésben az így képzett árat felszorozza a beszerzési darabszámmal. Az adott pontszám az összes beszerzés megvalósítása esetén a szerzõdéses ár összehasonlítását tükrözi.<br>
Kérelmezõ az ajánlatok bontási jegyzõkönyve szerint a szóló autóbuszra 43 M Ft/busz, az alacsony padlózatú autóbuszra 43 M Ft/busz, és a csuklós autóbuszra 41,5 M Ft/busz nettó ajánlati árat ajánlott meg. A MAN Kamion és Busz Kereskedelmi Kft. a szóló autóbuszra 29 430 700 Ft/busz, alacsony padlós autóbuszra 41 496 000 Ft/busz és a csuklós autóbuszra 41 365 400 Ft/busz nettó ajánlati árat ajánlott meg. Az ajánlatkérõ a bontáskori ajánlati árat korrigálta abból a szempontból, hogy az általános és speciális mûszaki követelményeknek megfelelõen azonos mûszaki tartalom mellett tudja összehasonlítani az ajánlati árakat.<br>
Az ajánlatkérõ az ajánlatok értékelésekor az alábbi fõ egységekre tekintettel korrigálta mind a kérelmezõ, mind a MAN Kft. bontáskori ajánlati árát.<br>
A dokumentáció elõírta (2.3, 2.4), hogy a futómûvek, mint fõdarab tekintetében opciós lehetõségként a kormányzott, a hajtott és a szabadon futómûre tárcsafékes mûszaki megoldásra is ajánlatot kellett tenni. A kérelmezõ által ajánlott szóló buszok mindkét futómûve tárcsafékes, a csuklós busz mindhárom futómûve dobfékes kivitelû volt. Opcióként a csuklós busz elsõ futómûvének tárcsafékkel történõ gyártása esetére nettó 146 700 Ft/autóbusz többlet árat ajánlott meg.<br>
A MAN Kft. a szóló normál buszra elöl tárcsa, hátul dobféket, a szóló alacsony padlós buszra mindkét futómûre tárcsaféket, a csuklós busz elsõ futómûvére tárcsa-, a másik kettõre dobféket ajánlott.<br>
A kormányzott és a szabadonfutó futómûre elõírás volt, hogy a zsírzás lehetõleg központi kenõberendezéssel történjen. A kérelmezõ ajánlata szériatartozékként tartalmazta a központi zsírzó berendezést, a MAN Kft. az alacsony padlós buszra úgy nyilatkozott, hogy ilyen berendezés nem kell, a másik két típusra opcióként Vogel típusú központi zsírzót ajánlott összesen nettó 22 970 000 Ft értékben.<br>
A kocsiszekrény jelenlegi színösszetételére opciós ajánlatot lehetett tenni a jármû festésére. (Dokumentáció 2.8.1 pont)<br>
A kérelmezõ a használatos színre festésre tett ajánlatot, a MAN Kft. a színre festésre opciós ajánlatot adott nettó 29 700 000 Ft értékben.<br>
Ajánlatkérõ a korrekciók elvégzése során a kérelmezõ által ajánlott alacsony padlós busz árát változatlanul hagyta, a szóló busz árát nettó 42 822 800 Ft-ra csökkentette, a csuklós busz árát 41 646 700 Ft-ra emelte, összesen az ajánlati árát 2 863 617 400 Ft nettó árra korrigálta.<br>
Kérelmezõ ajánlati árát a szóló busznál az elsõ futómû tárcsaféke helyett a dobfék árával vette figyelembe az ajánlatkérõ, valamint tekintettel a MAN Kft. hasonló kivitelére, csuklós busz elsõ futómûve dobféke helyett a tárcsafék árával korrigálta.<br>
Ajánlatkérõ a MAN Kft. ajánlati árát a szóló busz 30 555 700 Ft, az alacsony padlós busz 41 796 000 Ft, a csuklós busz 42 762 400 Ft nettó árra korrigálta, összesen 2 695 121 551 Ft nettó árat vett figyelembe az ajánlatok értékelésénél. A MAN Kft. korrigált nettó ajánlati árát a festés, a hidegindító és a központi zsírzó berendezés opciós árával és a devizaszorzóval az ajánlatkérõ megnövelte és a buszok egyedi árait ennek megfelelõen korrigálta.<br>
A Döntõbizottság álláspontja szerint az ajánlatkérõ korrekciója nem volt jogsértõ, mivel a dokumentáció speciális mûszaki követelményeinek kielégítése érdekében szükséges volt a különbözõ mûszaki tartalmú és az opciós tételekre is figyelemmel azonos mûszaki tartalomnak megfelelõ korrigált ajánlati árakat összehasonlítani.<br>
Az ajánlatkérõ a MAN Kft. legalacsonyabb árát 20 ponttal az ezt követõ kérelmezõét 18,82 ponttal, valamint a másik két ajánlatot is az árakkal arányos pontszámmal értékelte.<br>
A Döntõbizottság álláspontja szerint a pontszámítás az arányosítás elvének megfelelt.<br>
A második részszempont a mûszaki tartalom volt, amelyet a dokumentáció szerint, a speciális elõírásoknak való minél teljesebb körû megfelelés szempontjából vizsgált az ajánlatkérõ. Az eltérésre – magyarázattal – lehetõség volt.<br>
A speciális mûszaki elõírásokat 15 paraméterre vonatkozóan értékelte az ajánlatkérõ. A maximális 20 pontból, paraméterenként 1,33 pont volt az elõírást kiválóan teljesítõ vállalás, a teljesítõ 0,88, az elfogadható szintû 0,44 pontot ért.<br>
A kérelmezõ ajánlata a speciális elõírások valamennyi paraméterét vagy gyártmányként, vagy a lehetõségként megadott opciós elõírással teljesítette. Az ajánlatkérõ által üzemeltetett autóbuszok elõírt színre festését gyári kivitelezéssel, alapajánlati árában tartalmazta, erre külön opciós árat nem ajánlott.<br>
Az ajánlatkérõ értékelése szerint egy alszempont kivételével valamennyi paraméterre 1,33 pontot adott. A színre festés opciós ajánlat hiánya miatt a kocsiszekrény paraméterre 0,88 pontot, összesen 19,56 pontot kapott kérelmezõ.<br>
A Döntõbizottság álláspontja szerint a kérelmezõ azáltal, hogy a színre festést gyári kivitelben és nem opcióként ajánlotta, nem teljesítette a speciális elõírásokat, mivel a dokumentáció az új beszerzésû jármûvek meghatározott színösszetételére opciós árat kellett adni.<br>
A Döntõbizottság álláspontja szerint a kocsiszekrény paraméterre 0,44 pontot kellett volna kérelmezõnek adni és ezzel a részszempontra 19,11 pont lett volna a helyes pontszám.<br>
A MAN Kft. a normál szóló és a csuklós autóbusz hajtott futómûvére nem ajánlott tárcsaféket, a tárgyaláson tett nyilatkozata szerint azért, mert azt nem gyártja; ezen paraméterre 0,44 pontot adott az ajánlatkérõ.<br>
A légfékrendszer elõírásai közül a nyitott ajtó esetén 3 km/h sebesség alatt a megállófék automatikus kapcsolójára a MAN Kft. a normál szóló autóbuszra opcionálisan Interlock készüléket ajánlott, amelyre 0,88 pontot kapott.<br>
A kocsiszekrény paraméterei között elõírás volt az emelve vontatás lehetõsége a kormányzott futómûnél; az opciós ajánlatra 0,88 pontot adott az ajánlatkérõ.<br>
A vezetõtérben a klímaberendezés opciós ajánlatára, mivel annak típusát nem adta meg, 0,88 pontot adott az ajánlatkérõ.<br>
A Döntõbizottság álláspontja szerint az elõírt opciók közül a tárcsafékre az elõzõek szerint a MAN Kft. nem tett ajánlatot, ezért ezen paraméterre a 0,44 pont helyesen került megállapításra, a klímaberendezésre a típusmegjelölés hiánya miatt az ajánlatkérõ által megállapított elfogadható szintû teljesítésnek megfelelõen nem 0,88 pont, hanem 0,44 pont lett volna a helyes értékelés.<br>
A kocsiszekrény emelve vontatására – az ajánlatkérõ értékelésével ellentétben – a MAN Kft. nem adott opciós ajánlatot, és úgy nyilatkozott, hogy az emelve vontatás károsodásokat okozhat a kocsiszekrényben, ezért csak a vontatás javasolt. Ezért ezen mûszaki paraméterre 0,44 pont lett volna a helyes értékelés.<br>
Mindezekre tekintettel a MAN Kft.-nek a mûszaki tartalom részszempontra 15,99 pontot kellett volna kapnia, az ajánlatkérõ által megállapított 17,33 pont helyett.<br>
A harmadik bírálati részszempont az üzemeltetési költség volt. Az ajánlatkérõ a dokumentációban meghatározta, hogy az ajánlatokban az 1 M km futásteljesítmény alatt várható karbantartási, üzemeltetési költségeinek alakulását, karbantartási mûveleteinek gyakoriságát, felhasznált üzemanyag-mennyiség, szervizciklusrend sûrûségét, referenciatapasztalatok értékelését, vevõszolgálati háttér megbízhatóságát, gyártási konstrukció kiforrottságát fogja értékelni mint e részszemponton belüli alszempontokat.<br>
Az ajánlatok vizsgálatából és az ajánlatkérõ értékelésébõl a következõk voltak megállapíthatók. A kérelmezõ a szóló buszok 1 M km-re esõ karbantartási költségét 16 126 388 Ft-ban, a csuklós buszokét 15 885 285 Ft nettó árban adta meg.<br>
Az átlagos üzemanyag-fogyasztást az ajánlat a 92/1997. (IV. 4.) Korm. rendeletre hivatkozással mûszaki becsléssel a szóló buszokra 27 liter/100 km, a csuklós buszokra 40 liter/100 km értékben adta meg.<br>
A dokumentáció különféle karbantartási mûveletek ciklusrendjéhez tartozóan elõírta a gyakoriság (km), az elõfordulások száma, az élettartam alatti tevékenység, a munkaidõ, a díj, valamint az anyag és díj részletezését, és összegezését. Kérelmezõ az autóbusz motorjaira a karbantartások közül 15 000 km-ként javasolta az ékszíj, levegõszûrõ ellenõrzését, az üzemanyag tápszivattyú szûrõjének, a hûtõfelület tisztítását, a sebességváltó-olaj szintjének, kardántengely meghúzottsága, fékek, lengéscsillapító, a fékrendszer levegõvesztés, görgõs fékhatás stb., valamint a felépítmény szerelvényei rögzítettségének, a villamos csatlakozások, akkumulátor ellenõrzését. Ezen túlmenõen a motor, a sebességváltó, a kardántengely, a futómûvek, a lengéscsillapító, szervo kormány, a fékrendszer, a 30, 45, 60, 150, 450, 600, 800 ezer km-enkénti karbantartásait, illetve felújításait sorolta fel az ajánlat.<br>
Ajánlatkérõ ezekbõl azt állapította meg, hogy a kérelmezõ esetében a ciklusrend mindhárom autóbusz típusnál 15 000 km volt.<br>
A referenciákra vonatkozóan a BKV Rt. összesen 460 db autóbuszra igazolta a kérelmezõvel kapcsolatos kedvezõ tapasztalatait. Az ajánlatkérõ referencialevelében a számára szállított 32 db jármû apró meghibásodásaira utalt, amelyek javítása után a megbízhatóság javult. Problémaként a pótalkatrész-szállítás akadozását említette. Az ajánlathoz csatolta referencia leveleket adó olasz és szlovák cégek az autóbuszokkal kapcsolatos kedvezõ tapasztalatukról nyilatkoztak.<br>
A vevõszolgálati szerzõdést a kérelmezõ aláírásokkal, bélyegzõvel ellátta, ajánlatához csatolta. A pótalkatrész-ellátásról szóló nyilatkozata szerint 15 évig azt biztosítja. Új budapesti központi raktárt és több helyen, így ajánlatkérõ székhelyén is konszignációs raktárt létesített. Hivatkozott még a kérelmezõ arra, hogy a legmodernebb, legutolsó fejlesztésû Ikarusz autóbuszokat ajánlotta.<br>
A MAN Kft. a szóló buszok karbantartási költségét 8 051 348 Ft, az alacsony padlós buszokét 9 057 663 Ft, a csuklós buszoké 12 408 949 Ft-ban ajánlotta az 1 M km futásteljesítményre. Az autóbuszok átlagfogyasztását a következõk szerint adta meg: szóló busz 32 liter/100 km, alacsony padlós busznál 34 liter/100 km, csuklós busznál 38 liter/100 km.<br>
A MAN motorral szerelt autóbuszok ékszíj, olajszûrõ, üzemanyagszivattyú, tömítettségi, fékrendszer stb. ellenõrzéseit, tisztítását 30, 45, 60 és 120 ezer km-enként adta meg a MAN Kft. A motor fékrendszer, futómû, kipufogórendszer felújítási periódusait 100, 150, 200, 400, 600 és 800 ezer km-enként írta elõ.<br>
Ajánlatkérõ értékelésébõl megállapítható, hogy a szóló buszokra 60, a csuklós buszokra 30 ezer km szervizciklusrendet állapított meg. Referencialeveleket 2000. decemberétõl üzemelõ 13 db szóló buszra a VT-Transzman Kft.-tõl, valamint a Vasi Volán Rt.-tõl, ahol is 1999. év végén átvett 2 db szóló és 8-10 ezer km-t futott 10 db csuklós buszra csatolt, amelyek az üzemeltetési idõszak kezdetén jelentkezõ minimális hibákat leszámítva kedvezõ véleményt tartalmaztak.<br>
Vevõszolgálati háttérként Budapesten kívül debreceni és mezõtúri szervizeket folyó év augusztusi nyitással, Tiszaújvárosban is szerviz létesítését jelölte meg a MAN Kft. Az alkatrészellátást 15 évre vállalta.<br>
A részszempontra a kérelmezõ 12,41, a MAN Kft. 15,18 pontot kapott. Az ajánlatkérõ a hat értékelési alszempontra az adható legmagasabb pontszámot a maximális 20 pont 1/6-ában 3,33-ban, 2,22 pontban a teljesít minõsítést az 1,11 pontban az elfogadható szintén teljesít minõsítést határozta meg. Az 1 M km-re esõ üzemeltetési költséget és az üzemanyag-fogyasztást az ajánlati árral azonos arányosítási számítás szerint pontozta.<br>
Az 1 M km-re esõ legalacsonyabb karbantartási költséget a RÁBA Kft. adta 424,58 M Ft-ban, amelyet az ajánlatkérõ 3,33 ponttal értékelt. A kérelmezõ 1086,46 M Ft költségére adott 1,302 pont, valamint a MAN Kft. 736,55 M Ft-ra adott 1,921 pont az alszemponton belüli arányoknak megfelelt.<br>
Az üzemanyag-fogyasztásra a kérelmezõ tette a legkedvezõbb ajánlatot; az autóbusz típusonkénti darabszámok figyelembevételével az ajánlatkérõ meghatározta a 100 km-re esõ fogyasztást, amely 2382 l és erre 3,33 pontot adott. A MAN Kft. 2440 l-es összfogyasztására adott 3,254 pont az értékek arányát kifejezte.<br>
A szervizciklus részére a kérelmezõ 15 E km-t, a legmagasabbat a MAN Kft., 60 E km-t, az MB-Autó Kft. 45 E km-t ajánlott. Az ajánlatkérõ által a MAN Kft. legkedvezõbb ajánlatára adott 3,33 pontra, valamint az MB Autó Kft.-nek arányosan adott 2,22 pontra tekintettel a kérelmezõ 1,11 pontja arányos volt.<br>
A referenciatapasztalatokat az ajánlatkérõ a legkedvezõbbnek a Rába Kft.-nél értékelte 3,33 ponttal. Az ajánlatokhoz csatolt referencialevelek alapján megállapítható volt, hogy a kezdeti kisebb meghibásodások után a referenciát adók azonosan kedvezõ tapasztalatokat igazoltak mindhárom ajánlattevõnél. Ezért a kérelmezõnek és a MAN Kft.-nek adott 2,22 pont helyett 3,33 pontot kellett volna kapni.<br>
A vevõszolgálati háttér alszempontot az ajánlatkérõ a telepített alkatrész raktár, a közeli szerviz bázis szempontjából értékelte és megállapította, hogy kérelmezõnél a referencia levél szerint kisebb hiányosságot tapasztalt korábbi vevõszolgálati ellátás során, a MAN Kft.-nek Tiszaújvárosban nyílik folyó évben szervize. Mindkét ajánlattevõ 2,22 pontot kapott. A Döntõbizottság álláspontja szerint, az ajánlatok tartalmára tekintettel a kérelmezõnél tapasztalt, jelen közbeszerzési eljárás elõtt megszûnt hiányosságokat, amelyet az ajánlatkérõ referencialevele ír bizonyított, nem lehetett volna figyelembe venni. Az értékelés alapjául a kérelmezõ ajánlatkérõhöz telepített konszignációs raktárát, kérelmezõ által elfogadott szervizelési megoldást és a raktárát MAN Kft. Tiszaújvárosban létesítendõ szervizét kellett volna figyelembe venni. A helyes pontszám kérelmezõ esetében 3,33 lett volna.<br>
A gyártási konstrukció kiforrottságát az ajánlatkérõ az ajánlatokban megadott összes, különféle típusú és eltérõ idõtartam alatt gyártott autóbusz darabszámok alapján értékelte.<br>
A kérelmezõnél 115 db autóbusz szállítását az elõzõ két évben a BKV Rt.-nek, valamint 157 db cseh és szlovák exportot és ezt 2,22 pontra értékelte.<br>
A MAN Kft.-nél 262 db-ot a szóló normál autóbuszra 1478 db-ot az alacsony padlósra, 71 db-ot a csuklós buszra, az adott pontszám ugyancsak 2,22 volt.<br>
A maximális 3,33 pontot az MB Autó Kft. kapta 1995. év 2000. évek közötti 2329 db alacsonypadlós autóbusz szállításra, valamint darabszám megjelölése nélkül, isztambuli szóló és csuklós autóbuszokra.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja az elõzõ legfeljebb három év legjelentõsebb szállításainak igazolását engedi meg.<br>
Az ajánlati felhívás és a dokumentáció az ajánlattételt megelõzõ két évre írta elõ a referenciák igazolását.<br>
Az ajánlatkérõ a gyártási konstrukció kiforrottságát kívánta vizsgálni és meghatározta, hogy ezt a megelõzõ két év szállításai alapján kívánja értékelni. Mind a kérelmezõ, mind a MAN Kft., valamint a másik két ajánlattevõ pontosan megjelölte ajánlatában, hogy a háromféle autóbuszra milyen típust kíván szállítani.<br>
A kérelmezõ 400-as típuscsaládba tartozó, IK 412 és 435-ös típusokat ajánlott és megjelölte, hogy az elmúlt két évben ezekbõl hány db-ot és hova szállított. A referencia levelekbõl megállapítható volt, hogy ajánlatkérõnek is szállított a kérelmezõ, amelyet nem értékelt ezen alszempontból. Nem volt az ajánlatból megállapítható viszont, hogy cseh és szlovák relációban volt-e az értékelésnél figyelembe vett 157 db autóbusz szállítás.<br>
A MAN Kft. SL 223 típusú szóló, NL 223 típusú alacsonypadlós és SG 263 típusú csuklós autóbuszt ajánlott. Referencialistája az általa gyártott jármûvek széles körét mutatta be az ajánlatában a városi buszoktól a turista buszon keresztül a teherautókig. A szállított mennyiséget 1995-2001. évekre és a célországokra adta meg. Az ajánlatkérõ értékelésében figyelembe vett 262 db szóló és 71 db csuklós autóbuszról nem lehetett megállapítani, hogy milyen típusok és melyik években szállították. Az alacsonypadlós NL 222 típusú kétajtós autóbusz 1996-2000. években történt 1487 db-os szállítást értékelte az ajánlatkérõ a ténylegesen ajánlott NL 223 típus helyett, amelybõl 1999-ben és 2000-ben összesen 64 db szállítását mutatta be a MAN Kft.<br>
Az MB Autó Kft. 0 345 típuscsaládba tartozó normál és csuklós, valamint 0 530 alacsonypadlós autóbuszt ajánlott.<br>
A 0 345 típusokra 1996-2001 közötti idõszakra évenként és célországonként tartalmazta az ajánlat a szállított mennyiséget, amelybõl az ajánlatkérõnek módjában állt volna megállapítani az elmúlt két év szállítási darabszámát. Az ajánlatkérõ nem ezt tette, hanem a teljes idõszakra megadott teljes mennyiséget értékelte.<br>
Nem tartalmazta az értékelés – helyesen – az alacsony padlós autóbuszok mennyiségét, mivel az erre vonatkozó adatok között az ajánlattevõ nem adta meg a szállítás évét és ezért az ajánlat ezen része, a jelentõs darabszám ellenére nem volt értékelhetõ. Ezért az MB Autó Kft. ezen alszempontra adott pontszáma nem lehetett megalapozott.<br>
A Döntõbizottság megállapította, hogy a konstrukció kiforrottsága alszempontot az ajánlatkérõ az ajánlatoknak nem azon tartalmi elemeibõl értékelte, amelyet az ajánlati felhívásban meghatározott.<br>
A Döntõbizottság vizsgálata alapján e részszempontra vonatkozóan megállapította, hogy a konstrukció kiforrottsága alszempont figyelmen kívül hagyásával a kérelmezõ pontszáma helyesen: 12,40, a MAN Kft.-é 14,05 pont lett volna.<br>
A négyes részszempont egyéb szolgáltatásokra vonatkozóan a dokumentáció az alábbi alszempontokat rendelte. Fizetési feltételek, opcionális lehetõségek választéka, garanciális szavatossági feltételek minõsítése, az ajánlott vevõszolgálati háttér minõsítése, szállítási szerzõdéstervezet elfogadásának mértéke, javasolt mûszaki oktatások alszempontokra vonatkozóan ajánlatkérõ maximális pontszámot alszempontonként 3,33 pontban határozta meg.<br>
Fizetési feltételeket az ajánlati felhívás 9. pontja úgy határozta meg, hogy az ellenszolgáltatás kiegyenlítése a teljesítést követõen igazolt számla alapján annak kézhezvételétõl számított 30 napon belül, a dokumentációban a szerzõdéstervezet 4. pontja szerint a fizetési feltétel fedezetigazolás a teljes vételárra + áfa, amelyet a megrendelõ szállítónak . . . hóig átad.<br>
A kérelmezõ az elõírt követelményeket vállalta, elõleg fizetésére nem tartott igényt. Alternatívaként a beszerzés finanszírozását biztosító Raiffeisen Bank hitelajánlatát csatolta ajánlatához.<br>
MAN Kft. is vállalta az elõírt fizetési feltételeket, megfelelõ fedezetigazolást bármely magyarországi banktól, vagy lízingcég esetén elõleget nem kért. Alternatívaként ajánlotta a Volksbank lízing, a Raiffeisen Bank hitel és a CIB Bank Lízing Rt., finanszírozási ajánlatát csatolta. Az ajánlatkérõ értékelésében mindkét ajánlatra 3,33 pontot adott, amellyel a Döntõbizottság egyetértett.<br>
Az opcionális lehetõségek alszempontra külön elvárásokat a dokumentáció csak a mûszaki speciális elõírások között tartalmazott. A kérelmezõ a csuklós busz mindhárom futómûvére tárcsaféket, fûtõkészülék üzemóra számláló beépítést, vezetõtéri klímát, elektromos utas tájékoztatást, jegykiadó tálcát, rokkant kocsi lift beépítést ajánlott. A MAN Kft., 19-féle opciót ajánlott, közöttük a kérelmezõvel azonosakat a tárcsafékek kivételével, valamint többféle utas tájékoztatási rendszert, rokkant kocsi rámpát és liftet, kocsiszekrény süllyesztést, továbbá olyanokat, amely, közöttük a kérelmezõ alapajánlata tartalmazott.<br>
Az ajánlatkérõ 3,33–3,33 ponttal értékelt.<br>
Döntõbizottság álláspontja szerint mivel a kérelmezõ alapajánlatában mûszaki tartalmában olyan tételeket is megajánlott, amelyeket a MAN Kft. külön opciós tételként szerepeltetett, ezért az opciók megadása szempontjából a két ajánlat egyenértékû volt.<br>
A garanciális szavatossági feltételek alszempontra dokumentáció egyéb elvárások címû rész 3.1 pontja elõírta, hogy a garancia a felépítményre minimum 1 év, a hajtásláncra futásteljesítménytõl függetlenül 2 év, átrozsdásodás ellen minimum 6 év szavatosság. A kérelmezõ a felépítményre 1 év, a hajtásláncra 2 év km korlátozás nélküli garanciát, az egyéb egységekre a 117/1997. (IX. 10.) Korm. rendeletben foglaltak szerint vállalt szavatosságot. A MAN Kft. a dokumentációban elõírtakat vállalta, az ajánlatkérõ a két ajánlati részt azonosnak 3,33–3,33 ponttal értékelte.<br>
A Döntõbizottság álláspontja szerint az ajánlatkérõ az értékelése ezen részalszempontra vonatkozóan megfelelõ volt.<br>
A szállítási szerzõdéstervezet alszempontra mindkét ajánlattevõ kitöltetlenül kézjegyével ellátva csatolta ajánlatához a szerzõdéstervezetet. Ajánlatkérõ azonosnak értékelte a két ajánlati vállalást, 3,33–3,33 ponttal.<br>
A Döntõbizottság álláspontja szerint az ajánlatkérõ értékelése megfelelõ volt, mivel a szerzõdési feltételeket az ajánlattevõk elfogadták.<br>
A kérelmezõ a dokumentáció vevõszolgálati szerzõdéstervezetét kiegészítette azzal, hogy a szállító a gyártó bevonásával a megrendelõ telepét alkalmassá teszi, megerõsíti és minõsíti a garanciális javítások helyben történõ végzésére. A MAN Kft. vevõszolgálati szerzõdéstervezet szerelési hiányosságokra visszavezethetõ meghibásodásokat megrendelõ felelõsségkörébe és egysége terhére, valamint a garanciális esetekben annak elismerési jogát a gyártó MAN AG. részére történõ fenntartásra vonatkozóan egészítette ki.<br>
A Döntõbizottság álláspontja szerint az ajánlatkérõ értékelése megfelelõ volt, az alszempontra vonatkozóan, mivel a MAN Kft. hátrányosabb szerzõdési feltételeket ajánlott a vevõszolgálat ellátására és ezért 2,22 pontot, míg kérelmezõ 3,33 pontot kapott.<br>
Az oktatásra a dokumentációban elõírtakat mindkét ajánlattevõ részletes tematikával ajánlotta meg, amelyet az ajánlatkérõ azonosnak értékelt. A Döntõbizottság álláspontja szerint ajánlatkérõ értékelése megfelelõ volt e részalszemponton belül.<br>
Az ajánlatkérõ az egyéb szolgáltatások részszempontra az alszempontokra tekintettel a kérelmezõnek 20 pontot, a MAN Kft.-nek a maximális 18,89 pontot adta, amely értékeléssel a Döntõbizottság egyetértett.<br>
A Döntõbizottság megállapította, hogy a mûszaki tartalom és az üzemeltetési költségek egyes alszempontjait az ajánlatkérõ nem az ajánlatok tartalma szerint értékelte és pontozta.<br>
A Döntõbizottság az ajánlatok tartalmi elemei szerint, az ajánlatkérõ pontszámítási módszerével megállapította, hogy milyen pontszámot kellett volna adni a kifogásolt alszempontokra.<br>
Ezekre tekintettel a kérelmezõnek az egyes részszempontokra megítélt pontszámainak a súlyszámmal szorzott értékeinek összege 506,57 pont, a MAN Kft.-é 515,9 pont lett volna, amely azt mutatja, hogy a sorrend nem változott.<br>
A Döntõbizottság összefoglalóan tehát megállapította az ajánlatkérõ értékelésével összefüggésben, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés törvényi követelménye sérült egyrészt azáltal, hogy olyan tartalmi elemeket is az értékelés körébe von, amelyekre ajánlattevõk nem tettek ajánlati vállalásokat, másrészt az alszempontokra kiosztott arányosítási pontszámok nem helyesen lettek megállapítva. Sérült a Kbt. 26. § (2) bekezdés utolsó fordulata is azáltal, hogy az ajánlatkérõ az ajánlati felhívás és a dokumentáció követelményeiben megfogalmazott elvárásaitól bizonyos esetekben eltérõen, vagy nem vette figyelembe az ajánlati vállalásokat és eltérõen értékelte azt. Ezekben a Döntõbizottság a bírálati részszempontok teljes körére figyelemmel megállapította, hogy az ajánlatkérõ által megállapított végpontszámok, illetve részpontszámok, illetve az alszempontokra adott részpontszámok kismértékû eltéréssel csökkentik ugyan a MAN Kamion és Busz Kereskedelmi Kft. összpontszámát, de nem olyan mértékben, mely megalapozhatná azt a megállapítást, hogy a közbeszerzési eljárásban nem a MAN Kamion és Busz Kereskedelmi Kft. tette volna az összességében legelõnyösebb ajánlatot. A pontszámok Döntõbizottság általi módosítása tehát nem járt ezzel a következménnyel, hogy megfordította volna a közbeszerzési eljárásban az ajánlatkérõnek a Kbt. 88. § (6) bekezdésében meghozott döntésénél az ajánlattevõk sorrendjét.<br>
Ezekre tekintettel a Döntõbizottság a kérelmezõ azon kérelmi elemét, amely arra vonatkozott, hogy nem a MAN Kamion és Busz Kereskedelmi Kft. tette az összességében legelõnyösebb ajánlatot, a Döntõbizottság alaptalannak találta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja, d) pontja és h) pontja szerinti jogkövetkezményt alkalmazta.<br>
A Döntõbizottság mérlegelte a bírság kiszabásának lehetõségét is, mivel a kérelmezõ jogorvoslati kérelmében erre utaló indítványt is tett. A Döntõbizottság megállapította, hogy az ajánlatkérõ értékelésének hibái a pontszámok kiosztásának eltérései nem voltak olyan súlyúak, hogy az eljárás nyertesére vonatkozó döntés megalapozatlanságát okozták volna. Ezért a Döntõbizottság álláspontja szerint nem volt indokolt a bírság kiszabása az ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 24.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>