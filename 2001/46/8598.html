<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8598)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.322/9/2001.<br>
<br>
Tárgy: a Közbeszerzések Tanácsa Közbeszerzési Döntõbizottsága elnökének hivatalból kezdeményezett jogorvoslati eljárása Újkígyós Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Döntõbizottság elnöke (1024 Budapest, Margit krt. 85., továbbiakban: a Bizottság elnöke) által az Újkígyós Nagyközség Önkormányzata (5661 Újkígyós, Kossuth u. 41., továbbiakban: ajánlatkérõ) "Újkígyós Nagyközség belterületén életveszélyessé nyilvánított általános iskolai tantermek kiváltása céljából a Széchenyi Általános Iskola 7 tantermes bõvítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele, illetõleg a tárgyaláson tett nyilatkozata alapján az alábbi tényállást állapította meg:<br>
Ajánlatkérõ területén az általános iskolai tanulók több épületben nyertek elhelyezést a legutóbbi idõkig. A legnagyobb létszámban az iskola a Petõfi utca 45. sz. alatti fõépületben, kisebb részben az Arany János utca 43. sz. alatt, illetõleg a Petõfi u. 26–28. és az Iskola u. 7. sz. alatti épületekben üzemelt. Ajánlatkérõ területén 2000. március hónapban jelentõs belvízkárok keletkeztek, a károk felmérése ezt követõen megtörtént. A kárfelmérés idején még a Petõfi u. 26–28. sz. alatti épület károsodása nem vallott teljeskörûen belvízkárosodásról, amelyre vonatkozó kárigényt ajánlatkérõ be is jelentette a Békés Megyei Katasztrófavédelmi Igazgatóságnak. A Katasztrófavédelmi Igazgatóság tájékoztatta 2000. október 24-én ajánlatkérõt arról, hogy a kormány által biztosított pénzügyi keret kimerült, így a pótigények támogatására már nincs lehetõség. A kárfelmérés alapján úgy tûnt, hogy az iskola a tanév végéig üzemelni tud.<br>
Ezt követõen 2001. február 15-én statikai állapotfelmérés történt, melynek során megállapítást nyert, hogy az épület életveszélyes. A statikai szakvélemény alapján Békéscsaba Megyei Jogú Város Polgármesteri Hivatal Közigazgatási Irodája mint elsõfokú építésügyi hatóság az épületet határozatában életveszélyes állapotúnak minõsítette, és elbontására 60 napot állapított meg. Az épület lebontása hét tantermet érintett. Ajánlatkérõ a kiesõ hét tanterem visszapótlását a Petõfi u. 45. sz. alatti iskolaépület hét tanteremmel való bõvítésében határozta el 2001. március 2-i testületi ülésén. A beruházás tervezett összköltségét 253 208 E Ft-ban határozta meg. Ebbõl a képviselõ-testület saját forrásként 126 604 E Ft biztosításáról határozott. A fennmaradó összeg biztosítására céltámogatást kívánt igénybe venni, illetõleg a Megyei Területfejlesztési Tanácstól kért támogatást. A céltámogatásról, illetõleg a Megyei Területfejlesztési Tanács támogatásának odaítélésérõl döntés még nem született, de ajánlatkérõ nyilatkozott arra vonatkozóan, hogy szükség esetén a kiesõ összeget hitelfelvétel útján biztosítani tudja.<br>
Ezt követõen ajánlatkérõ az építéshez szükséges tervezési munkák megkezdésérõl határozott és erre vonatkozóan megbízást adott a L'Kofrage Kft. részére. Az elkészült tervek alapján az ajánlatkérõ 2001. március 30-án építési engedélyt kapott. A hatóság határozata a kiadás napján jogerõre emelkedett. Ajánlatkérõ 2001. április 9-én határozatot hozott a lefolytatandó közbeszerzési eljárás indításáról, a döntési jogkörrõl, a Közbeszerzési Bizottságról és a Duplex Kft. mint megbízott lebonyolító feladatairól. Ajánlatkérõ ekkor döntött arról, hogy az eljárását hirdetmény közzététele nélküli tárgyalásos eljárás formájában bonyolítja le. A közbeszerzési eljárás lefolytatásával megbízott Duplex Kft. összeállította az ajánlati felhívást, a felhívási dokumentációt, a tervdokumentációt, az útmutatót, a szerzõdési mintát és nyilatkozatmintákat, amelyeket 2001. április 24-én ajánlatkérõ bizottsága elfogadott, egyben döntött az ajánlattevõkrõl is.<br>
Az ajánlatkérõ testületi ülésén 2001. május 2-án véglegesítette az ajánlati felhívást, a szerzõdéskötési feltételeket és az ajánlati kivonatot, illetõleg itt véglegesítette az ajánlattevõk személyét, akik részére az ajánlati felhívást megküldte 2001. május 7-én.<br>
Az ajánlatkérõ az alábbi három céget hívta fel ajánlattételre:<br>
– Bólem Építõipari Kft.,<br>
– Károlyi és Társa Építési Vállalkozó Kft., és<br>
– Politerm Plusz Építõipari Vállalkozási és Kereskedelmi Kft.<br>
Ajánlatkérõ egyidejûleg a Döntõbizottság elnökét is tájékoztatta a közbeszerzési eljárás megindításáról. A Döntõbizottság elnöke részére megküldött tájékoztatóban az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárását azzal indokolta, hogy az elsõfokú építési hatóság által 2001. február 28-i határozatával életveszélyessé nyilvánított általános iskolai tantermek pótlását szolgáló fejlesztést haladéktalanul meg kell kezdeni, és az új tanév kezdetére részben, de az oktatást zavaró munkák tekintetében teljeskörûen be kell fejezni, nem növelve a jelenlegi tantermeknek az ÁNTSZ által is kifogásolt túlzsúfoltságát.<br>
A Döntõbizottság elnöke 2001. május 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által választott eljárásfajta feltételeinek fennállása egyértelmûen nem állapítható meg, ezért indítványozta az eljárásfajta jogalapjának, illetõleg az ajánlati felhívás jogszerûségének vizsgálatát.<br>
Az ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a lebontott hét tanterembõl a gyerekeket a központi iskolába kellett áthelyezni, azonban ott emiatt nagy a zsúfoltság, amit az ÁNTSZ 2001. április 23-i szakvéleménye is tanúsít. A 400 tanuló elhelyezése csak épületbõvítéssel oldható meg, az oktatást zavaró munkákat 2001. szeptember 1-jéig el kell végezni, majd a fennmaradó munkákat december 31-i határidõvel kell megvalósítani, így a II. félévben már a megfelelõ tárgyi feltételek között kezdõdhet a tanítás. A nyári szünet kezdetéig szeretnék a szerzõdést megkötni, hogy ezt követõen a kivitelezési munkák megkezdõdhessenek. Ajánlatkérõ elõadta, hogy az ajánlattételi határidõig az ajánlatok beadása megtörtént, azonban a beérkezett ajánlatok ajánlati árai az ajánlatkérõ számára elfogadhatatlanok voltak. Ez okból ajánlatkérõ döntött a mûszaki tartalom bizonyos csökkentésérõl, és ennek alapján módosított ajánlatok beadását kérte. A módosított ajánlatok beadása 2001. június 7-én megtörtént, és ennek alapján az ajánlatok érdemi elbírálására is sor került. Az ajánlatkérõ döntött a nyertes ajánlattevõ személyérõl, de a döntését még nem hirdette ki, és a szerzõdés megkötésére még nem került sor. Ajánlatkérõ a szerzõdés megkötését legkésõbb 2001. június 16-ára tervezi.<br>
A Döntõbizottság a közbeszerzési eljárásban keletkezett iratok és ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. A meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzései eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította.<br>
Eszerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben a törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban ezen feltételek fennállnak-e. A Döntõbizottság megállapította, tény, hogy ajánlatkérõ 2000 szeptemberében felmérte a Petõfi u. 26–28. sz. alatti épületét, amelyet március hónapban belvízkár ért, azonban az ekkori kárfelmérés életveszélyt nem állapított meg, és az építményben keletkezett kár becsült értékét is 25 M Ft-ban határozta meg, a helyreállítás és újraépítés becsült költségét pedig 48 M Ft-ban. E felmérés alapján még úgy tûnt, hogy az épületben a tanév végéig a tanítás zavartalanul folytatódhat. 2001. februárban váratlanul jelentkeztek súlyos tartószerkezeti károk, így elõre nem látható helyzet következett be, amikor az építésügyi hatóság megállapította, hogy az épület életveszélyes, és annak azonnali elbontatásáról határozott. Ennek alapján megállapítható, hogy az elõre nem látható okból elõállt rendkívüli sürgõsség nem ajánlatkérõ mulasztására vezethetõ vissza. A rendelkezésre álló iratokból az is megállapítható, hogy az iskolai tanulók ideiglenes elhelyezése nem megfelelõ, a hét tanterem pótlására mielõbb szükség van. A rendkívüli sürgõsségre alapozott eljárás során létrejött szerzõdéskötés biztosítja, hogy a gyerekek megfelelõ elhelyezése mielõbb biztosítottá váljon, valamint az építési munkák a legkevésbé zavarják a tanítást. Nyílt eljárás indítása esetén az iskolai szünetben érdemi kivitelezési munkát nem lehetne végezni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a bizottság eljárására, ha e törvény másként nem rendelkezik, az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottság az eljárás során megállapította, hogy ajánlatkérõ eljárása nem volt jogsértõ, ennek alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 12.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>