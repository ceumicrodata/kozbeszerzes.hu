<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8555)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.287/11/2001.<br>
<br>
Tárgy: a TESZT Kft. jogorvoslati kérelme a Csongrád Megyei Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TESZT Kft. (5700 Gyula, Hétvezér u. 8., továbbiakban kérelmezõ) a Csongrád Megyei Önkormányzat (6741 Szeged, Rákóczi tér 1., képv.: SZÁMIT Szövetkezet 1025 Budapest, Törökvész u. 95–97., a továbbiakban: ajánlatkérõ) "mûszaki ellenõrzés végzése a Csongrád Megyei Önkormányzat Területi Kórháza, Szentes, új diagnosztikai és sürgõsségi tömb címzett támogatásból történõ megvalósítása során" tárgyú közbeszerzési eljárása ellen benyújtott jogorvoslati kérelmének helyt ad és megállapítja, hogy ajánlatkérõ megsértette a 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdését, és ezért a Döntõbizottság ajánlatkérõt 2 000 000 Ft, azaz kettõmillió forint bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ az Országgyûlés által elfogadott 2000. évi címzett támogatásokról szóló 2000. évi LXXXVI. törvény alapján a Csongrád Megyei Önkormányzat Területi Kórháza, Szentes új diagnosztikai és sürgõsségi tömb építési beruházás keretében történõ megvalósítására 1 264 000 000 Ft beruházási összeget állapított meg, amelybõl a saját erõ 126 400 000 Ft, az igényelt és megítélt támogatás pedig 1 137 600 000 Ft volt. A beruházás vonatkozásában az igényelt támogatás 4 éves ütemezésben került meghatározásra, 2000. évtõl 2003. évig terjedõen.<br>
Ajánlatkérõ a fenti elõzmények után közbeszerzési eljárás alkalmazása nélkül szerzõdést kötött a SZÁMIT Szövetkezettel az építési beruházás lebonyolítói feladataira, majd a jelen eljárás tárgyát képezõ, az építési beruházáshoz kapcsolódó mûszaki ellenõrzési feladatok elvégzésére nyílt közbeszerzési eljárást indított. Az eljárást megindító ajánlati felhívása 2000. december 6. napján került közzétételre a Közbeszerzési Értesítõ (K. É.) 49. számában.<br>
A beszerzés tárgya mûszaki ellenõrzés végzése volt az ajánlatkérõ területi korházának új diagnosztikai és sürgõsségi tömb építési beruházása megvalósítása során.<br>
Az ajánlati felhívás ellen kérelmezõ jogorvoslati eljárást kezdeményezett, mely a Döntõbizottság elõtt D/690/2000. szám alatt volt folyamatban. A Döntõbizottság D/690/17/2000. szám alatt meghozott határozatában kérelmezõ kérelmének részben helyt adva ajánlatkérõ közbeszerzési eljárás során hozott valamennyi döntését az ajánlati felhívásig visszamenõleg megsemmisítette.<br>
Ajánlatkérõ a Döntõbizottság határozatát követõen újra megvizsgálta, hogy a mûszaki ellenõrzés mint szolgáltatás beszerzése a Kbt. hatálya alá tartozik-e, és megállapította, hogy nem. Ajánlatkérõ e tekintetben a becsült értéket a korábbi eljárásban beérkezett és az eljárás során felbontott ajánlatokban szereplõ ajánlati árak alapján állapította meg a Kbt. 4. § (1) bekezdése alapján.<br>
Mivel a mûszaki ellenõrzés az építési beruházáshoz szorosan kapcsolódóan több éven át kerül teljesítésre, ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>5) bekezdése alapján az egy évre számított ellenszolgáltatás összegét meghatározva jutott arra az álláspontra, hogy a mûszaki ellenõrzés mint szolgáltatás beszerzése tekintetében nem kell alkalmaznia a Kbt.-t.<br>
A fentiek alapján ajánlatkérõ pályáztatás útján a korábbi eljárásban a 3 legalacsonyabb ajánlatot adót felkérte és kiválasztotta azt a céget amellyel a mûszaki ellenõrzést el kívánja végeztetni, és az erre vonatkozó szerzõdést 2001. február 19. napján megkötötte.<br>
Kérelmezõ 2001. május 7. napján terjesztett elõ jogorvoslati kérelmet a Döntõbizottsághoz. Álláspontja szerint azzal, hogy ajánlatkérõ a Csongrád Megyei Önkormányzat Területi Kórháza, Szentes új diagnosztikai és sürgõsségi tömb építési beruházása mûszaki ellenõrzési feladatokat az építési beruházástól elkülönülten kezelte s a beszerzés becsült értékét úgy állapította meg, hogy csak az egy évre számított ellenszolgáltatást vette figyelembe s ezáltal kivonta a beszerzést a Kbt. hatálya alól, jogsértõ módon  nem folytatott le közbeszerzési eljárást. Álláspontja szerint ajánlatkérõ ezen eljárása ellentétes a törvény céljaként megfogalmazott "közpénzek felhasználása" a széles körû nyilvánosság megteremtésével, annak ellenõrizhetõségének biztosításával. Az építési beruházáshoz szorosan kapcsolódó egyes részek – közbeszerzési eljárás megkerülése céljából történõ – leválasztásával, megbontásával éppen a törvény céljaként megfogalmazott versenyeztetés válik elkerülhetõvé.<br>
Kérte a Döntõbizottságot, hogy állapítsa meg a jogsértés tényét, szabjon ki bírságot ajánlatkérõvel szemben, valamint kötelezze az eljárással felmerült költségek viselésére.<br>
Ajánlatkérõ észrevételében a megalapozatlan kérelem elutasítását kérte. Álláspontja szerint helyesen járt el annak eldöntésénél, hogy a mûszaki ellenõrzés végzésére mint szolgáltatásra le kell-e folytatni közbeszerzési eljárást. A Kbt. pontosan meghatározza azokat a szabályokat, amelyek alapján a Kbt. hatálya alá tartozó szervezetnek el kell döntenie, hogy a megvalósítani szándékozott beszerzésének értéke eléri-e a törvényben meghatározottak szerinti értékhatárt vagy sem, és erre tekintettel kell-e közbeszerzési eljárást lefolytatni.<br>
Elõadta, hogy a jelen ügy tárgyát képezõ mûszaki ellenõrzés szolgáltatás, mely több év alatt valósul meg. A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>5) bekezdése pedig szabályozza, hogy a több évre kötött szerzõdés esetén a beszerzés 1 éves értéke alapján kell eldönteni, hogy a beszerzés a Kbt. hatálya alá tartozik-e. Ajánlatkérõ a korábbi eljárásban adott legmagasabb árajánlatból és abból kiindulva, hogy az építési beruházás 3 év alatt valósul meg, s ezáltal a mûszaki ellenõrzés is, a figyelembe vett ellenszolgáltatás összegét – figyelembe véve a támogatás odaítélésénél meghatározott ütemezést is – 3 évre egyenlõen elosztva határozta meg az 1 éves beszerzési értéket. Ezen számítás alapján állapította meg, hogy az 1 éves összeg nem éri el a szolgáltatások esetén meghatározott nettó 9 M Ft-os értékhatárt, s így ajánlatkérõ nem köteles a mûszaki ellenõrzés végzését közbeszerzési eljárás útján beszerezni.<br>
Ajánlatkérõ elõadta továbbá, hogy álláspontja szerint a kivitelezés és a mûszaki ellenõrzés végzésének értékét nem is lehet egybeszámítani, hiszen egy ajánlattevõvel nem lehet szerzõdést kötni. A hatályos jogszabályok szerint a mûszaki ellenõr és a beruházást kivitelezõ személy, szervezet nem lehet ugyanaz.<br>
A Döntõbizottság megállapította, hogy a kérelmezõ jogorvoslati kérelme megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése kimondja, hogy az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
A Döntõbizottságnak azt kellett megvizsgálni, hogy ajánlatkérõ a támogatásból megvalósítandó építési beruházáshoz kapcsolódó mûszaki ellenõrzési feladat ellátását közbeszerzési eljárás keretében kellett-e beszereznie, avagy e feladat ellátásának beszerzése nem tartozik a törvény hatálya alá, így arra vonatkozóan közbeszerzési eljárás nélkül köthetett szerzõdést.<br>
A Döntõbizottság álláspontja szerint ajánlatkérõnek a mûszaki ellenõrzésre vonatkozó feladat ellátását közbeszerzési eljárás keretében kellett volna beszereznie, e körben nem mellõzhette a Kbt. rendelkezéseit.<br>
Ajánlatkérõ címzett támogatást a teljes körû építési beruházási célra kapta, a Csongrád Megyei Önkormányzat Területi Kórháza, Szentes új diagnosztikai és sürgõsségi tömb megvalósítására. Az építési beruházás esetére pedig a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(2) bekezdése kötelezõen elõírja, hogy építési beruházás megvalósítása során köteles ajánlatkérõ a munkát megbízott helyszíni képviselõje (mûszaki ellenõr) útján ellenõrizni.<br>
Az építési beruházás megvalósítása szükségképpen – például jogszabályi rendelkezés folytán – több egymással összefüggõ részelembõl áll. Ezen egység a szorosan vett építési munkákon kívül magában foglal árubeszerzésnek, illetve szolgáltatásnak is minõsülõ részelemeket is.<br>
Az épített környezet alakításáról és védelmérõl szóló 1997. évi LXXVIII. törvény 38–43. § szakaszai részletesen meghatározzák az építési tevékenység végzésének szabályait. A hivatkozott rendelkezések között szerepel többek között, hogy az építési munka végzéséhez szükséges a tervezési tevékenység végzése, felelõs mûszaki vezetõi tevékenység, valamint a helyszíni képviselõ, illetve mûszaki ellenõri tevékenység végzése is.<br>
A Döntõbizottság álláspontja szerint a fent részletezett tevékenységek az építési beruházás körébe tartozó olyan részelemek, amelyek természetüknél fogva nem oszthatóak, hiszen önállóan nem, csak szorosan egy meghatározott tevékenységhez kötve értelmezhetõek, így szükségképpen egy egységes egészet alkotnak.<br>
A Kbt. kógens szabályozási jellegébõl nem következik az, hogy ajánlatkérõ a törvény által nem szabályozott egyes kérdésekben szabadon, tetszése szerint járhat el, ha egyes vonatkozásairól egyébként rendelkezik is.<br>
Jelen esetben a Döntõbizottság álláspontja szerint a Kbt. rendelkezik a támogatásból megvalósuló beszerzésekrõl egyrészt akkor, amikor kimondja, hogy a törvény hatálya alá a támogatásban részesülõ szervezet támogatásból megvalósuló beszerzése tartozik. Ezen szabályokat abban az esetben is figyelembe kell venni, ha ajánlatkérõ egyébként is a Kbt. személyi hatálya alá tartozik.<br>
Amennyiben a törvény nem tartalmaz egyértelmû rendelkezést arra nézve, hogy ha a támogatásból megvalósuló beszerzés több különbözõ tevékenységbõl álló részelemeket foglal magába, milyen módon kell ajánlatkérõnek eljárnia, úgy a támogatás nyújtására vonatkozó szabályok alapján kell meghatározni, hogy mi tekinthetõ a támogatásból megvalósított beszerzésnek, s az így meghatározott beszerzés tekintetében az elõírt értékhatár elérése, illetve meghaladása esetén a Kbt. szabályai szerinti eljárást kell alkalmazni.<br>
Az államháztartásról szóló 1992. évi XXXVIII. törvény (továbbiakban Áht.) 13/B. § (1) bekezdés az alábbiak szerint rendelkezik a támogatás felhasználásáról: Az államháztartás alrendszereihez tartozó szervezetek kötelesek az árubeszerzési, építési beruházási, illetve szolgáltatási célra juttatott támogatások felhasználását – ha ennek a közbeszerzésekrõl szóló 1995. évi XL. törvény szerinti feltételei fennállnak – a közbeszerzési törvény alkalmazásához kötni. A támogatásról szóló határozatban vagy szerzõdésben – ha a kedvezményezett egyéb forrással is rendelkezik – úgy kell meghatározni a támogatásból megvalósítandó beszerzést, hogy annak becsült értéke elérje a támogatás mértékét, és a felhasználásával kapcsolatos határidõket úgy kell megállapítani, hogy az abból történõ beszerzés lefolytatásához a Kbt. alapján szükséges idõtartam rendelkezésre álljon.<br>
A helyi önkormányzatok címzett és céltámogatási rendszerérõl szóló 1992. évi LXXXIX. törvény (továbbiakban: Cct.) szabályai alapján kell megállapítani, hogy ajánlatkérõ támogatásból megvalósított beszerzésének mit kell tekinteni.<br>
A Cct. 23. § m) pontja a beruházás fogalmát a számviteli törvény beruházás fogalmát hivatkozva határozza meg.<br>
A számviteli törvény vonatkozó 3. § (4) bekezdés 7. pontja értelmében a beruházás fogalma magában foglalja a konkrét létesítés (megépítés) tevékenységhez kapcsolódó egyéb tevékenységeket is, így tehát a mûszaki ellenõrzési, lebonyolítói és egyéb tevékenységet is.<br>
A fenti rendelkezéseket értelmezve az építési beruházás komplex megvalósítása céljára kapott céltámogatási összeg magában foglalja a beruházás egyéb részegységeit is, így a mûszaki ellenõrzési feladat ellátását is.<br>
Az Áht. fent idézett 13/B. § (1) bekezdésének második mondata pedig a támogatást nyújtónak elõírja, hogy konkrétan határozza meg, hogy a beszerzés mely része kerül támogatásból megvalósításra. Ez azt jelenti, hogy a támogatást nyújtó rendelkezése határozza meg, hogy mit kell támogatásból megvalósítandó beszerzésnek tekinteni. Ha a támogatást nyújtó nem határozza meg pontosan a támogatott elemeket, abban az esetben a beruházás során felmerülõ valamennyi beszerzést közbeszerzési eljárásban kell lebonyolítani.<br>
Jelen esetben az ajánlatkérõ részére nyújtott támogatásról szóló határozat a teljes beruházásra vonatkozóan adta a támogatást, nem határozta meg pontosan a támogatott elemeket.<br>
Miután a támogatott elemek meghatározása tekintetében kizárólag a támogatást nyújtó jogosult, a késõbbiek folyamán ajánlatkérõt sem a Kbt., sem más jogszabály nem hatalmazza fel arra, hogy ettõl eltérõen saját maga döntsön arról, hogy a beruházás mely részeleme tekintetében köteles alkalmazni a Kbt. rendelkezéseit.<br>
Ez azt is jelenti, hogy a beszerzés értékének meghatározásakor is a támogatási határozatban meghatározott összeget kell figyelembe venni akkor, amikor ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének megfelelõen dönt arról, hogy beszerzése a beszerzés megkezdésekor eléri, illetve meghaladja-e a közbeszerzési értékhatárt.<br>
Tévedett ajánlatkérõ akkor, amikor a támogatásból megvalósuló, beruházáshoz tartozó részelemeket mint a mûszaki ellenõrzés, lebonyolítás stb. külön, önálló beszerzésenként kezelte, és az így részelemeire bontott beszerzések vonatkozásában értékelte – már a beszerzés megkezdését követõen –, hogy adott támogatott elem a Kbt. hatálya alá tartozik, avagy nem. Ajánlatkérõnek a támogatott beruházás tekintetében alkalmazott eljárás ahhoz vezethet, hogy minden jogszabályi felhatalmazás nélkül az állami támogatásokból megvalósuló beszerzések egyes elemeinél – melyek természetüknél fogva a teljes beruházási értéknél kisebb összeget jelentenek – a közbeszerzési eljárások mellõzésével a verseny teljesen kizárásra kerülhet, s a közpénzek felhasználásának átláthatósága ellenõrizhetõségéhez fûzõdõ érdek a megítélt támogatási összeg egy részénél nem lesz érvényesíthetõ.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 18.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>