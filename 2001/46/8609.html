<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8609)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.596/23/2001.<br>
<br>
Tárgy: a Közbeszerzések Tanácsa tagjainak hivatalbóli kezdeményezése a Miskolc Megyei Jogú Város Önkormányzat Semmelweis Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos a Közbeszerzések Tanácsának tagja (továbbiakban: I. r. kezdeményezõ), Morvayné dr. Vígh Katalin a Közbeszerzések Tanácsának tagja (továbbiakban: II. r. kezdeményezõ), dr. Varga Zs. András a Közbeszerzések Tanácsának tagja (továbbiakban: III. r. kezdeményezõ) és dr. Berczi Norbert a Közbeszerzések Tanácsának tagja (továbbiakban: IV. r. kezdeményezõ) általa Miskolc Megyei Jogú Város Önkormányzat Semmelweis Kórház-Rendelõintézet (3529 Miskolc, Csabai kapu 9–11., képviseli: Számít Szövetkezet 1025 Budapest, Törökvész út 95–97. B 38., a továbbiakban: ajánlatkérõ) "Semmelweis Kórház éves beszerzése a következõ témában a dokumentációban részletezettek szerint: reagens, kötszer, varróanyag, varrógép, röntgenfilm, vegyszer, mûlencse, fertõtlenítõszer, élelmiszer és tejtermék" tárgyú közbeszerzési eljárása ellen hivatalból benyújtott jogorvoslati indítványának részben helyt ad és megállapítja, hogy ajánlatkérõ megsértette a közbeszerzésekrõl szóló 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését, a 33. § (5) bekezdését, a 44. § (5) bekezdését és a 46. § (4) bekezdését, ezért ajánlatkérõ ajánlati felhívása 11. a) pont második francia bekezdését, valamint az ajánlati felhívás 11. b) pont második és negyedik francia bekezdését megsemmisíti, egyebekben a jogorvoslati indítványt elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása a határozat végrehajtására nincs halasztó hatállyal.<br>
<br>
INDOKOLÁS<br>
<br>
Ajánlatkérõ 2001. szeptember 5-én ajánlati felhívást jelentetett meg az ajánlati felhívás 3. a) pontjában meghatározott termékek beszerzésére.<br>
Ajánlatkérõ az alábbiakat határozta meg az ajánlati felhívásban:<br>
"3. a) A beszerzés tárgya és mennyisége: Semmelweis Kórház éves beszerzése a következõ témákban, a dokumentációban részletezettek szerint: reagens, kötszer, varróanyag, varrógép, röntgenfilm, vegyszer, mûlencse, fertõtlenítõszer, élelmiszer és tejtermék.<br>
b) A teljesítés helye: Miskolc Megyei Jogú Város Önkormányzat Semmelweis Kórház-Rendelõintézet, 3529 Miskolc, Csabai kapu 9–11.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatót: igen.<br>
d) A részajánlat tételének szempontja: a dokumentációban felsorolt bármely tételre."<br>
"11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
– számlavezetõ pénzintézettõl származó 90 napnál nem régebbi nyilatkozat az alábbi tartalommal:<br>
– mióta vezeti számláját,<br>
– tudomása van-e ajánlattevõre vonatkozóan csõdeljárásról, felszámolás megindításáról,<br>
– elõzõ 3 év (1998. január 1-jétõl 2000. december 31-ig terjedõ idõszakban) legjelentõsebb, hasonló jellegû szállításainak ismertetése (az ellenszolgáltatás összege, a teljesítés ideje, a megrendelõ neve, címe, az ügyintézõ neve és telefonszáma megadásával), ehhez tartozó referenciaigazolások.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– ajánlattevõ elmúlt 3 évi nettó árbevétele évenként nem haladja meg a 10 M Ft-ot,<br>
– ajánlattevõ jegyzett tõkéje nem éri el a 2 M Ft-ot,<br>
– ajánlattevõ saját tõkéje nem éri el a 2 M Ft-ot,<br>
– ajánlattevõ nem rendelkezik legalább l db – az ajánlati árát elérõ – a beszerzés tárgyához hasonló jellegû, a dokumentációban elõírt tartalmú egészségügyi intézménybõl származó referenciaigazolással."<br>
Az ajánlattételi határidõ az ajánlati felhívás 6. a) pontja szerint a hirdetmény közzétételének napját követõ elsõ naptól számított 42. nap (2001. október 17.) 11.00 óra volt.<br>
Az ajánlati felhívás a Szerkesztõbizottság észrevételével jelent meg.<br>
Ajánlatkérõ dokumentációt is készített, amelyben a beszerzés tárgyát 15 oldalon keresztül részletezi.<br>
2001. szeptember 25-én I. r. kezdeményezõ, 2001. szeptember 27.-én II. r. kezdeményezõ, 2001. október 2-án III. r. kezdeményezõ, 2001. október 3-án IV. r. kezdeményezõ hivatalból jogorvoslati eljárást kezdeményezett. A Döntõbizottság az azonos közbeszerzési eljárásra tekintettel a jogorvoslati eljárásokat egyesítette.<br>
A kezdeményezõ iratokban egységesen kifejtettek szerint az ajánlati felhívás jogszabálysértõ, mert az ajánlatkérõ az ajánlati felhívás 3. a) pontjában nem határozta meg a beszerzés mennyiségét, így nem tett eleget a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1)–(2) bekezdéseiben foglaltaknak. Jogsértõ az ajánlati felhívás 11. a) pontjában a számlavezetõ pénzintézettõl kért – az alkalmasság megítélésére szóló – nyilatkozat is, mert az nincs összhangban a Kbt. 46. § (1) bekezdés a) pontjával és a 46. § (4) bekezdésével, amely szerint az ajánlattevõnek kell nyilatkoznia arra nézve, hogy õ, illetve a szerzõdés teljesítésébe 10%-ot meghaladó mértékben bevonni kívánt alvállalkozója nem tartozik a Kbt. 46. § (1) bekezdés a) pontjának hatálya alá, azaz nem áll végelszámolás alatt, vagy ellene csõd-, illetve felszámolási eljárás nincs folyamatban. Jogsértõ továbbá az is, hogy az ajánlati felhívás 3. d) pontja szerint a dokumentációban felsorolt bármely beszerzési tételre adható részajánlat, ezért az ajánlati felhívásban egységesen meghatározott pénzügyi-gazdasági szempontok sérthetik a Kbt. 44. § (5) bekezdését, s ez által az ajánlattevõk esélyegyenlõségét.<br>
Ajánlatkérõ észrevételében elõadta, hogy a felhívás 3. a) pontja szerint egy Kórház és Rendelõintézet éves beszerzésére kért ajánlatot, ezzel pontosan meghatározta a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33: § </a>(1)–(2) bekezdésének megfelelõen a beszerzés tárgyának mennyiségét. Készített dokumentációt is, amiben 15 oldalon keresztül a beszerzendõ termékek mennyiségét sorolta fel az egyéb szükséges feltételek megadásával, így biztosítva a megfelelõ ajánlattétel lehetõségét. A számlavezetõ intézettõl kért nyilatkozat azért van összhangban a Kbt. 46. § (1) bekezdésével, mert az említett szakasz valóban az ajánlattevõt kötelezi a nyilatkozattételre, de nem tiltja, hogy errõl más is nyilatkozzon, illetve a Kbt. nem tiltja, hogy az ajánlatkérõ az ajánlattevõk nyilatkozatát ellenõrizze. A felhívás 11. a) pontjában egységesen meghatározott pénzügyi, gazdasági szempontok azért nem lehetnek sérelmesek az ajánlattevõk számára, mivel a jelen eljárás várható összértéke több százmillió Ft, a többéves gyakorlat szerint a nyertesek 30–50 M Ft értékû áru szállítására kötnek szerzõdést, melynek ellenértékét minimum egy hónapig hitelezniük kell. Mindezek figyelembevételével a szerzõdés érték 5%-a körüli jegyzett tõke, illetve saját tõke, valamint a 25%-os árbevétel elérésének elõírása összhangban van a szerzõdés nagyságával. Ennek alapján kérte az alaptalan kérelem elutasítását.<br>
Egyéb érdekeltek közül a Miniszterelnökség Közbeszerzési és Gazdasági Igazgatósága nyújtott be észrevételt. Álláspontja szerint a jogorvoslati eljárás megalapozatlan. Az ajánlatkérõ által kifejtetteken túl elõadta, hogy általános gyakorlat, hogy nagy terjedelmû beszerzések esetén a beszerzés tárgyát a dokumentáció részletezze teljes körûen, így nem lesz a hirdetmény túlzottan hosszú.<br>
A Döntõbizottság ideiglenes intézkedésként a közbeszerzési eljárást felfüggesztette.<br>
A Döntõbizottság a rendelkezésére álló iratokból az alábbiakat állapította meg:<br>
A jogorvoslati kezdeményezés az alábbi részében megalapozatlan:<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése alapján a közbeszerzés mennyiségét úgy is meg lehet határozni, hogy az ajánlatkérõ a legalacsonyabb vagy a legmagasabb mértéket közli és kiköti az ettõl – a szerzõdéskötés során – való eltérés lehetõségét, elõírva az eltérés százalékos mértékét. Ebben az esetben lehetõvé kell tenni a többváltozatú ajánlattételt a közbeszerzés mennyiségétõl függõen.<br>
Az ajánlati felhívásban az ajánlatkérõ a beszerzés tárgyát és annak mennyiségét árucsoportok megjelölésével és az ajánlatkérõ éves szükségletét elõírva határozta meg, így az ajánlati felhívásból következtetni lehet a beszerezni kívánt termékek körére, fajtáira, mibenlétére.<br>
Az ajánlatkérõk az ajánlati felhívásból általános tájékoztatót kaptak arról, hogy ajánlatkérõ milyen jellegû és mennyiségû termékeket kíván beszerezni. Ennek alapján az adott termékek forgalmazásával foglalkozó potenciális ajánlattevõk meg tudják ítélni azt, hogy az ajánlatkérõ jelen beszerzése érinti-e az õ termékkörüket. Ezt követõen az ajánlattevõk a dokumentáció megvásárlása után juthatnak hozzá azokhoz az információkhoz, melyek alapján tételesen meg tudja állapítani azt, hogy adott közbeszerzési eljárásban kívánnak-e ajánlatot tenni.<br>
Ajánlatkérõ az általa készített ajánlati dokumentációban mintegy 15 oldalon keresztül részletezi a beszerezni kívánt termékeket és azok mennyiségét. Ez a felsorolás a termékek pontos meghatározásával a megalapozott ajánlattételt lehetõvé teszi.<br>
A Döntõbizottság álláspontja szerint az ajánlati felhívás 3. a) pontja alapján a potenciális ajánlattevõk hozzávetõleges adatokkal rendelkeztek arról, hogy az ajánlatkérõ ténylegesen milyen termékeket és milyen mennyiségben kíván beszerezni. Ajánlatkérõnek az ajánlati felhívásban alkalmazott termék és mennyiségi megjelölésre, mellyel általánosságban – termékcsoportok megnevezésével, illetve "egy éves szükséglet" kifejezés használatával – jelöli meg a beszerzés tárgyát, a beszerzés tárgyához hasonló területen tevékenykedõ vállalkozók részére az ajánlattétellel kapcsolatban olyan jellegû információt jelent, ami alapján egy vállalkozó fel tudja mérni azt, hogy az õ termékét érinti-e az adott beszerzés és tud-e ajánlatot tenni.<br>
A Döntõbizottság álláspontja szerint az ajánlati felhívásban nem szükséges tételenként felsorolni a beszerezni kívánt egyes termékeket, csupán a beszerezni kívánt termékek olyan jellegû meghatározása szükséges, mely az egyenlõ eséllyel történõ ajánlattételt az adott területen tevékenykedõ lehetséges ajánlattevõk részére lehetõvé teszi.<br>
A Döntõbizottság megállapította, hogy a jogorvoslati kezdeményezés az alábbi részeiben megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése úgy rendelkezik, hogy az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontja szerint a közbeszerzési eljárásban nem lehet ajánlattevõ vagy alvállalkozó, aki végelszámolás alatt áll, vagy az ellene indított csõd-, illetve felszámolási eljárás folyamatban van.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése úgy rendelkezik, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A Kbt.-nek az ajánlattevõ alkalmasságának igazolására vonatkozó rendelkezései kógens szabályok, azoktól ajánlatkérõ csak akkor térhet el, ha a Kbt. arra kifejezetten lehetõséget ad. A végelszámolással, csõd-, illetve felszámolási eljárással kapcsolatban a Kbt. nem ad lehetõséget a Kbt. rendelkezéseitõl eltérõ eljárásra. Ennek alapján a Kbt. 46. § (4) bekezdésének rendelkezésére tekintettel az ajánlatkérõ kizárólag az ajánlattevõ nyilatkozatát szerezheti be arról, hogy az ajánlattevõ nem áll ezen eljárások hatálya alatt.<br>
A Döntõbizottság rámutat továbbá arra is, hogy az ajánlattevõ elleni csõd- vagy felszámolási eljárás, végelszámolás folyamatban léte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének a) pontja értelmében eljárásból kizáró ok, melyek fenn nem állásáról az ajánlattevõnek kell nyilatkoznia. A Kbt. 33. § (5) bekezdése értelmében az ajánlatkérõ az ajánlati felhívásban kizárólag a Kbt.-ben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását, ezért ez a nyilatkozat nem pótolható pénzintézeti igazolással, így arra a Kbt. 44. § (1) bekezdésének d) pontjára történõ hivatkozással sincs lehetõség.<br>
A Döntõbizottság álláspontja szerint az elõbbiekben kifejtettek alapján jogszabályt sértett ajánlatkérõ, amikor pénzintézet igazolását követelte meg arról, hogy az ajánlattevõ ellen nem indult csõd- vagy felszámolási eljárás, illetve ügyében nem folyik végelszámolás.<br>
A kezdeményezõ iratok sérelmezték az ajánlati felhívásban az ajánlattevõnek a szerzõdés teljesítésére alkalmatlanná minõsítésének szempontjait.<br>
Az ajánlati dokumentációban ajánlatkérõ 15 oldal terjedelemben tételesen sorolta fel a beszerezni kívánt termékeket. Az ajánlati felhívás 3. d) pontja alapján a dokumentációban felsorolt bármely tételre részajánlatot lehetett tenni. Ennek alapján bármely ajánlattevõ tehetett ajánlatot, csupán egyetlen tételre is. Ezt figyelembe véve mérlegelte a Döntõbizottság azt, hogy az alkalmatlanná minõsítés szempontjai, nem érintik-e korlátozó módon az ajánlattétel lehetõségét.<br>
Az ajánlattevõ által meghatározott egyes termékek beszerzési értékét is figyelembe véve a Döntõbizottság álláspontja szerint "az ajánlattevõ elmúlt háromévi nettó árbevétele évenként nem haladja meg a 10 millió forintot" feltétel nem áll arányban az ajánlattevõk által tett ajánlatok árával, mert csupán az egyes termékekre tett ajánlat esetében jelentõsen kisebb lehet az adott termék szállítására képes ajánlattevõ elõzõ háromévi nettó árbevétele, mint az ajánlatkérõ által megkövetelt 10 millió forintos összeg.<br>
A Döntõbizottság álláspontja szerint az "ajánlattevõ nem rendelkezik legalább 1 db – az ajánlati árát elérõ – a beszerzés tárgyához hasonló jellegû, a dokumentációban elõírt tartalmú egészségügyi intézménybõl származó referenciaigazolással" feltétel elõírása hasonló módon túlzott mértékben meghatározott, ugyanis ténylegesen nem szükséges a beszerzés értékéhez hasonló nagyságú referencia elõírása és megkövetelése, mert a teljesítésre való képességet, illetve alkalmasságot ennél kisebb, az adott termékre vonatkozó szállítás igazolásával is bizonyítani lehet.<br>
A Döntõbizottság az elõbbiek alapján megállapítja, hogy ajánlatkérõ olyan mértékben határozott meg alkalmatlanná minõsítési feltételeket, mellyel meghaladja – a részajánlat tétel lehetõvé tételével a beszerzés becsült értékére tekintettel – a szerzõdés teljesítéséhez ténylegesen szükséges mértéket.<br>
A Döntõbizottság nem fogadta el ajánlatkérõnek azt az elõadását, hogy a többéves gyakorlat szerint a nyertesek több árucsoportra vonatkozóan tesznek ajánlatot, és így velük 30–50 M Ft értékû áru szállítására kötnek szerzõdést, mert ajánlatkérõ az ajánlati felhívás 3. d) pontja alapján a minden egyes termékekre való részajánlat tételét lehetõvé tette. Ennek alapján a Döntõbizottság megállapította, hogy az ajánlati felhívás 11. b) pontjának elsõ és negyedik francia bekezdése a bennük megfogalmazott túlzott mértékû árbevétel, referenciaszükséglet miatt sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján, és az ajánlatkérõ ajánlati felhívásának a rendelkezõ részben meghatározott szövegrészeit a Kbt. 88. § (l) bekezdés c) pontja alapján megsemmisítette.<br>
Miután a közbeszerzési eljárás – a közbeszerzési eljárás felfüggesztése következtében – még ajánlattételi szakban volt, így a jogsértés reparációjára lehetõség nyílt és erre, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére tekintettel a Döntõbizottság bírságot nem szabott ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 18.<br>
<br>
Dr. Nagy László Gábor s. k.,	Székélyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>