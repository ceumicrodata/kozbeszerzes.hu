<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8595)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.304/16/2001.<br>
<br>
Tárgy: a Hídtechnika Hídépítõ és Karbantartó, Szigetelõ Kft. jogorvoslati kérelme a Bács-Kiskun Megyei Önkormányzat Kórháza "vasbeton hídszerkezetû mentõfeljárójának rekonstrukciója" tárgyú közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hídtechnika Hídépítõ és Karbantartó, Szigetelõ Kft. (1138 Budapest, Karikás Frigyes út 20., továbbiakban: kérelmezõ) a Bács-Kiskun Megyei Önkormányzat (6000 Kecskemét, Deák F. tér 3., továbbiakban: ajánlatkérõ) "Bács-Kiskun Megyei Önkormányzat Kórháza 970 m2 útfelületû vasbeton hídszerkezetû mentõfeljárójának rekonstrukciója" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az 59. § (1) bekezdését, ezért az ajánlatkérõ közbeszerzési eljárást lezáró döntését megsemmisíti.<br>
Kötelezi a Döntõbizottság ajánlatkérõt, hogy fizessen meg a kérelmezõnek 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a 2001. május 29. napján megtartott nyilvános tárgyaláson tett szóbeli nyilatkozatok és egyéb észrevételek alapján az alábbi tényállást állapította meg.<br>
Az ajánlatkérõ a Közbeszerzési Értesítõ 2001. március 14. napján megjelent 11. számában nyílt eljárásra szóló felhívást tett közzé "Bács-Kiskun Megyei Kórház 970 m2 útfelületû hídszerkezeti mentõfeljárójának rekonstrukciója" tárgyában. Ajánlatkérõ ajánlati dokumentációt bocsátott az ajánlattevõk rendelkezésére, ahol rögzítette a beszerzés tárgyát, valamint építési tervet is az ajánlattevõk rendelkezésére bocsátott. A megvalósítás feladatai a következõk voltak: meglévõ mentõfeljáró szerkezetjavítása, burkolatcseréje, korróziómentesítése, a hiányzó és károsodott betonrészek pótlása a betonacél betontakarásának kialakításával. A dokumentáció tartalmazta az ajánlatkérõ ajánlatokkal szemben támasztott feltételeit, valamint a mûszaki specifikációt. Ezen dokumentáció 9. oldalán az egyes részszempontok értékelésére is tett az ajánlatkérõ elõírásokat. A vállalási árak között rögzítette, hogy az ellenszolgáltatás pontozásakor a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(3) bekezdéseit is figyelembe veszi. Az ajánlatok elkészítéséhez útmutatót is összeállított, melyben részletesen elõírta az ajánlatokban elvárt okiratokat, nyilatkozatokat, dokumentumokat, a Kbt. 59. § (2)–(3) bekezdéseivel kapcsolatban nyilatkozat csatolását kifejezetten nem kért. A Kecskemét Megyei Jogú Város Polgármesteri Hivatal hatósági osztálya 21520-2/2000. számú határozatával adta ki ezen munkával kapcsolatos építési engedélyét.<br>
Ajánlatkérõ kizárta a rész-, illetõleg az alternatív ajánlattételt, így az ajánlati felhívás alapján a beszerzés tárgyának egészére várt az ajánlatkérõ a dokumentációnak megfelelõ ajánlatot. Az ajánlati felhívás 11. a)–b) pontjai tartalmaztak a pénzügyi, gazdasági és mûszaki alkalmasság vizsgálatára vonatkozó elõírásokat. Rögzítette azt is ajánlatkérõ az ajánlati felhívásának 13-as pontjában, mely szerint az összességében legelõnyösebb ajánlat szempontja szerint kívánja a nyertes ajánlatot kiválasztani, és ezért meghatározta a részszempontokat súlyszámok hozzárendelésével a következõk szerint:<br>
részszempontok	súlyszámok<br>
– vállalási ár	10<br>
– mûszaki tartalom	6<br>
– kedvezõ szerzõdési feltételek vállalása (jótállás, kötbérek, szavatosság, jólteljesítési biztosíték)	5<br>
– kikötött határidõ elõtti teljesítés	2<br>
A teljesítés véghatáridejeként 2001. december 31-ét jelölte meg ajánlati felhívásában.<br>
A ponthatárt 1–10-ben jelölte meg.<br>
Az ajánlati felhívás 16. pontjának hatodik francia bekezdésében rögzítette ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdéseiben foglaltak a felhívás részét képezik.<br>
Ajánlatkérõ helyszíni konzultációt is tartott, illetve számos kérdés írásbeli megválaszolására is sor került.<br>
Ezek között az ajánlatok értékelése során az elõnybe részesítés szabályaival kapcsolatosan kérdés nem merült fel az ajánlattevõk részérõl.<br>
2001. április 24-ei ajánlattételi határidõig ajánlatot nyújtott be a kérelmezõ, a Betonplasztika Kft., a Debmut–Keller Konzorcium, a Hídépítõ Rt., a Strabag Kft. és a Polydom Rt. Az ajánlatkérõ hiánypótlásra biztosított lehetõséget 2001. május 2-ig, melynek keretében tételesen meg is jelölte az általa észlelt pótolható hiányokat.<br>
Kérelmezõnek az ajánlatát aláíró személy meghatalmazását kellett pótolnia.<br>
A kérelmezõ ajánlatának jellemzõi a következõk voltak:<br>
Ajánlati ára bruttó 82 266 800 Ft, ez minden ajánlat között a legalacsonyabb, tehát 10 pontot kapott. Cégkivonata szerint 9 tulajdonosa van, közülük öt magyar magánszemély, négy gazdálkodó szervezet magyar székhellyel, 10% felett nincs alvállalkozója, 10% alatti arányban bevonni kívánt alvállalkozói az ajánlat 162. oldala szerint a Debmut Rt., illetõleg a Tropic 21. Kft.<br>
Egyéb, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése körében értékelhetõ nyilatkozat nincs az ajánlatban. Nyertes ajánlattevõ Polydom Rt., ajánlati ára 89 980 000 Ft bruttó, melyet 4 ponttal értékelte ajánlatkérõ. Cégadatait tekintve magyar–belga tulajdonú gazdálkodó szervezet, azonban Magyarországon bejegyzett, 10%-on felüli alvállalkozója az ISOBAU Rt., amelyet minden szükséges okmánnyal szerepeltetett ajánlatában, az ajánlat 47. oldalán nyilatkozott arról, hogy a belföldön foglalkoztatottak által elõállított érték az 50%-ot meghaladja, valamint az alvállalkozói szerzõdések értékének 100%-os mértékében kerül sor belföldi székhelyû alvállalkozók igénybevételére.<br>
Fentiek szerint a két ajánlat közötti különbség 7 713 200 Ft, ami a 10% mérték alatti, 9,37%.<br>
Az ajánlatkérõ az összes benyújtott ajánlatot érvényesnek ítélte, és valamennyi ajánlattevõt alkalmasnak talált. A Mester Unió Kft. értékelési javaslata alapján 2001. május 7-én bizottságban döntött az ajánlatok értékelésérõl, és ennek során az ajánlati ár értékelését a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdésére alapítottan végezte el. Két ajánlatban, a Debmut–Keller Konzorcium és a Polydom Rt. ajánlatában került csatolásra a fenti törvényhelyre vonatkozó értékelhetõ nyilatkozat, így ezeket az ajánlatokat azonos pontszámmal értékelte, mint a hozzájuk képest 10%-on belüli kedvezõbb ajánlatot. Így lett a kérelmezõ 10 pontjával megegyezõ a Polydom Rt. pontszáma – amely egyébként 4 pontot kapott az árajánlatára –, valamint így kapott a konzorcium egyébként számított 1 pontos ajánlata 4 pontot ugyanezen részszempont körében. A végsõ értékelés az összpontszám alapján a Polydom Rt. nyertességéhez és a kérelmezõ esetében a következõ legkedvezõbb ajánlat megállapításához vezetett. Ez az ajánlatkérõi döntés került kihirdetésre 2001. május 9-én.<br>
Kérelmezõ 2001. május 11-én nyújtott be a Döntõbizottsághoz jogorvoslati kérelmet, melyben kérte, hogy Döntõbizottság semmisítse meg az ajánlatkérõ eljárást lezáró döntését, mert jogsértõen alkalmazta az elõnyben részesítés szabályait. Marasztalja ajánlatkérõt a felmerült költségekben, ideiglenes intézkedést alkalmazzon, és a szerzõdéskötést tiltsa meg.<br>
Kérelmezõ álláspontja szerint, ha az ajánlatkérõ által alkalmazott elõnybe részesítés szabályainak helyes alkalmazása történt, akkor az a helyzet áll elõ, hogy helyi magyar vállalkozással szemben elõnyben részesít éppen egy külföldi ajánlattevõt, ami a törvény tételes szabályaival és a jogalkotó szándékával ellentétes lenne.<br>
Indokaként elõadta, hogy a nyertesre vonatkozó döntés jogszabálysértõ, a kérelmezõ és alvállalkozói belföldi székhelyûek, a szerzõdést maga teljesítené, így hátrányára nem volt értékelhetõ a nyertes esetében a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdésére tett nyilatkozat. Nem lehetett volna az elõnyben részesítés szabályait ily módon alkalmazni.<br>
Az ajánlatkérõ a jogorvoslati kérelem elutasítását kérte alaptalanságra hivatkozással, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdésére tekintettel is, mely az ajánlati felhívás része volt. A kérelmezõ e vonatkozásban nem tett nyilatkozatot, míg a nyertes ajánlattevõ igen, és e nyilatkozat alapján a nyertes ajánlattevõ elõnyére kellett alkalmazni a Kbt. 59. § (3) bekezdését, így pontszáma az ajánlati árra, a 10%-on belüli eltérésre figyelemmel, azonos lett a kérelmezõével. Az összesített pontszámok alapján a Polydom Rt. az eljárás nyertese. A kérelmezõ ajánlatából nem lehetett még közvetve sem megállapítani azokat a körülményeket, amelyek alapján az egyenértékûsítést alkalmazni lehetne.<br>
Egyéb érdekelt Polydom Rt. álláspontja szerint azzal, hogy nyilatkozatot tett az elõnyben részesítéssel kapcsolatosan, megalapozta azt, hogy az ajánlatkérõ alkalmazza az elõnyben részesítés szabályát a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) és (6) bekezdésére tekintettel.<br>
A Döntõbizottság ideiglenes intézkedést alkalmazott, és a szerzõdés megkötését megtiltotta.<br>
A kérelmezõ jogorvoslati kérelme alapos az alábbiak szerint:<br>
A Döntõbizottságnak elsõdlegesen azt kellett megvizsgálnia, hogy a mentõfeljáró rekonstrukciója a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerinti milyen típusú beszerzés, vagyis a közbeszerzési eljárás tárgya építési beruházás-e vagy szolgáltatás. A becsatolt dokumentáció és az építési engedéllyel kapcsolatos adatokból a Döntõbizottság arra a megállapításra jutott, hogy a jelen közbeszerzési eljárás tárgya szolgáltatás.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás – a felújítás és a korszerûsítés kivételével – az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák. A Kbt. 9. § (1) bekezdése rögzíti, hogy e törvény alkalmazásában szolgáltatás az árubeszerzésnek és az építési munkának nem minõsülõ visszterhes szerzõdés alapján végzett tevékenység.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontjára tekintettel a felújítás, illetve korszerûsítés fogalmát a 253/1997. (XII. 20.) Korm. rendelet alapján kell értelmezni. E szerint felújítás: meglévõ építmény, építményrész, önálló rendeltetési egység, helyiség eredeti használhatóságának, üzembiztonságának biztosítása érdekében végzett építési-szerelési munka. A korszerûsítés fogalomkörébe az elõbbieken kívül az üzembiztonság növelése érdekében végzett munkák tartoznak.<br>
Ezen jogszabályi rendelkezésekre figyelemmel tehát a beszerzés tárgya nem más, mint felújítás és korszerûsítés, ily módon ez nem sorolható az építési beruházás körébe, hanem csak és kizárólag szolgáltatásként értelmezhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az értékelési folyamatban a Kbt. 59. § (2) és (3) bekezdéseiben foglaltakat érvényesíteni kell. Az az ajánlat összességében a legelõnyösebb, amelynek összpontszáma a legnagyobb, vagy amelyet az egyenértékû (azonos pontszámú) ajánlatok közül a Kbt. 35. § (1) bekezdése vagy a Kbt. 59. § (4)–(5) bekezdései szerint elõnyben kell részesíteni. Az elõnyben részesítés szabályaira mind a felhívás, mind a dokumentáció rendelkezést tartalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerint az ajánlatok elbírálása során legfeljebb 10%-os mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja. Ugyanezen törvényhely (3) bekezdése rögzíti, hogy az építési beruházásra vonatkozó ajánlatok elbírálása során legfeljebb 10%-os mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ beruházás értékének 50%-át meghaladja a belföldön foglalkoztatottak által elõállított érték, illetve amelyben az alvállalkozói szerzõdések értékének 50%-át meghaladó mértékben kerül sor belföldi székhelyû alvállalkozók igénybevételére.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) bekezdése értelmében a (2) és (3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdése szerint a (2) és (3) bekezdésben meghatározott árura vonatkozó tényt a Gazdasági Kamara által kiállított származási bizonyítvánnyal kell igazolni. Az ajánlattételi határidõig ez a tény még nem igazolható, az ajánlattevõnek errõl az ajánlatban kell nyilatkoznia, és a tényt utólag igazolnia.<br>
Az 1999. szeptember 1-jét követõen hatályba lépett törvénymódosítás ezen kérdéskört érintõ szabályai azt a célt szolgálták, hogy a közérdekû célok elõnyben részesítésére lehetõség legyen az ajánlatok elbírálása során. Kötelezõvé teszi elsõsorban a hazai munkaerõ foglalkoztatásának, de más szempontoknak is az elõnyben részesítését az eljárás nyertesének kiválasztása során. Ezen módosításig kötelezõen elõnyben részesítendõ célok preferálása a legtöbb esetben nem történt meg, illetõleg az nem volt megfelelõen ellenõrizhetõ. A módosítást követõen a jogszabály elõírja, hogy részletesen közölni kell, és nyilvánosságra kell hozni az elbírálás adatait, mely elõsegíti, hogy a kötelezõ, illetõleg a lehetséges elõnybenrészesítési szempontok érvényesülhessenek, és ezáltal a közbeszerzési eljárásokban is ellenõrizhetõvé váljon.<br>
Ezen értékelés során tehát arra kell törekedni ajánlatkérõnek, amikor az ár mint részszempont vonatkozásában az értékelési pontszámokat kialakítja, hogy vizsgálat tárgyává tegye a belföldön foglalkoztatottak által elõállított érték arányát a beszerzés tárgyának értékéhez képest.<br>
Ezért az elõnyben részesítés szabályait az értékelési pontszámok kialakításakor kell alkalmazni. Döntõbizottság a vizsgálata során azonban arra az álláspontra helyezkedett, hogy az elõnyben részesítés fentebb említett szabályait az 59. § (2) bekezdése esetén csak akkor lehet alkalmazni, ha a közbeszerzés tárgya árubeszerzés, míg az 59. § (3) bekezdésben rögzített szabályok pedig építési beruházás esetén alkalmazhatók. Tehát a törvény egyáltalán nem teszi lehetõvé szolgáltatás beszerzése esetén az elõnybenrészesítési szabályok alkalmazását. Az ajánlatkérõ helytelenül járt el akkor, amikor az 55. § (6) bekezdésére figyelemmel érvényesítette az értékelési folyamatában a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (3) bekezdésében foglaltakat. Ezért nem a Kbt. 59. § (1) bekezdésére figyelemmel hirdette ki a legkedvezõbb ajánlatot.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a rendelkezõ részben foglalt jogsértést, és a Kbt. 88. § (1) bekezdés c) pontja alapján megsemmisítette a közbeszerzési eljárást lezáró ajánlatkérõi döntést. A Kb. 88. § (1) bekezdés h) pontja alapján kötelezte ajánlatkérõt az eljárás során felmerült költség megfizetésére.<br>
A határozat elleni bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 18.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>