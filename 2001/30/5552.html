<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5552)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.297/12/2001.<br>
<br>
Tárgy: a SCHLOSSER Kft. jogorvoslati kérelme a BKV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SCHLOSSER Kft. (2351 Alsónémedi, Fõ u. 177., a továbbiakban: kérelmezõ) kérelmét, melyet a Budapesti Közlekedési Részvénytársaság (1072 Budapest, Akácfa u. 15., a továbbiakban: ajánlatkérõ) "különféle méretû autóbusz- és trolibusz-gumiabroncsok felújítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
<br>
INDOKOLÁS<br>
<br>
Ajánlatkérõ 2001. április 11-én ajánlati felhívást tett közzé a Közbeszerzési Értesítõ 15. számában a rendelkezõ részben írt tárgyban nyílt eljárás megindítására (2248/2001).<br>
A felhívás 3. a) pontja a tárgyon kívül azt is tartalmazta, hogy a feladatokkal szemben támasztott követelményeket az ajánlati dokumentáció tartalmazza.<br>
Az 5. pont tartalmazta a dokumentáció rendelkezésére bocsátásának feltételeit és körülményeit, valamint annak ellenértékét, amit ajánlatkérõ 50 000 Ft + áfában jelölt meg.<br>
A 11. a) pont tartalmazta az ajánlattevõk pénzügyi, gazdasági és mûszaki alkalmassága igazolására kért adatok és tények körét, valamint a 11. b) pont az ajánlattevõnek a szerzõdés teljesítésére alkalmatlanná minõsítésének szempontjait 3 alszempontban. Ezek közül az elsõ azt tartalmazta, hogy alkalmatlan az ajánlattevõ, ha õ vagy megnevezett alvállalkozója nem rendelkezik ezen eljárás tárgyában az elmúlt 3 évben évente minimum 2600 db-ot meghaladó helyi és/vagy helyközi, és/vagy távolsági személyszállítást végzõ üzemeltetõi referenciával.<br>
Kérelmezõ 2001. május 9-én jogorvoslati kérelemmel fordult a Döntõbizottsághoz. Ebben kérte ajánlatkérõ felszólítását a felhívásának olyan módosítására, melyben referenciaként a futózóüzemek bármilyen vevõjét elfogadják, hiszen a törvényes elõírásoknak minden "H" jellel rendelkezõ futózóüzem megfelel, és ezen engedély birtokában, az engedélyben szereplõ gumiabroncsok futózására minden felhasználási körülmény között lehetõsége van. Kérte továbbá az ügyben tárgyalás tartását is, de a Döntõbizottság által idõben kitûzött tárgyaláson a szabályszerû értesítés ellenére nem jelent meg.<br>
Kérelme indokolásául elõadta, hogy az ajánlatkérõ felhívásának 11. pontja szerinti nagyságrendû referenciával csak ajánlatkérõ eddigi beszállítója rendelkezhet. A szakmai tapasztalata alapján az a véleménye, hogy ezen elõírás felesleges is, mivel ajánlatkérõ részére szükséges gumiabroncs-felújítások semmilyen speciális tudást nem igényelnek.<br>
Ajánlatkérõ írásos észrevételében és a tárgyaláson kérte a jogorvoslati kérelem elutasítását elsõdlegesen elkésettség miatt, tekintettel arra, hogy kérelmezõ az ajánlati dokumentációt bizonyítottan 2001. április 12-én átvette, ehhez képest a 2001. május 9-én benyújtott jogorvoslati kérelme a jogvesztõ határidõn túli, tehát elkésett. Másodlagosan azért kérte megalapozatlanság miatt a jogorvoslati kérelem elutasítását, mert álláspontja szerint a Magyarországon üzemelõ személyszállító autóbuszoknak a 10%-át sem üzemelteti a BKV. Rt. Mivel nem volt elõírás, hogy egyetlen cégtõl származzon a referencia, az ilyen mennyiségû gumiabroncsra vonatkoztatva több cégtõl összesítetten beszerezhetõ. Vitatja kérelmezõ azon megállapítását, hogy a személyszállító buszok gumiabroncsainak terhelése megegyezne az áruszállítói jármûvekével. Miután a megfelelõ minõségnek és az azt alátámasztó referenciáknak kiemelt szerepe van az utas- és forgalombiztonságban, ezért ajánlatkérõ ragaszkodik az ajánlati felhívásban meghatározott személyszállítási referenciákhoz.<br>
A Döntõbizottság a rendelkezésére álló iratok, dokumentumok és az írásban, valamint az ajánlatkérõ által a tárgyaláson elõterjesztett nyilatkozatok alapján megállapította, hogy a jogorvoslati kérelem elkésett az alábbiak miatt:<br>
A Közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése azt tartalmazza, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság az ajánlatkérõ által becsatolt számlamásolatból kétséget kizáróan megállapította, hogy kérelmezõ 2001. április 12-én 50 000 Ft + áfa ellenében átvette az ajánlati dokumentációt ajánlatkérõtõl. E számlamásolat azt bizonyítja, hogy kérelmezõ ekkor már ismerte úgy az ajánlati felhívás, mint az ajánlati dokumentáció feltételeit, és ezek között a felhívás 11. pontjában szereplõ kifogásolt kitételt is, tehát a tizenöt napos jogvesztõ határidõ 2001. április 27-ig állt nyitva kérelmezõ részére.<br>
A fentiekre tekintettel a Döntõbizottság kétséget kizáróan megállapította, hogy kérelmezõ a jogvesztõ határidõn túl nyújtotta be a felhívás 11. b) pontjában szereplõ kitétel elleni kifogását, így a jogvesztõ határidõre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az elkésett jogorvoslati kérelmet, a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 8.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>