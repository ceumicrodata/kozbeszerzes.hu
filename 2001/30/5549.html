<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5549)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.75/11/2001.<br>
<br>
Tárgy: a BAU-TEAM Kft. jogorvoslati kérelme Foktõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vancsura Anita ügyvéd (1054 Budapest, Steindl I. u. 9. fszt. 2.) által képviselt BAU-TEAM Építõipari és Vállalkozási Kft. (7130 Tolna, Béri Balogh Ádám u. 36., a továbbiakban: kérelmezõ) Foktõ Község Önkormányzata (6331 Foktõ, Kossuth u. 2., a továbbiakban: ajánlatkérõ) "Foktõ község gravitációs szennyvízcsatorna-hálózat megvalósítása" tárgyú közbeszerzési eljárása ellen benyújtott jogorvoslati kérelmének helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjára figyelemmel a Kbt. 52. § (1) bekezdését, valamint a Kbt. 61. § (6) bekezdését, ezért a Döntõbizottság megsemmisíti a kérelmezõ részvételi jelentkezésének érvénytelenségére vonatkozó ajánlatkérõ döntését, és felhívja ajánlatkérõt a közbeszerzési törvény szabályainak megfelelõ eljárásra, azaz a kérelmezõ részvételi jelentkezését a határozat kézhezvételét követõ 5 napon belül – amennyiben kérelmezõ ezen idõ alatt ismételten benyújtja részvételi jelentkezését – fogadja be és bontsa fel.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, valamint az ajánlatkérõ közbeszerzési eljárása során keletkezett iratai és egyéb okirati bizonyítékok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2001. január 3. napján megjelent 1. számában elõminõsítési nyílt eljárásra való részvételi felhívást tett közzé "Foktõ község gravitációs szennyvízcsatorna-hálózat megvalósítása" tárgyában.<br>
Ajánlatkérõ a részvételi felhívásban elõírta; hogy milyen módon kéri igazolni a részvételi jelentkezõk pénzügyi, gazdasági és mûszaki alkalmasságát, valamint a 12. pont egyéb információ körében többek között elõírta, hogy a részvételi jelentkezést egy eredeti és három másolati példányban kell benyújtani. Az eredeti részvételi jelentkezés minden oldalát folyamatos oldalszámozással, képviselõ kézjegyével ellátva, illetõleg zárt borítékban, "Foktõ szennyvízcsatornázása" felirattal kell benyújtani.<br>
Az ajánlatkérõ részvételi dokumentációt is készített, azonban az a csomagolással kapcsolatosan és a részvételi jelentkezések benyújtásával és formai követelményével kapcsolatos részvételi felhíváson kívüli követelményeket nem tartalmazott.<br>
A jelentkezési határidõig 2001. január 29-ig 16 részvételi jelentkezés érkezett, közöttük kérelmezõ is benyújtotta részvételi jelentkezését.<br>
Részvételi jelentkezést nyújtott be az Alterra Építõipari Kft., Hídépítõ Rt., Hoffmann Építõipari Rt., Pest Megyei Víz- és Csatornamû Építõ Kft., Wiedemann Építõipari és Vállalkozási Rt., Hidrotechnika-Gyõr Kft., WE-GÁZ Építõipari és Kereskedelmi Kft., KÖZ-VÍZ Kft., Swietelsky Építõipari és Kereskedelmi Kft., Alisca Bau Építõ Kft., Olajterv Fõvállalkozó és Tervezõ Rt., DEBMUT Rt., DÉLVIÉP Kft., Schumann-Fischer Bt., Aktív Ipari, Építõipari és Kereskedelmi Kft.<br>
Ezen bontásról és ismertetésrõl jegyzõkönyv készült. A bontáson jelen lévõk kívül mind a lebonyolító, mind pedig az önkormányzat polgármestere a jegyzõkönyv tanúsága szerint jelen volt.<br>
A részvételi jelentkezések bontását követõen az ajánlatkérõ nevében eljáró lebonyolító Gyõr-Moson-Sopron Megyei Beruházási Kft. értesítette kérelmezõt 2001. január 30. napján kelt levelével, hogy a benyújtott jelentkezését a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdései, valamint az 52. § (2) bekezdés b) pontja értelmében érvénytelennek minõsítette, mivel az ajánlati felhívás 12. pontja (5) bekezdésében írtaktól eltérõen cégbélyegzés került feltüntetésre, így erre tekintettel érvénytelen, és azt felbontatlanul visszaszolgáltatta kérelmezõ részére.<br>
Ezt követõen 2001. február 8. napján jogorvoslati kérelmet nyújtott be a Döntõbizottsághoz kérelmezõ. Sérelmezte az ajánlatkérõ részvételi jelentkezésének alkalmatlanságát kimondó döntését, ezért kérte ezen megsemmisítését a jogsértés megállapítása mellett, valamint állapítsa meg a Döntõbizottság, hogy megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mivel nem bontotta fel a részvételi jelentkezést. Megsértette a Kbt. 61. § (6) bekezdését, hiszen az eljárásban keletkezett iratokat az eljárás lezárásától számított 5 évig meg kell õriznie. Továbbá sérelmezte, hogy álláspontja szerint nem volt jogosultsága a lebonyolítónak arra, hogy érdemi döntést hozzon a részvételi jelentkezések vonatkozásában. Álláspontja szerint nem tartalmazott olyan tiltó rendelkezést, hogy mit nem lehet a borítékra felírni, csupán azt tartalmazta, hogy mit kell a zárt borítékon feltüntetni.<br>
Ajánlatkérõ kérelmezõ jogorvoslati kérelmének elutasítását kérte alaptalanságra hivatkozással. Ajánlatkérõ elõírta pontosan, hogy mit tartalmazhat a zárt boríték, milyen feliratot tartalmaz, az ettõl eltérés érvénytelenséget von maga után. Amennyiben ajánlatkérõ a kérelmezõ részvételi jelentkezését elfogadta volna, úgy a többi 15 részvételi jelentkezõvel szemben nem lehetnek indokoltak mindazok a kizárások, amelyek értékelése során megállapított formai hibákból adódhatnak. Az építõipar mai piaci versenye pedig kötelezi ajánlatkérõt arra, hogy a legszigorúbban járjon el a közbeszerzési eljárás során. Az ajánlatkérõ és a megbízó között létrejött megállapodás alapján volt lehetõség ezen döntés meghozatalára oly módon, hogy az önkormányzat képviseletében a polgármester mindvégig minden eljárási cselekményrõl tudomással bírt.<br>
A Wiedemann Építõipari és Vállalkozási Rt. és Hídépítõ Rt. ugyancsak a jogorvoslati kérelem elutasítását kérték. Álláspontjuk szerint egyértelmû volt az ajánlati felhívás, és a közbeszerzési gyakorlat az építõiparban is az, hogy az ajánlati felhívásban megjelölteken túlmenõen egyéb más információt borítékban feltüntetni nem lehet, így jogszerû volt ajánlatkérõ döntése.<br>
A Döntõbizottság ideiglenes intézkedést alkalmazott és a közbeszerzési eljárás felfüggesztését rendelte el, így erre tekintettel ajánlatkérõ a részvételi jelentkezések bontását követõen egyéb, más ajánlatkérõi aktust nem végzett el.<br>
A kérelmezõ jogorvoslati kérelme alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ az elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
Az elõminõsítési eljárás során még csak részvételi jelentkezések megtételére kerülhet sor. A két szakaszból álló eljárásra a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése értelmében a nyílt eljárás szabályait kell értelemszerûen megengedett esetekben alkalmazni.<br>
Így a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdése értelmében az ajánlatkérõ a részvételi határidõ lejártát követõ harminc (építési beruházás esetén hatvan) napon belül köteles a részvételre történõ jelentkezéseket elbírálni, az eredményt nyilvánosan kihirdetni, valamint az eredményhirdetéstõl számított öt munkanapon belül köteles az ajánlati felhívásokat megküldeni.<br>
E tekintetben a Döntõbizottság .megvizsgálta, hogy az ajánlatkérõ jogszerûen alkalmazta-e az érvénytelenség jogintézményét a kérelmezõ részvételi jelentkezésével kapcsolatosan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja azokat az esetköröket, mely esetekben érvénytelenek az ajánlatok, e szakaszt értelemszerûen alkalmazni kell a részvételi jelentkezések esetében is.<br>
Így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelenné kell nyilvánítani, hogyha az nem felelt meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ vitathatatlanul elõírta ajánlati felhívásának 15. pontja körében, hogy mi az, amit mindenképpen rá kell vezetni a beadott részvételi jelentkezés zárt borítékjára. Azonban semmiféle tiltó rendelkezést nem tartalmazott a tekintetben, hogy mi az, amit nem tartalmazhat a boríték. Téves tehát az a hivatkozása ajánlatkérõnek, hogy esetlegesen a közbeszerzési törvényben szabályozott alapelvet sérthet az ajánlatkérõi magatartás, amikor a cég elnevezését és székhelyét is tartalmazta a boríték. Ez nem sérthette sem a törvény elõbb említett tételes szabályát, sem az alapelvi rendelkezését, annál is inkább nem, hiszen fõ szabály a közbeszerzési törvényben az eljárások nyíltsága. Ismertekké váltak ennek az eljárásnak a lehetõség szerinti résztvevõi, hiszen a részvételi jelentkezés dokumentációját is többek megvásárolták.<br>
Másrészt pedig a részvételi jelentkezések bontásakor nyilvánosan kell közölni mindazoknak a megnevezését, akik a részvételi jelentkezési határidõre jelentkezésüket beadták.<br>
Megjegyzi a Döntõbizottság, hogy jelen eljárás tárgyával kapcsolatban egyelõre részvételi jelentkezésrõl van szó, nem ajánlatokról, így tehát ajánlati kötöttség mint olyan nem is érvényesülhet. Hiszen nem ajánlattételrõl beszélhetünk, hanem pénzügyi, mûszaki alkalmasság ajánlatkérõi kívánalomnak megfelelõ bemutatásáról. Arra pedig alappal nem hivatkozhatnak sem kérelmezõ, sem egyéb érdekeltek az eljárásban, hogy évek óta kialakult gyakorlat, hogy anonimitásban kell benyújtani a részvételi jelentkezéseket, és ennek jogi relevanciája sincs, hiszen a részvételi jelentkezések bontását megelõzõen felbontani nem lehet, illetõleg a bontást követõen egyébként is ismertté válik az az adat, amelynek feltüntetése miatt ezt a részvételi jelentkezést érvénytelenné nyilvánította ajánlatkérõ. Jogszabálysértõen járt el akkor ajánlatkérõ, amikor a részvételi jelentkezõ részvételi jelentkezését nem bontotta fel. Ezen túlmenõen jogszabálysértõen járt el ajánlatkérõ, amikor nem is fogadta be a jelentkezést, hanem azt visszaszolgáltatta kérelmezõnek.<br>
A Kbt. részletesen elõírja a részvételi jelentkezések felbontásának részletes szabályait, így tehát a részvételi jelentkezést tartalmazó zárt iratot a részvételi jelentkezési határidõ idõpontjában kell felbontani. Maga ajánlatkérõ is elismerte, hogy ezt nem tette meg. Ezt követõen a kérelmezõ jelentkezését visszaküldte annak ellenére, hogy a Kbt. 61. § (6) bekezdése szerint az eljárással kapcsolatban keletkezett összes iratot, így a részvételi jelentkezést is az eljárás lezáródásától számított 5 évig meg kell õriznie, illetõleg ha az ügyben jogorvoslati eljárás indult az iratokat annak jogerõs befejezéséig, de legalább 5 évig meg kell õrizni.<br>
Ennek a törvényi rendelkezésnek jogi relevanciája van, hiszen a részvételi jelentkezés visszaadásával már a részvételi jelentkezéssel kapcsolatos bármilyen jogorvoslati eljárásban történõ utólagos vizsgálat ellehetetlenül, amely ebbõl az ajánlatkérõi magatartásból következett be.<br>
A Döntõbizottság álláspontja szerint a közbeszerzési eljárás jelen szakaszában azon kérdés eldöntésének nem volt relevanciája, hogy a boríték visszaszolgáltatásával kapcsolatosan ki hozta meg a döntést, mert a Döntõbizottság fenti döntésére figyelemmel és az alkalmazott ideiglenes intézkedés miatt ajánlatkérõ még a kérelmezõn kívül más részvételi jelentkezõvel kapcsolatosan érdemi döntést nem hozott, és lehetõség volt az eredeti állapot visszaállítására.<br>
Mindezekre figyelemmel tehát a Döntõbizottság csak úgy tudta a jogsértést reparálni, hogy az ajánlatkérõ részvételi jelentkezés érvénytelenségre vonatkozó döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára figyelemmel a jogsértés megállapítása mellett megsemmisítette a Kbt. 88. § (1) bekezdés c) pontja alapján az ajánlatkérõ döntését, s egyben a Kbt. 88. § (1) bekezdés b) pontja alapján felhívta az ajánlatkérõt a törvény szabályainak megfelelõ eljárásra a rendelkezõ részben foglaltak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára figyelemmel a jogsértés megállapítására tekintettel kötelezte az ajánlatkérõt a rendelkezõ részben foglalt költség megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 10.<br>
<br>
Dr. Deli Betty s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>