<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4238)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.162/8/2001.<br>
<br>
Tárgy: az AGFA Hungária Kft. jogorvoslati kérelme Tolna Megyei Önkormányzat Kórház-Rendelõintézete közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AGFA Hungária Kft. (1012 Budapest, Pálya út 4–6., képviseli: dr. Poór Júlia ügyvédjelölt, 1027 Budapest, Bem József út 7. 5/1., a továbbiakban: kérelmezõ) jogorvoslati kérelmének, amelyet a Tolna Megyei Önkormányzat Kórház-Rendelõintézet (7101 Szekszárd, Béri-Balogh Ádám út 5–7., Pf. 85, képviseli: dr. Sándor Attila ügyvéd, 7100 Szekszárd, Széchenyi út 21., a továbbiakban: ajánlatkérõ) "a dokumentációban részletezett mennyiségû és féleségû röntgenfilmek (124 850 lap) és vegyszerek (360 doboz) a Kórház 1 éves szükséglete" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel az 59. § (1) bekezdését, a 61. § (1) bekezdését, ezért ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívásra szóló hirdetményét a Közbeszerzési Értesítõ január 17-i 3. számában tette közzé, amelyben szállítási szerzõdés keretében a dokumentációban részletezett mennyiségû és féleségû röntgenfilmekre és vegyszerekre kért be ajánlatokat. A dokumentáció tartalmazta a beszerzés tárgyát és mennyiségét. Az ajánlati felhívás szerint a beszerzés tárgyára és mennyiségére részajánlatot lehetett tenni. A részajánlat tételének szempontja: külön tehetõ ajánlat hagyományos filmre és külön tehetõ ajánlat CT-filmre. A teljesítés határidejét, illetve a szerzõdés idõtartamát a dokumentációban részletezett szállítási ütemezésnek megfelelõen a szerzõdéskötést követõ 12 hónapban határozta meg az ajánlatkérõ. Az ajánlati felhívás tartalmazta az ajánlatok elbírálásának szempontját, mely az összességében legelõnyösebb ajánlat volt.<br>
A részszempontok és a mellérendelt súlyszámok a következõk voltak:<br>
részszempontok	súlyszámok<br>
– az ajánlott termék minõsége, megbízhatósága	40<br>
– a termékek ára, az ár stabilitása, fix ár, fizetési feltételek	35<br>
– év közbeni áremelés indoka, mértéke	10<br>
– szállítási rugalmasság	5<br>
– legkedvezõbb szavatossági feltételek	10<br>
Az értékelési pontszám 1–10 pontig terjedt.<br>
Ajánlatkérõ a pénzügyi ellenszolgáltatás teljesítésének feltételeivel összefüggésben az ajánlati felhívás 9. pontjára hivatkozott, mely szerint a leszállított áruk ellenértékének kiegyenlítése az ütemezett szállításokat követõen a szállító által kibocsátott számla alapján 30 naptári napos átutalással történik, de ennél kedvezõbb fizetési feltétellel az ajánlattevõ tehet ajánlatot. Az ajánlati felhívás lehetõvé tette többváltozatú ajánlattételt is. A többváltozatú ajánlattételnek a feltétele az volt, hogy az egyes ajánlatoknak el kell különülnie egymástól. Az ajánlatkérõ fenntartotta azt a jogát, hogy a neki legmegfelelõbb ajánlatot válassza ki.<br>
Az ajánlatok bontási határidejére, azaz 2001. február 28-ára a kérelmezõn kívül a MediMat Kft. és a Fuji Film Kft. nyújtott be ajánlatot. Az ajánlatok bontásáról felvett jegyzõkönyvben az ajánlatkérõ a teljes ajánlati árat közölte, illetve a bontási jegyzõkönyv ezt tartalmazta, továbbá az ajánlatkérõ nevét, címét, a szállítási ütemezéseket.<br>
A közbeszerzési eljárás eredményhirdetésére 2001. március 10-én került sor, ahol az összességében legelõnyösebb ajánlatot a MediMat Kft. tette, õt követõen pedig a kérelmezõ. Az eredményhirdetésen az ajánlatkérõ az eredményhirdetési jegyzõkönyvet, valamint az értékelési táblázatot adta át a jelen lévõ ajánlattevõk képviselõinek.<br>
Kérelmezõ jogorvoslati kérelmében kérte a Döntõbizottságtól, hogy semmisítse meg az ajánlatkérõ eljárást lezáró döntését, a jogorvoslati eljárás során felmerült költségek viselésére kötelezze, valamint ideiglenes intézkedésként tiltsa meg a szerzõdéskötést az ajánlatkérõ és a nyertes ajánlattevõ között. Kérelmében elõadta, hogy az ajánlatok értékelésérõl szóló összegzés nem tartalmazta az ajánlatok tartalmi elemeit, nem tartalmazott indokolást. Mindhárom ajánlattevõ esetében nem lehetett nyomon követni a részajánlattétel szempontjára figyelemmel is, hogy milyen ajánlati árakat ajánlottak meg azok az ajánlattevõk, akik részajánlatot tettek, továbbá ezek értékelése nem történt meg. Vitatta az ajánlatkérõ értékelését a 2. részszempont, azaz a termék ára, árstabilitása, fix ár, fizetési feltételek részszempontnál. Itt az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését, mivel nem osztotta ki a teljes ponthatárt, és nem az ajánlatok valós tartalma alapján állapította meg az egyes ajánlattevõk pontszámait. Az ajánlatkérõnek részajánlatonként kellett volna az ajánlatokat elbírálni, viszont erre az összegzésben nem került sor, ezért megsértette a Kbt. 55. § (6) bekezdését és az 59. § (1) bekezdését.<br>
Az ajánlatkérõ érdemi ellenkérelmében a jogorvoslati kérelem elutasítását kérte, mivel az ajánlatkérõ az ajánlati felhívás szerint értékelte az ajánlatokat. Azt elismerte, hogy a részajánlatok külön értékelésére nem került sor, viszont a kérelmezõ, mivel CT-filmre tett részajánlatot, 1 663 051 Ft-tal kedvezõbb ajánlati árat ajánlott meg, mint a nyertes MediMat Kft. A fix ár tartás mint bírálati szempontnál a kérelmezõ ajánlata nem volt kedvezõbb a nyertes ajánlatánál, mivel 2002 márciusára is áthúzódóan már nem a 2001-ben megajánlott fix áron kívánta szállításait tervezni a kérelmezõ, ezért került sor kisebb értékû pontszám megállapítására. Alapvetõen az árstabilitásban megmutatkozó különbség döntötte el a kérelmezõ és a nyertes ajánlata közötti különbséget, valamint hivatkozott arra, hogy a Ptk. rendelkezéseitõl eltérõ kamatkikötést tartalmazott a kérelmezõ ajánlata.<br>
A Döntõbizottság a jogorvoslati eljárás során ideiglenes intézkedést tett, a közbeszerzési eljárást lezáró szerzõdés megkötését D.162/7/2001. számú határozatában megtiltotta.<br>
A nyertes MediMat Kft. észrevételében elismerte, hogy a CT-film részajánlat körében a kérelmezõ kedvezõbb árajánlatot adott. Egyebekben összességében õ adta a legelõnyösebb ajánlatot az ajánlatkérõnek.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
A Döntõbizottság megállapította, hogy a nyertes MediMat Kft. teljes körû ajánlatot tett. Teljes körû ajánlati ára 20 984 890 Ft volt nettó összegben, melybõl 4 297 500 Ft volt a CT-film ajánlati ára nettó összegben. Az ajánlati ár fennmaradó részében általános röntgenfilmre és gépi elõhívó és fixáló vegyszerre adott be ajánlatot. A kérelmezõ általános röntgenfilmre adott be ajánlatot, valamint vegyszerre. A kérelmezõ összajánlati ára 15 023 874 Ft nettó összeg. A Fuji Film Kft. általános röntgenfilmre, CT-filmre és vegyszerekre adott be teljes körû ajánlatot 15 176 291 Ft nettó értékben. A Döntõbizottság a termékek áránál mint második bírálati szempontnál megállapította, hogy az ajánlatkérõ nem résztermékenként és azok ajánlati áraként hasonlította össze az ajánlatokat, hanem a teljes ajánlati árakat hasonlította össze, viszont a kérelmezõ teljes körû ajánlatot nem tett, és így pontozta az ajánlatokat. Ez a Döntõbizottság álláspontja szerint jogsértõ, mivel részajánlatonként kellett az ajánlatok tartalmi elemeit összehasonlítani az értékelésnél a bírálati szempontokra figyelemmel, és kellett volna nyertest hirdetni. Ajánlatkérõ annak ellenére, hogy az ajánlati felhívásban 1–10 pontban határozta meg az értékelési tartományt, az ajánlatok közül egyiknek sem adott 10 pontot, azaz nem állapította meg, hogy az ajánlattevõk közül ki tette a termék ára, árstabilitása, fix ár, fizetési feltételek bírálati részszempont esetében a legelõnyösebb ajánlatot. Az összegzés nem tartalmazta a pontértékek indokolását, az összegzés nem tartalmazta a részajánlatok értékelési táblázatát és nem a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében foglaltaknak megfelelõen készítette el az összegzést az ajánlatkérõ. Ezen jogsértésekre figyelemmel a Döntõbizottság megállapította a Kbt. 55. § (6) bekezdésének a megsértését, az 59. § (1) bekezdésének a megsértését és a 61. § (1) bekezdésének a megsértését. Az ajánlatkérõnek, amennyiben beszerzési szándékát fenn kívánja tartani és újból értékelni kívánja a részajánlattétel szempontjára figyelemmel az ajánlatokat<br>
, szükséges az ajánlatok tartalmi elemeit összehasonlítani és a részajánlattétel körében is a részekre nyertest hirdetni. A Döntõbizottság ezen jogsértéseket a 2. bírálati szempont tekintetében megjelölt ajánlatkérõi értékelésre tekintettel hozta meg, mivel a kérelmezõ a többi részszempontból az ajánlatkérõ értékelését nem vitatta azáltal, hogy maximális pontszámot kapott az ajánlatának tartalmi elemeire.<br>
A Döntõbizottság a fenti jogsértésekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés c), d) és h) pontja szerinti jogkövetkezményt alkalmazta, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>