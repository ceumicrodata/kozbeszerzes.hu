<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4093)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.221/8/2001.<br>
<br>
Tárgy: a Könnyûszerkezet-Építõ és Szolgáltató Kft. jogorvoslati kérelme az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet-Építõ és Szolgáltató Kft. (6721 Szeged, Szilágyi u. 2., képviseli: dr. Balázs Péter ügyvéd, 6721 Szeged, Szilágyi u. 2., a továbbiakban: kérelmezõ) által az Adó- és Pénzügyi Ellenõrzési Hivatal (1054 Budapest, Széchenyi rkp. 6., a továbbiakban: ajánlatkérõ ) "az APEH Dél-budapesti Igazgatósága – 1096 Budapest, Vaskapu u. 33–35. sz. – területén új irodaház építése" tárgyú közbeszerzési eljárása ellen benyújtott kérelme alapján indított jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek írásban tett nyilatkozatai alapján az alábbi tényállást állapította meg:<br>
Ajánlatkérõ 2001. február 21-én a Közbeszerzési Értesítõ 8. számában részvételi felhívást tett közzé nyílt elõminõsítési eljárást indítására. A beszerzés tárgya az APEH Dél-budapesti Igazgatósága területén (1096 Budapest, Vaskapu u. 33–35.) új irodaház építése, amelynek nettó alapterülete 12 098 m2+3685 m2 pince.<br>
A részvételi felhívás 10. b) pontja harmadik és negyedik francia bekezdése szerint a részvételre jelentkezõnek a szerzõdés teljesítésére alkalmatlanná minõsítésének szempontjai – többek között – a következõk:<br>
"– amennyiben az értékesítés nettó és árbevétele az utóbbi 2 évben nem éri el a 10 000 M Ft-ot, továbbá az árbevételen belül az építési és a rekonstrukciós munkák éves nagysága nem éri el az 5000 M Ft-ot,<br>
– referenciáiban nincs önálló kivitelezés 2500 M Ft-ot elérõ vagy meghaladó értékû, legalább 12 000 m2 nettó irodaterületû vagy azt tartalmazó létesítmény, vagy olyan, amelyet konzorciumban, a konzorcium vezetõjeként valósított meg, és az utóbbi három (3) évben (1998, 1999, 2000) adott át."<br>
A részvételi jelentkezések benyújtásának határidejére, 2001. március 19-re négy részvételi jelentkezés érkezett ajánlatkérõhöz. Részvételi jelentkezést nyújtott be kérelmezõ, a Vegyimûveket Építõ és Szerelõ Rt., valamint közös részvételi jelentkezést a Magyar Építõ Rt. és a Középületépítõ Rt., illetve a KIPSZER Fõvállalkozási és Tervezõ Rt., Betonút Szolgáltató és Építõ Rt. és az UVATERV Út-, Vasúttervezõ Rt.<br>
Ajánlatkérõ a Vegyimûveket Építõ és Szerelõ Rt.-t, a Magyar Építõ Rt. és a Középületépítõ Rt. alkotta konzorciumot minõsítette alkalmasnak a szerzõdés teljesítésére.<br>
Az elsõ szakaszt lezáró eredmény kihirdetésére 2001. április 3-án került sor. A tájékoztató a két szakaszból álló eljárás részvételi szakaszának eredményérõl címû, a részvételre jelentkezõk részére is megküldött anyag szerint kérelmezõ a részvételi felhívás 10. b) pontjának harmadik és negyedik francia bekezdésében megadott feltételeknek nem felel meg, így a szerzõdés teljesítésére alkalmatlan.<br>
Kérelmezõ 2001. április 9-én nyújtott be jogorvoslati kérelmet, amelyben kérte a Döntõbizottságot, hogy ajánlatkérõnek az elõminõsítési eljárást lezáró, kérelmezõ részvételi jelentkezését alkalmatlanná nyilvánító döntését semmisítse meg, kötelezze ajánlatkérõt az eljárással kapcsolatos költségek viselésére, ideiglenes intézkedésként kérte a közbeszerzési eljárás felfüggesztését.<br>
Kérelme indokául elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésében foglaltakat, mivel a részvételi felhívásban meghatározott szempontokon túlmenõen követelte meg a kérelmezõ részvételre való alkalmasságának igazolását. Kérelmezõ a részvételi felhívásban foglaltak alapján alkalmas a szerzõdés teljesítésére, mivel 1999. és 2000. évben rendelkezik az elõírt árbevétellel, az utóbbi három év irodareferenciái összes alapterülete 36 608 m2.<br>
Ajánlatkérõ észrevételében kérte az alaptalan kérelem elutasítását, elõadta, hogy az "utóbbi két év" fogalmát a 10. b) pontban egyértelmûen meghatározták, ezen az 1998. és 1999. évet értették, valamint egyértelmû volt a részvételi felhívás szerint, hogy egy létesítményen belül kell érteni azt az irodaterületû nagyságot, amelyet a referenciában elõírtak.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
Kérelmezõ 2001. április 20-án a kérelmét visszavonta, kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 20.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>