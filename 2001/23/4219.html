<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4219)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: 227/9/2001.<br>
<br>
Tárgy: a Yamaha Motor Hungária Kft. jogorvoslati kérelme a Magyar Posta Rt. "115 db 50 cm3 hengerûrtartalmú segédmotoros kerékpár szállítása" tárgyú közbeszerzési eljárásával kapcsolatban.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Bihari Tibor ügyvéd (1026 Budapest, Pasaréti út 59.) által képviselt Yamaha Motor Hungária Kft.-nek (1118 Budapest, Budaörsi út 112/C.) (továbbiakban: kérelmezõ) a Magyar Posta Rt. (1570 Budapest, Hattyúház) (továbbiakban: ajánlatkérõ) "115 db 50 cm3 hengerûrtartalmú segédmotoros kerékpár szállítása" tárgyú közbeszerzési eljárásával kapcsolatos jogorvoslati kérelmét érdemi vizsgálat nélkül elutasítja.<br>
E határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet 3 példányban a Fõvárosi Bírósághoz címezve, de a Döntõbizottsághoz kell benyújtani.<br>
A jogorvoslati eljárás során felmerült költségeket a felek maguk viselik.<br>
<br>
INDOKOLÁS<br>
<br>
Ajánlatkérõ "115 db 50 cm3 hengerûrtartalmú segédmotoros kerékpár szállítása" tárgyú nyílt közbeszerzési eljárást írt ki. Az ajánlati felhívás a Közbeszerzési Értesítõ 2000. november 8-i számában jelent meg. Az ajánlati felhívásra három ajánlattevõ (a kérelmezõ, az Italcamion Kereskedelmi Kft. és a Magyar Suzuki Rt.) tett ajánlatot. Az ajánlatkérõ az ajánlatokat a közbeszerzési eljárás során elbírálta és ennek eredményeként a legkedvezõbb ajánlatot tevõ pályázóval – az Italcamion Kereskedelmi Kft.-vel – 2001. január 1-jén a szerzõdést megkötötte.<br>
Kérelmezõ 2000. december 27-én jogorvoslati kérelemmel fordult a Döntõbizottsághoz a tárgyban szereplõ közbeszerzési eljárással kapcsolatban. A Döntõbizottság a jogorvoslati kérelmet a D.694/17/2000. számú határozatával a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
Kérelmezõ a segédmotoros-kerékpároknak az Ajánlatkérõ részére történõ leszállítása után fordult ismételt jogorvoslati kérelmével a Döntõbizottsághoz.<br>
A kérelem alapján a Döntõbizottság a jogorvoslati eljárást 2001. április 13-án megindította.<br>
A közbeszerzésekrõl szóló, módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése úgy rendelkezik, hogy ha a Kbt. másként nem szabályozza a Döntõbizottság eljárását, akkor arra az államigazgatási eljárás általános szabályairól szóló, módosított 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 4. § (1) bekezdése és 7. § (1) bekezdése alapján a Döntõbizottság csak a hatáskörébe és illetékességébe tartozó ügyekben járhat el. A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdése határozza meg a Döntõbizottság hatáskörét, ami közbeszerzési eljárás alatt a Kbt. szabályainak megsértésével kapcsolatos ügyekre terjed ki. A Kbt. 61. § (5) bekezdés második mondata úgy rendelkezik, hogy a közbeszerzési eljárás az eredményhirdetésrõl kibocsátott hirdetmény közzétételével, illetve ha a szerzõdés megkötésére késõbb kerül sor, akkor azzal zárul le. A Kbt. 75. § (2) bekezdése szerint az ajánlati felhívás, a dokumentáció feltételei, illetve az ajánlat tartalma alapján megkötött szerzõdésekre egyebekben a polgári törvénykönyvrõl szóló, módosított 1959. évi. IV. törvény (továbbiakban: Ptk.) rendelkezéseit kell alkalmazni.<br>
Tekintettel arra, hogy a jogorvoslati kérelemmel érintett közbeszerzési eljárásban az eljárást lezáró szerzõdést megkötötték, ezért a szerzõdés teljesítésével kapcsolatos kérdésekben már a Ptk. szabályait kell alkalmazni, így erre a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdése szerint nincs hatásköre.<br>
Az elõbbiek alapján – figyelemmel az Áe. 7. § (1) bekezdés elsõ mondatára, mely szerint az eljárásra vonatkozó hatáskör meglétét az eljárás minden szakaszában vizsgálni kell – a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. §-</a>a biztosítja.<br>
<br>
Budapest, 2001. április 28.<br>
<br>
Ruthner Oszkár s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>