<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4199)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.262/3/2001.<br>
<br>
Tárgy: a CA Diplomat Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Révész Gábor ügyvéd (1131 Budapest, Reitter F. u. 126) által képviselt CD Diplomat Kft. (1135 Budapest, Béke út 129–135., továbbiakban: kérelmezõ) kérelmére a Magyar Turizmus Rt. (1024 Budapest, Margit krt. 85., továbbiakban: ajánlatkérõ) az ajánlatkérõ turisztikai promóciós eszközeinek szállítmányozása és vámügyintézése tárgyú közbeszerzési eljárása ellen indult jogorvoslati eljárást a Döntõbizottság megszünteti.<br>
A jogorvoslati eljárásban felmerült költségét kérelmezõ maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2001. április 11-i számában. Az eljárási forma alkalmazásának indokaként az azonos tárgyú korábbi nyílt eljárása eredménytelenségére hivatkozott. A felhívás 12. pontjában az eljárásban való részvételre a kérelmezõt, a Masped Kft.-t és a Cargo Agencies Kft.-t hívta meg.<br>
Kérelmezõ április 19-i postai feladás útján, április 23-án érkeztetve jogorvoslati kérelmet terjesztett elõ a Döntõbizottsághoz. Sérelmezte a tárgyalásos eljárás megindítását, álláspontja szerint ajánlatkérõnek nem volt joga ezen újabb eljárást megindítani, mert a korábbi nyílt eljárás nem volt eredménytelen, ugyanis abban a Masped Kft. egy érvényes részajánlatot tett.<br>
Kérelmezõ a jogorvoslati eljárás megindításáról szóló értesítések kiküldése elõtt, április 23-án bejelentette, hogy kérelmétõl eláll, tekintettel arra, hogy ajánlatkérõ tájékoztatta õt a tárgyalásos eljárás visszavonásáról. Kérte a 30 000 Ft-os igazgatási szolgáltatási díj visszafizetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. Az (1) bekezdés alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) szabályait kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság nem folytatta az eljárást, mivel ajánlatkérõ a tárgyalásos eljárásra vonatkozó felhívását visszavonta.<br>
A fenti rendelkezésekre tekintettel a Döntõbizottság a jogorvoslati eljárást megszüntette.<br>
A Döntõbizottság jogszabályi felhatalmazás hiányában nem tett eleget kérelmezõ által az igazgatási szolgáltatási díj visszafizetése iránt elõterjesztett kérelemnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>