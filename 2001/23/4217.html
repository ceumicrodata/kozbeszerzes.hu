<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4217)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.213/14/2001.<br>
<br>
Tárgy: a FORTKER Kft. és a MAV Major Kft. közös jogorvoslati kérelme a MÁV Rt. Gépészeti Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FORTKER Kft. (1087 Budapest, Asztalos S. u. 9.) és a MAV Major Kft. (2142 Nagytarcsa, Jókai út Major telep, mindkettõt képviseli: dr. Incze András Péter ügyvéd, 1051 Budapest, Arany J. u. 9., a továbbiakban: kérelmezõ) kérelmének, melyet a MÁV Rt. Gépészeti Központ Anyaggazdálkodási Osztály (1045 Budapest IV., Elem u. 5–7. a továbbiakban: ajánlatkérõ) "MSZ 2000/965 MÁV Rt. vállalati szabvány elõírásainak megfelelõ sebességmérõ óraszalag beszerzése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, ezért a Döntõbizottság az ajánlatkérõvel szemben 5 000 000 Ft, azaz ötmillió forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. február 27-én ajánlati felhívást tett közzé a Közbeszerzési Értesítõ 6. számában nyílt eljárás megindítására (0373/2001) a rendelkezõ részben írt tárgyban.<br>
A felhívás 3. a) pontja szerint a sebességmérõ óraszalagokat ajánlatkérõ 2001–2003. éves szükségletének kielégítésére kívánja beszerezni.<br>
A felhívás 3. c) pontja szerint részajánlattételt ajánlatkérõ nem engedélyezett. Az 5. pont tartalmazta a dokumentáció rendelkezésére bocsátásának és megvásárlásának körülményeit, valamint az 5. c) pont azt, hogy a dokumentációt 150 000 Ft + áfa készpénz ellenében nyújtja ajánlatkérõ az ajánlattevõk rendelkezésére.<br>
A felhívása ezen pontját ajánlatkérõ 2001. február 21-én a Közbeszerzési Értesítõben közzétett hirdetménnyel módosította oly módon, hogy a dokumentáció árát 15 000 Ft-ban jelölte meg.<br>
A felhívás 11. a) pontja szerint az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozóknak (továbbiakban együtt: ajánlattevõk) a szerzõdés teljesítéséhez szükséges alkalmasság igazolásához kért adatokat és tényeket kellett igazolniuk. Ezen belül a 11.2. pont ötödik francia bekezdése azt tartalmazta, hogy banki információt kell csatolni az ajánlattevõ valamennyi bankjától és nyilatkozatot arról, hogy más bankszámlával nem rendelkezik.<br>
A 11.8. pont szerint kizárólag külföldi székhellyel rendelkezõ ajánlattevõk, vagy alvállalkozók esetében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdés szerinti hatósági igazolásokat és nyilatkozatokat kell az ajánlathoz csatolni, a pénzügyi és gazdasági alkalmasság igazolására.<br>
A 11. a) ponton belül a mûszaki alkalmasság igazolására ajánlatkérõ elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), e) és g) pontjának megfelelõ igazolások becsatolását. Ugyanitt a 11.10. pontban kötötte ki azt, hogy az ajánlattevõ, illetve az alvállalkozó köteles a mûszaki, technikai felszereltségének a bemutatására is.<br>
A 11.12. pont szerint az ajánlatnak tartalmaznia kell bármely nemzeti rendszerben akkreditált minõségtanúsító intézménytõl származó tanúsítványt, illetve annak akkreditálását igazoló tanúsítvány másolatát.<br>
A felhívás 11. b) pontja tartalmazta az ajánlattevõnek a szerzõdés teljesítésére alkalmatlanná minõsítésének szempontjait. Ezen belül a hatodik francia bekezdés szerint alkalmatlan az az ajánlattevõ is, akinek a benyújtott mintadarabja a MÁV laborvizsgálati eredmények alapján a MÁV Sz.2000/1996 vállalati szabvány bármely elõírásának nem felel meg.<br>
A felhívás 13. a) pontja szerint ajánlatkérõ a legalacsonyabb értékû ellenszolgáltatást kívánta kiválasztani a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének a) pontja alapján lefolytatott elbírálás során.<br>
A 14. pont szerint többváltozatú ajánlattétel nem volt megengedett.<br>
A 15. b) pont tartalmazta, hogy a szerzõdést az eredményhirdetés napját követõ elsõ naptól számított 10. napon fogják megkötni.<br>
A felhívás 16. pontja az egyéb információk címszó alatt 15 kitételt tartalmazott. Ezen belül a 6. bekezdés szerint, amennyiben az ajánlattevõ nem gyártója a terméknek, nyilatkozatot kell becsatolni a gyártó mûvi igazolásról.<br>
A 10. bekezdésben írta ajánlatkérõ, hogy a 10%-ot meghaladó alvállalkozókat ismertetni kell és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti nyilatkozatok meglétét és a hatósági igazolások csatolását is elvárja az ajánlattevõk részérõl.<br>
A 14. bekezdés szerint érvénytelen az ajánlat, ha az ajánlattevõnek a felhívásban foglalt tevékenységre az engedélye nincs a cégkivonatban feltüntetve.<br>
Ajánlati dokumentáció is készült, mely a szállítandó óraszalagok mennyiségét és ütemezését, valamint a MÁV 2000/1996 sz. szabványt és a szerzõdéstervezetet tartalmazta.<br>
Egyéb információként ajánlatkérõ itt elõírta, hogy a teljesítés ellenértékét pontosan évenként kéri meghatározni. A pályázatok értékelésénél az azonos ár mellett a nagyobb hossz/tekercs, illetve a minimális maradék hossz/tekercs ajánlatot részesíti elõnyben.<br>
A 2001. március 20. ajánlattételi határidõig a két kérelmezõ, valamint a MASPED TRADE Kft., a MAVEX REKORD Kft. és az Állami Nyomda Rt. nyújtott be ajánlatot. A bontási eljárás során közjegyzõi tanúsítvány készült annak folyamatáról. E tanúsítványt késõbb a közjegyzõ az ajánlatkérõ képviselõjének nyilatkozata felvételével pontosította.<br>
Ajánlatkérõ az értékelés során hiánypótlásra biztosított lehetõséget a felek részére. Ebben az Állami Nyomda részére jelezte, hogy a 10% feletti alvállalkozók igazolását és nyilatkozatát is csatolni kell. A kérelmezõk, valamint a MASPED Kft. részére a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), (8) bekezdése szerinti nyilatkozatok pótlására biztosított lehetõséget.<br>
A hiánypótlás során a FORTKER Kft. nyilatkozott, hogy a becsült inflációs rátát nincs lehetõsége ajánlatkérõnek alkalmazni, vagy azt elõzetesen az ajánlattevõk tudomására kell hoznia, ezért kérte annak faxon való megküldését. Közölte azt is, hogy a felhívásban nem szerepel az, hogy az ajánlatkérõ inflációs, korrekciós számításokat fog végezni.<br>
A MASPED Kft. és a MAV Major Kft. a kért nyilatkozatokat és igazolásokat csatolta. Az Állami Nyomda Rt. a hiánypótlás során közölte, hogy véleménye szerint a beszállító nem alvállalkozó és ezért a kért igazolásokat, illetve nyilatkozatokat nem csatolta. Ajánlatkérõ ezt követõen az ajánlatokat 2001. április 2-án bizottságilag értékelte. Ennek során megállapította, hogy az Állami Nyomda Rt. a hiánypótlást nem teljesítette, ezért az ajánlata érvénytelen.<br>
Ajánlatkérõ 2001. április 4-én hirdette ki nyilvánosan az eljárás eredményét, mely szerint a nyertes ajánlattevõ a MAVEX Rekord Kft.<br>
Az eredményhirdetés során a FORTKER Kft. felvetette, hogy a nyertes ajánlat érvénytelen, mivel a cégkivonata a megfelelõ TEÁOR számot nem tartalmazza. Ennek alátámasztására cégkivonatot is vitt magával az eredményhirdetésre.<br>
Ajánlatkérõ az összegzést is elkészítette és 2001. április 6-án a Közbeszerzési Értesítõ szerkesztõbizottságához továbbította, majd 2001. április 17-én a felhívás szerinti idõpontban a szerzõdést a nyertesnek kihirdetett ajánlattevõvel megkötötte nettó 116 400 000 Ft összértékben három évre vonatkozóan.<br>
Kérelmezõ 2001. április 4-én jogorvoslati kérelmet nyújtott be a Döntõbizottsághoz.<br>
A tárgyaláson pontosított kérelmében kérte a jogsértés megállapítását, bírság kiszabását ajánlatkérõvel szemben, valamint a költségekben elmarasztalását is. Kérte továbbá ideiglenes intézkedés alkalmazását. Kérelmét alapvetõen azzal indokolta, hogy a nyertesnek kihirdetett ajánlat több okból is érvénytelen volt, ezért ajánlatkérõnek azt érvénytelenné kellett volna nyilvánítania.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a felhívás szerinti szerzõdéskötés idõpontjáig rendelkezésére álló adatok alapján annak törvényi feltételei nem álltak fenn.<br>
Ajánlatkérõ írásos észrevételében és a tárgyaláson kérte a jogorvoslati kérelem elutasítását. Kérelme indoklásául elõadta, hogy ajánlatkérõ ipari szakmai felhasználónak minõsül, így a kérelmezõ által kifogásolt TEÁOR 51. sorszámú nagykereskedelem mint tevékenység megfelelõ a nyertesnél a jogosultság igazolására. Álláspontja szerint a nyertesnek kihirdetett ajánlattevõ ajánlatához csatolt két minta közül az "A" minta megfelelt a szabványnak és mivel mindkét terméket azonos áron ajánlotta meg a nyertes ajánlattevõ, így az nem minõsül többváltozatú ajánlatnak.<br>
A jogorvoslati eljárás tárgyalásán a Döntõbizottság kérdésére azt is nyilatkozta, hogy azért nem követelte meg a minõségtanúsító intézménytõl származó tanúsítvány csatolását a nyertes ajánlattevõtõl is, mert a felhívását úgy értelmezte, hogy annak 11. pontja alapján elegendõ csak az alvállalkozónak ilyen igazolást csatolnia, magának az ajánlattevõnek ezt követõen már nem indokolt. A tárgyaláson Döntõbizottság kérdésére adott nyilatkozatában nem vitatta azt sem, hogy a nyertes ajánlatában nem szerepel a felhívás 11.2. pontjának ötödik francia bekezdésében kötelezõen megkövetelt nyilatkozat sem.<br>
Az ügyben érdekelt felek közül az Állami Nyomda Rt. tárgyaláson úgy nyilatkozott, hogy egyetért azon kérelmezõi indítvánnyal, hogy a nyertes ajánlattevõ többváltozatú ajánlatot nyújtott be annak ellenére, hogy azonos áron adta a két terméket. Elõadta azt is, hogy a részére megküldött közjegyzõi tanúsítvány szerint az Állami Nyomda Rt. kivételével minden egyéb ajánlattevõ az inflációs rátával növelt árat ajánlott meg.<br>
A MAVEX Rekord Kft. írásban úgy nyilatkozott, hogy a cégkivonatában a tevékenységi körök között szerepel a TEÁOR szerinti 51.70-es egyéb nagykereskedelmi tevékenység, amely megengedi a vasúti alkatrészek és papíráru nagykereskedelmet, és mivel nagykereskedelmi mennyiség lett kiírva az ajánlati felhívásban, ezért álláspontja szerint az ajánlati felhívás kötelezõ rendelkezésére is tekintettel, a TEÁOR 52.47 papíráru kiskereskedelem nem volt kötelezõ a cégkivonatban. Véleménye szerint az ajánlatkérõ a felhívás szerint összegszerû árajánlatokat kért valamennyi évre vonatkozóan tekintettel arra, hogy az ajánlatok egyértelmûen értékelhetõek és elbírálhatóak lehessenek, ezért ajánlatkérõ korrekt módon folytatta le a közbeszerzési eljárást. Elõadta azt is, hogy egy ajánlatot nyújtott be ajánlatkérõhöz, de ehhez két egyenértékû mintát csatolt, amely két különbözõ gyártótól származik. Véleménye szerint, mivel a kétféle gyártó által gyártott termék állt rendelkezésükre és mindkettõt nagyon jó minõségûnek ítéltek meg, valamint mindkét gyártó jó referenciákkal rendelkezik, az ajánlatkérõnek mind a két terméket felajánlották teljesen azonos feltételek mellett azért, hogy az ajánlatkérõ szabadon választhassa ki a neki leginkább megfelelõ minõséget. Ez növeli a választékot és a szállítási biztonságot. A szerzõdés teljesítéséhez csak az egyik gyártó termékét kívánták felhasználni, aki a szerzõdés teljesítése során a közbeszerzési értékének 10%-át meghaladó mértékben igénybe venni kívánt alvállalkozónak minõsül. Azt is nyilatkozta, hogy ajánlatkérõ az általuk benyújtott minták közül a FOTON cég által gyártott mintát választotta megfelelõnek, ezért a szerzõdés teljesítésénél e cég szerepel a 10%-ot meghaladó mértékben igénybe vett alvállalkozónak.<br>
Elõadta azt is, hogy a lengyel FOTON cég mûszaki felkészültségét az ajánlatukban csatolt melléklettel igazolták, valamint e cég rendelkezik az akkreditált minõségtanúsító intézménytõl származó tanúsítvánnyal is, mivel a TÜV-bizonyítvány a FOMA cseh cég nevére szól, aki viszont 75%-os tulajdonosa a FOTON-nak. Véleménye szerint irreleváns az ISO-minõsítés hiánya, hisz azt ajánlatkérõ a szerzõdésteljesítésre alkalmatlanná nyilvánítás szempontjai között nem szerepeltette. Álláspontja szerint a MAVEX Rekord Kft. a sebességmérõ óraszalagokat csak forgalmazza és nem gyártja, ezért a gyártó mûszaki alkalmasságát bizonyították és erre tekintettel nem tartották szükségesnek a saját mûszaki technikai felszereltségük igazolását.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem alapos.<br>
A Döntõbizottságnak a jogorvoslati eljárás során alapvetõen azt kellett vizsgálnia a kérelemre tekintettel, hogy a nyertesnek kihirdetett ajánlat érvényes volt-e.<br>
A Döntõbizottság az ajánlatkérõ és a MAVEX Rekord Kft. által is elismerten megállapította, hogy a nyertes ajánlattevõ nem csatolta ajánlatához a reá vonatkozó mûszaki, technikai felszereltségének ismertetését, holott azt a Kbt. rendelkezései alapján köteles lett volna, mivel a Kbt. 44. § (2) bekezdésének b) pontja szerint az ajánlattevõnek, illetõleg az alvállalkozónak a szerzõdés teljesítéséhez mûszaki alkalmassága igazolható a mûszaki, technikai felszereltség leírásával.<br>
A Döntõbizottság megállapította, hogy ajánlatkérõ a felhívásában megkövetelte a b) pont szerinti igazolás csatolását, viszont az értékelés során figyelmen kívül hagyta, hogy a nyertesnek kihirdetett ajánlattevõ azt nem csatolta.<br>
Ugyanígy nem vitatták a felek azt sem, hogy a nyertes ajánlatában nem szerepel a megkövetelt tanúsítvány az ajánlatkérõre vonatkozóan, csak az egyik alvállalkozójára, így a fentiekre tekintettel ennek alapján is érvénytelenné kellett volna nyilvánítania ajánlatkérõnek a MAVEX Rekord Kft. ajánlatát.<br>
A fentieken túlmenõen a Döntõbizottság azt is megállapította, a felek által a tárgyaláson elismerten, hogy a nyertes ajánlatában nem szerepel az ajánlati felhívás 11.2. pontja szerinti nyilatkozat arról, hogy más bankszámlával nem rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanezen paragrafus (2) bekezdésének d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság kétséget kizáróan a felek által is elismerten megállapította, hogy a fent leírt indokok alapján a nyertesnek kihirdetett MAVEX Rekord Kft. ajánlata több olyan hiányosságot is tartalmazott, amelyek alapján az ajánlat érvénytelenségét kellett volna megállapítani. Mivel ajánlatkérõ ezt nem tette, ezért megsértette a határozat rendelkezõ részében írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E kógens szabály alapján a Döntõbizottság megállapította, hogy ajánlatkérõ a MAVEX Rekord Kft. érvénytelen ajánlatát értékelve azt nyertesnek hirdette ki, majd vele szerzõdést is kötött, így sérült a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésre tekintettel, hisz a megállapított bírság mértéke a hároméves nettó beszerzési érték 5%-át sem éri el, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A Döntõbizottság álláspontja szerint nem tekinthetõ e mérték túlzottnak, különös tekintettel arra, hogy a megkötött szerzõdésre is figyelemmel a Döntõbizottság az egyik legsúlyosabbnak értékelhetõ jogsértést már nem reparálhatta a jogorvoslati eljárás keretében.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 3.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>