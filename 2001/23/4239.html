<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4239)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.158/16/2001.<br>
<br>
Tárgy: a MIKI-IEC Kft. jogorvoslati kérelme a Tolna Megyei Önkormányzat Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MIKI-IEC Kft. (7100 Szekszárd, Epreskert u. 2., képviseli: Dr. Nadray Katalin, ügyvéd, 7100 Szekszárd, Tinódi u. 7., továbbiakban: kérelmezõ) által a Tolna Megyei Önkormányzat Kórház-Rendelõintézet (7100 Szekszárd, Béri-Balogh Ádám u. 5–7., képviseli dr. Sándor Attila ügyvéd, 7100 Szekszárd, Széchenyi u. 21., a továbbiakban: ajánlatkérõ) "a dokumentációban részletezett mennyiségû és féleségû mûszaki anyagok, a kórház 1 éves szükséglete" tárgyú közbeszerzési eljárása ellen benyújtott jogorvoslati kérelemnek részben helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, ezért ajánlatkérõnek az eljárást lezáró döntését megsemmisíti. Ezt meghaladóan a jogorvoslati kérelmet a Döntõbizottság elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 17-én a Közbeszerzési Értesítõ 3. számában ajánlati felhívást tett közzé nyílt közbeszerzési eljárás lefolytatására. A beszerzés tárgyát a következõk szerint határozta meg: a dokumentációban részletezett mennyiségû és féleségû mûszaki anyagok, a kórház 1 éves szükséglete (üveges munkák anyagai – 6-féle termék, festõmunkák anyagai – 23-féle termék, asztalosmunkák anyagai – 50-féle termék, bádogosmunkák anyagai – 6-féle termék, kõmûvesmunkák anyagai – 31-féle termék, lakatosmunkák anyagai – 125-féle termék, víz-gáz-fûtés szerelési munkák anyagai – 125-féle termék, villanyszerelési munkák anyagai – 118-féle termék.<br>
Az ajánlati felhívás szerint ajánlatkérõ részajánlat tételére is lehetõséget biztosított külön szakipari áganként.<br>
Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjaként a beszerzés tárgyával összefüggõ referenciák hiányát jelölte meg.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani. Az értékelési részszempontok és azok súlyszámai a következõk voltak:<br>
– ajánlott termék minõsége, megbízhatósága	40<br>
– a termékek ára, az ár stabilitása, fix ár, fizetési feltételek	35<br>
– év közbeni áremelés indoka, mértéke	10<br>
– szállítási rugalmasság	5<br>
– legkedvezõbb szavatossági feltételek	10<br>
Az adható pontszámok valamennyi részszempont esetében 1–10-ig terjedtek.<br>
Az ajánlati felhívás 16. pontjában az egyéb információk között, a harmadik francia bekezdésében ajánlatkérõ a következõket írta elõ:<br>
"A beszerzés tárgyának megfelelõ termékek vonatkozásában nem rendelkezik megfelelõ forgalmazási engedéllyel."<br>
Ajánlatkérõ dokumentációt is készített. A dokumentáció az alkalmasság elbírálására, az ajánlatok értékelésére vonatkozóan az ajánlati felhívásban foglaltakhoz képest további információkat nem tartalmazott.<br>
Az ajánlatok benyújtási határidejéig, 2001. március 1-jéig két ajánlattevõ nyújtott be ajánlatot: kérelmezõ és a CIKLON Kereskedelmi és Szállítási Vállalkozás.<br>
Ajánlatkérõ 2001. március 6-án értékelte az ajánlatokat. Kérelmezõ 925 pontot, míg a nyertes ajánlattevõ 985 pontot kapott. Az eredmény kihirdetésére 2001. március 12-én került sor, ahol kérelmezõt a második legkedvezõbb ajánlatot tevõként ajánlatkérõ kihirdette.<br>
Az eljárásról készített összegezés szerint mindkét ajánlattevõ érvényes ajánlatot tett és alkalmas a szerzõdés teljesítésére.<br>
Kérelmezõ 2001. március 19-én nyújtott be jogorvoslati kérelmet, amelyben kérte, hogy a Döntõbizottság semmisítse meg az ajánlatkérõnek az eljárást lezáró döntését. Ideiglenes intézkedésként kérte továbbá a szerzõdés megkötésének megtiltását.<br>
Kérelme indokául elõadta, hogy ajánlatkérõ nem az összességében legelõnyösebb ajánlatot hirdette ki nyertesnek. Vitatta az ajánlott termék minõsége, megbízhatósága részszempont értékelését, amelyre a nyertes ajánlattevõ és kérelmezõ is azonosan 10 pontot kapott. Ajánlatkérõ azonban nem vette figyelembe, hogy kérelmezõ alkalmazottai mûszaki felsõfokú végzettséggel és megfelelõ szakmai tapasztalattal rendelkeznek. Megítélése szerint ezt értékelnie kellett volna ajánlatkérõnek, mivel ez a szállítás során a termékbeazonosítás pontosságát biztosítja.<br>
Sérelmezte, hogy ajánlatkérõ az 1 000 000 Ft-tal, azaz 8%-kal alacsonyabb árajánlatára nem adta meg a maximális pontszámot. Nem értékelte továbbá megfelelõen azt, hogy kérelmezõ átvállalta a 6% alatti inflációt, és csak a 6% feletti árnövekedést hárította át ajánlatkérõre. Tekintettel arra, hogy 2000-ben 11%-os volt ezen termékek árának emelkedése, az árajánlata még akkor is 3%-kal jobb, ha a nyertes ajánlattevõ garantálta az infláció kizárását. Hivatkozott arra is, hogy 30 napos fizetési határidõt vállalt.<br>
A szállítási rugalmasság részszempontnál kiemelten kellett volna értékelni az ajánlatkérõ raktárába történõ szállítás vállalását.<br>
Ajánlatkérõ észrevételében kérte az alaptalan kérelem elutasítását. Elõadta, hogy az ajánlattevõknek igazolniuk kellett az alkalmasságukat, ennek módja a szállítandó termékekre vonatkozó forgalmazási jogosultságuk cégkivonattal, illetve vállalkozói igazolvánnyal történõ igazolása. Kérelmezõ nem rendelkezik jogosultsággal az üveges-, a festõ-, az asztalos- és a kõmûvesmunkák alapanyagainak szállítására, mivel a cégkivonatában nem szerepel az 51.13, az 51.14, az 51.53 és az 51.55 TEÁOR számú tevékenységi kör, ezért e körben alkalmatlan a szállításra. A nyertes ajánlattevõ ezzel szemben valamennyi termék forgalmazására jogosultsággal rendelkezik.<br>
Elõadta továbbá, hogy bár kérelmezõ ajánlati ára kedvezõbb, azonban az ajánlati ár csak egy az értékelési alszempontok közül. Az inflációból eredõ áremelkedés átvállalásában lényegi különbség nincs a két ajánlat között.<br>
A nyertes ajánlattevõ, a Ciklon Kereskedelmi és Szállítási Vállalkozás észrevételében elõadta, hogy az 5 részszempont közül 3 esetében több pontszámot kapott, ezért az összességében legelõnyösebb ajánlat lett a nyertes. Felhívta arra a figyelmet, hogy egy-egy részszempont több alszempontból tevõdik össze, ennek megfelelõen egy alszempont elõnyösebb volta nem eredményezi automatikusan azt, hogy az egész részszempont esetében jobb az ajánlat.<br>
Az, hogy kérelmezõ felsõfokú végzettségû alkalmazottakkal rendelkezik, az elsõ részszempontnál nem bír jelentõséggel. Az ajánlattevõknek az ajánlatukban meg kellett határozniuk a szállítandó termékeket, nyilvánvalóan ezek paramétereit vizsgálta meg az ajánlatkérõ az értékelésnél. A teljesítés során a megajánlott termékeket kell szállítani, ezek beazonosítása nem igényel felsõfokú végzettséget. Ennél a részszempontnál kérelmezõ maximális pontszámot kapott, tehát nem sérelmezheti, hogy ajánlatkérõ nem értékelte megfelelõen az ajánlatát. Az ajánlati árral kapcsolatban kifejtette, hogy az nem volt önálló részszempont, a termékek ára, az ár stabilitása szempontjából a nyertes ajánlattevõ ajánlata kedvezõbb volt.<br>
A fizetési feltételeket mindketten egyformán vállalták, a kiírás szerint.<br>
A Döntõbizottság megállapította, hogy a jogorvoslati kérelem részben alapos.<br>
A Döntõbizottság elsõdlegesen ajánlatkérõ azon felvetését vizsgálta, amely szerint kérelmezõ alkalmatlan a szerzõdés teljesítésére, mivel a cégkivonata alapján nem rendelkezik jogosultsággal az üveges-, a festõ-, az asztalos- és a kõmûvesmunkák anyagainak beszerzésére. A Döntõbizottság megállapította, hogy ajánlatkérõ az ajánlati felhívásban nem írta elõ alkalmassági kritériumként az észrevételében felsorolt tevékenységi körök meglétét, így erre alapozva kérelmezõ nem tekinthetõ alkalmatlannak a szerzõdés teljesítésére. Az ajánlati felhívás 16. pontja harmadik francia bekezdésében meghatározott elõírást a tárgyaláson ajánlatkérõ sem tudta értelmezni, hiszen a forgalmazási jogosultság nem azonos a tevékenységi körrel, továbbá a felhívás a forgalmazási jogosultság hiányához nem fûzött jogkövetkezményt.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság az ajánlatok értékelésével kapcsolatban a következõket állapította meg:<br>
Ajánlatkérõ nyilatkozata szerint az ajánlatokat részegységenként értékelte. Erre vonatkozóan azonban sem az értékelésrõl készült jegyzõkönyv, sem az összegezés az eljárásról címû anyag nem tartalmazott adatokat. Mindkét ajánlattevõ az ajánlati felhívásban megjelölt összes mûszaki anyagra tett ajánlatot, megjelölve a részegységenkénti árat, az egyéb szerzõdéses feltételeket azonban nem részegységenként határozták meg, hanem – a szállítandó mûszaki anyagoktól függetlenül – minden részegységre vonatkozóan azonosan ajánlották meg.<br>
Az ajánlott termék minõsége, megbízhatósága értékelési részszempont esetében ajánlatkérõ nem írta elõ követelményként vagy értékelendõ körülményként azt, hogy az ajánlattevõ szakemberei felsõfokú végzettséggel rendelkezzenek.<br>
Az ajánlati dokumentáció II. fejezet B. rész (ajánlati tartalom) 6. pontja a mûszaki tartalomra vonatkozóan a következõket tartalmazta: "az ajánlattevõ hitelt érdemlõen igazolja a leszállításra kerülõ anyagok származását, a gyártó és a típus pontos megjelölésével." Az ajánlati felhívás vagy a dokumentáció más követelményt nem fogalmazott meg a termékekkel kapcsolatban, az elbírálásra, értékelésre vonatkozóan pedig rendelkezéseket nem tartalmazott.<br>
E részszempont esetében mindkét ajánlattevõ 10 pontot kapott.<br>
A Döntõbizottság szerint e részszempontnál az ajánlatok értékelendõ tartalmi elemei körébe nem tartozik bele az ajánlattevõ szakembereinek végzettsége. Itt a terméknek, a szállítandó árunak a minõségét, megbízhatóságát kellett értékelnie az ajánlatkérõnek, és nem az ajánlattevõ személyi állományát, annak végzettségét. A kérelmezõ jogorvoslati kérelme e részében alaptalan.<br>
A termékek ára, az ár stabilitása, fix ár, fizetési feltételek részszempont értékelésével kapcsolatban a Döntõbizottság a következõket állapította meg:<br>
Ajánlatkérõ kérelmezõnek 9 pontot, míg a nyertes ajánlattevõnek 10 pontot adott.<br>
Ennek a részszempontnak az értékelésénél a termék árán kívül további ajánlati elemeket is figyelembe kellett vennie az ajánlatkérõnek az alszempontok szerint. Tisztázni kellett az eljárás során, hogy ajánlatkérõ az ajánlatoknak az áremeléssel kapcsolatos mely ajánlati elemeit értékelte ennél a részszempontnál, és melyeket az év közbeni áremelés indoka, mértéke részszempontnál. Ajánlatkérõ erre vonatkozó nyilatkozata alapján vizsgálta a Döntõbizottság azt, hogy az értékelési pontszámok igazodnak-e az ajánlatok tartalmához.<br>
Az ajánlatkérõ nyilatkozata szerint nem ennél a részszempontnál, hanem az év közbeni áremelés indoka, mértéke részszempontnál értékelte az áremelésre vonatkozó ajánlati elemeket. Az észrevétel szerint "a II. részszempont a termék teljes árát tartalmazza azzal, hogy az ár mértékének állandóságát vagy megváltoztatását is vizsgálja. Ez eltér a III. részszemponttól, mely csak azt értékeli, hogy – ha nincs árstabilitás – az árváltozás mihez igazodik és milyen mértéket jelöl meg." Így a két értékelési részszempontban különbözõ ajánlati elemek kerültek értékelésre, nem történt többszörös értékelés.<br>
A termék ára alszempont:<br>
Mindkét ajánlattevõ tett egyösszegû, és az ajánlati felhívásban meghatározott munkák anyagaira vonatkozóan részenként is árajánlatot. A nyertes ajánlattevõ egyösszegû árajánlata 14 393 576 Ft + 25% áfa, a kérelmezõ egyösszegû árajánlata 13 345 242 Ft + 25% áfa. A nyolcféle mûszaki anyag közül hatféle anyagra vonatkozóan kérelmezõ tett alacsonyabb árajánlatot.<br>
Ajánlatkérõ nyilatkozata szerint ennél az alszempontnál értékelte a nála felmerülõ raktározási (szakszemélyzet, tárolókapacitás) és a felhasználás helyére történõ szállítás költségeit. Ilyen költségek csak a kérelmezõ ajánlata esetében merülnek fel azáltal, hogy kérelmezõ az ajánlatkérõ raktárába szállít, így a felhasználás helyére történõ szállítás jelentõs többletköltséget eredményez. A nyertes ajánlattevõ ajánlatkérõ székhelyére, telephelyeire, illetve a külsõ raktáraiba is vállalta a szállítást, így a nyertes ajánlattevõ esetében ilyen költségek nem merülnek fel, mivel az ár magában foglalja a felhasználás helyére történõ szállítás teljes költségét is.<br>
A Döntõbizottság nem fogadta el ajánlatkérõ álláspontját. A termék ára mindkét ajánlattevõ esetében magában foglalja a szállítás költségeit is, az ajánlatokban lévõ szerzõdéstervezetek szerint. A nyertes ajánlattevõ esetében az ajánlatkérõ székhelyére, telephelyeire, illetve külsõ raktáraiba, kérelmezõ esetében az ajánlatkérõ raktáráig, a megadott címre történõ szállítás költségét. Azt a tényt, hogy az ajánlattevõ hova vállalta a szállítást, nem ennél az al-, illetve részszempontnál kell értékelni. Ajánlatkérõ ugyanis a teljesítés helyeként a Szekszárd, Béri-B. Á. u. 5–7. szám alatti telephelyét jelölte meg, a Döntõbizottság szerint az ehhez képest kedvezõbb vállalás a szállítási rugalmasság körében értékelhetõ.<br>
Kérelmezõ szerint az ajánlatokban lévõ egyösszegû árajánlatból kiindulva, az áremelkedés százalékos mértékét figyelembe véve lehet megállapítani az árajánlatok közötti különbséget, ez minimum 6%, és ez a különbség fokozatosan nõne a teljesítés során, mivel a nyertes ajánlattevõ magasabb kezdõ árához adódna hozzá az áremelkedés.<br>
Nem fogadta el a Döntõbizottság kérelmezõ álláspontját a következõk miatt: ajánlatkérõ nem ennél a részszempontnál értékelte az áremelkedés mértékét, továbbá az ajánlatokban a százalékos emelés alapja nem az egyösszegû árajánlat.<br>
Az ár stabilitása alszempont:<br>
Ajánlatkérõ a nyilatkozata szerint az év közbeni áremelés indoka, mértéke részszempontnál azt értékeli, hogy – ha nincs árstabilitás – az árváltozás mihez igazodik és milyen mértéket jelöl meg. Mindkét ajánlat tartalmaz árváltozást, tehát egyik ajánlatban sincs árstabilitás.<br>
Fix ár alszempont:<br>
Nem fogadta el a Döntõbizottság kérelmezõ azon álláspontját, hogy az õ ajánlati ára fix. Az ajánlata ugyan tartalmazza ezt a kijelentést, azonban azt is, hogy mikor, milyen módon és mértékben emeli a termék árát a szerzõdés teljesítésének ideje alatt.<br>
A Döntõbizottság szerint egyik ajánlattevõ sem vállalt a szerzõdés teljes idõtartamára fix árat, hiszen mindkét ajánlat tartalmazott arra vonatkozóan rendelkezést, hogy milyen esetben hárítja át az áremelkedést az ajánlatkérõre, ennek mértékét, indokát azonban ajánlatkérõ a többszörös értékelés elkerülése érdekében a III. részszempontnál értékelte.<br>
A fizetési feltételek alszempont:<br>
A fizetési határidõt egyformán, az ajánlati felhívásban meghatározottak szerint ajánlották meg az ajánlattevõk.<br>
A Döntõbizottság szerint – az ajánlatkérõ értékelését is követve – az ajánlatok az ár stabilitása, a fix ár és a fizetési feltételek alszempont alapján egyformák, csak az ajánlott árban van különbség az ajánlatok között, kérelmezõ javára.<br>
Ajánlatkérõ akár a részegységenkénti árakat, akár az egyösszegû árat hasonlította össze, az árak közötti különbség figyelembevételével kellett volna értékelnie a két ajánlatot. Az adott értékelési pontszám – a többi alszempont szerinti tartalmi elem azonossága mellett – az árakban lévõ különbséget nem tükrözi, ezért kérelmezõ jogorvoslati kérelme e részében alapos.<br>
Az évközbeni áremelés indoka, mértéke értékelési részszempontot kérelmezõ kifejezetten nem sérelmezte, azonban az ajánlatkérõ által ennél a részszempontnál figyelembe vett tartalmi elemek értékelését igen. A nyertes ajánlattevõ e részszempont esetében 9 pontot, míg kérelmezõ 7 pontot kapott. A nyertes ajánlattevõ ajánlata szerint a szerzõdésben meghatározott árakat kizárólag abban az esetben jogosult emelni, ha a termékek gyártója, illetve magyarországi forgalmazója által végrehajtott áremelés termékcsoportonként az alkalmazott ár 8%-át túllépi. A termék árának emelését az áremelést megelõzõen 15 nappal elõbb köteles megrendelõ számára írásban bejelenteni, ezt a bejelentést követõen 15 napon belül állapodnak meg az áremelés mértékében, idõpontjában.<br>
Kérelmezõ ajánlatában lévõ szerzõdéstervezet szerint azoknál a termékeknél, amelyeknél a gyártó 6%-nál magasabb termelõi árváltozást hajt végre az év során, az ennél magasabb árértéket továbbhárítja megrendelõ felé, de a 6%-ot magára vállalja. Az ajánlata 3. részének 5. pontja azonban azt is tartalmazza, hogy ha a forintleértékelés változása meghaladja a 6%-ot, az a feletti részt áthárítja az ajánlatkérõre.<br>
Ajánlatkérõ a két ajánlat közötti két pont különbséget a következõkkel indokolta: "Az áremelés mértéke a nyertes ajánlat esetében kisebb emelkedésû és késõbb bekövetkezõ, hiszen 6% kérelmezõi ajánlattól eltérõen csak 8%-nál magasabb mértékû árváltozást hárítja át tárgyalásos egyeztetés alkalmazásával, ezek pedig aggálytalanul az ajánlatkérõ érdekét szolgálják. Kérelmezõ esetében az áremelés a szállítási szerzõdés 2.7. pontja alapján automatikus, és az áremelés – figyelemmel a szállítási határidõre (2 hét) – olyan termékcsoportot is érint, amely az áremelés elõtt rövidebb határidõ esetén – mint a nyertes ajánlat 3 napos határideje – leszállítható lenne." Ezeket a tényeket ajánlatkérõ a nyilatkozata szerint a termék ára, az ár stabilitása, fix ár, fizetési feltételek részszempontnál nem értékelte.<br>
A Döntõbizottság megállapította, hogy a nyertes ajánlattevõ ajánlata kedvezõbb az év közbeni áremelés indoka szempontjából, mivel nem a termékek, hanem a termékcsoportok árának emelkedéséhez igazítja az áremelést, valamint nem köti azt a forintleértékeléshez, mint kérelmezõ.<br>
Az áremelés mértéke szempontjából kérelmezõ ajánlata szerint nem a teljes áremelkedést, hanem csak a 6% feletti részt hárítja át ajánlatkérõre, a nyertes ajánlattevõ esetében azonban a mérték nem állapítható meg, mivel azt az ajánlatkérõvel történõ megállapodásban rögzítik.<br>
Kérelmezõ szerint az ajánlata 2.6. pontja alapján az õ áremelése sem automatikus, ugyanis a raktáron lévõ termékek árváltozása elõzetes értesítés alapján érvényesíthetõ, a megrendelõvel történt egyeztetést követõen.<br>
A Döntõbizottság szerint a szerzõdéstervezet ezen pontja nem jelenti azt egyértelmûen – a szerzõdéstervezet 2.7. pontjával és az ajánlat 3. része 5. pontjával összevetve –, hogy az egyeztetés az árváltozás mértékére vonatkozik. A fentiek alapján a Döntõbizottság elfogadta azt, hogy ajánlatkérõ ennél a részszempontnál kedvezõbbnek ítélte a nyertes ajánlattevõ ajánlatát.<br>
A szállítási rugalmasság értékelési részszemponttal kapcsolatban a Döntõbizottság megállapította, hogy a nyertes ajánlattevõ ajánlatában a szállítást a megrendelõ székhelyére, telephelyeire, illetve külsõ raktáraiba vállalta. Szállítási határidõként 3 munkanapot jelölt meg. Kérelmezõ az ajánlatkérõ raktáráig a megadott címre történõ szállítást 2 héten belüli szállítási határidõvel vállalta (szerzõdéstervezet 2.1., 2.8.).<br>
A kérelmezõ erre a részszempontra 8, nyertes ajánlattevõ 9 pontot kapott.<br>
Annak alapján, hogy ajánlatkérõ az év közbeni áremelés indoka, mértéke részszempontnál értékelte a szállítási határidõt a fentiek szerint, ennél a részszempontnál ismételten az már nem vehetõ figyelembe.<br>
Ajánlatkérõ nyilatkozata szerint e részszempontnál figyelembe vette a kérelmezõ tevékenységi körét a következõk szerint: "A szállítási rugalmasság körében történt meg az értékelése a tevékenységi kör szûkös voltának, és így a szükségképpeni társasági szerzõdés módosításának és a cégjegyzékbe történõ bejegyzésnek – mely tevékenységi kör bõvítés esetében – konstitutív hatálya van, a tevékenység megkezdésének a cégbírósági bejegyzés szükségképpeni feltétele, mely a szállítás késedelméhez vezethet. Ez a nyertes ajánlat esetében nem áll fenn."<br>
A két ajánlattevõ között a tevékenységi körben meglévõ különbség, kérelmezõnek tevékenységikör-bõvítésére irányuló társaságiszerzõdés-módosítása és ennek a cégbírósági bejegyzése miatti szállítási késedelem feltételezése a Döntõbizottság szerint sem ennél, sem a többi, az ajánlati felhívásban meghatározott részszempontnál nem értékelhetõ. Ajánlatkérõ az ajánlatok tartalmi elemeit értékelheti a Kbt. szerint és nem a saját feltételezéseit.<br>
A fentiek alapján a Döntõbizottság megállapította, hogy a teljesítés helye szempontjából a két ajánlat egyenértékû, mivel a szállítási határidõben lévõ különbséget nem ennél a részszempontnál értékelte ajánlatkérõ, a tevékenységi kör pedig nem értékelhetõ, így az 1 pont különbség nem indokolt.<br>
A legkedvezõbb szavatossági feltételek részszempont értékelését kérelmezõ nem vitatta.<br>
Ajánlatkérõ írásban nyilatkozott, hogy a jogorvoslati eljárásra tekintettel nem kötötték meg a nyertes ajánlattevõvel a szerzõdést.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fentiek alapján a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján, és ezért az ajánlatkérõ eljárást lezáró döntését a Kbt. 88. § (1) bekezdés c) pontja alapján megsemmisítette, ezt meghaladóan a jogorvoslati kérelmet a Kbt. 88. § (1) bekezdés a) pontja alapján elutasította, valamint a Kbt. 88. § (1) bekezdés h) pontja szerinti jogkövetkezményt alkalmazta.<br>
A Döntõbizottság nem alkalmazott bírságot ajánlatkérõvel szemben, mivel az ajánlatkérõ nem kötötte meg az eljárás nyertesével a szerzõdést, így az eljárást lezáró döntés megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>