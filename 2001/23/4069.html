<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4069)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.200/13/2001.<br>
<br>
Tárgy: az M + A Kft. jogorvoslati kérelme Dabas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az M + A Kft. (2220 Vecsés, Temetõ u. 14–16., képviseli dr. Berta Hubert ügyvéd, 1054 Budapest, Alkotmány u. 10. I./4., a továbbiakban: kérelmezõ) jogorvoslati kérelmének, melyet a Dabas Város Önkormányzata (2370 Dabas, Szent István tér 1/B., a továbbiakban: ajánlatkérõ) "a Dabas Város Önkormányzatának szennyvízelvezetõ hálózatának a hozzá tartozó mûtárgyakkal és gépészeti berendezésekkel együtt történõ megvalósítása" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdés c) pontjára, a 31. § (5) bekezdésére, az 52. § (2) bekezdésére, valamint a 63. § (8) bekezdésére tekintettel a Kbt. 52. § (1) bekezdését, ezért az ajánlatkérõnek a közbeszerzési eljárás elõminõsítési szakaszát lezáró 58/2001. sz. Önkormányzat képviselõtestületi határozat szerinti – a DAKÖV Kft.–GORDIUSZ Kft. Konzorcium (a továbbiakban: konzorcium) jelentkezését elfogadó – döntését megsemmisíti, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a képviselõ-testület döntése alapján nyílt elõminõsítéses közbeszerzési eljárást indított ajánlatkérõ szennyvízelvezetõ hálózatának megvalósítására. A részvételi felhívás a Közbeszerzési Értesítõ 2001. január 10-i 2. számában, míg módosítása a Közbeszerzési Értesítõ 2001. január 17-i 3. számában jelent meg.<br>
Az elõminõsítési eljárást kezdeményezõ hirdetményben ajánlatkérõ meghatározta, hogy a jelentkezés benyújtásának határideje 2001. február 13. Eddig az idõpontig az alábbi 20 jelentkezõ jelezte részvételi szándékát: a kérelmezõ, a konzorcium (képviseli: DAKÖV Kft.), a CSÕSZER Rt., a KEVIÉP Kft., az ALTERA Kft., az ÁR-LA Kft., a HÍDÉPÍTÕ Rt., a STABIL Konzorcium (képviseli: Betonút Rt.), az OMS Hungária Kft., a DÉLÉPÍTÕ Rt., a SCHUMANN-FISCHER Bt., az INNOTERV Rt., a PVCS Építõ Kft., a PENTA Kft., a WE-GÁZ Kft., a STRABAG Építõ Kft., a KÖZ-VÍZ Kft., a GEOTORR Kft., a HOFFMANN Rt. és a MAKÖZ Kkt.<br>
Ajánlatkérõ hiánypótlást követõen értékelte a jelentkezéseket és az elõminõsítési szakaszt lezáró döntéseket 2001. március 7-én a Képviselõ Testület (továbbiakban: képviselõ-testület) hozta meg az alábbiak szerint:<br>
– 57/2001. sz. Önkormányzat képviselõ-testületi határozat: A MAKÖZ Kkt. (1144 Budapest, Füredi út 74–76.) jelentkezése érvénytelen.<br>
– 58/2001. sz. Önkormányzat képviselõ-testületi határozat: az összes többi jelentkezést érvényesnek minõsíti és ezeket a jelentkezõket ajánlattételre hívja fel.<br>
Az elõminõsítési szakaszt lezáró döntéseket az ajánlatkérõ 2001. március 12-én nyilvánosan kihirdette, és az ajánlati felhívásokat 2001. március 14-én kiküldte az érvényesnek minõsített jelentkezéseket benyújtó résztvevõknek.<br>
Kérelmezõ 2001. március 29-én jogorvoslati kérelemmel fordult a Döntõbizottsághoz.<br>
Kérelmében és a tárgyaláson elõadta, hogy az ajánlatkérõnek az elõminõsítési szakaszt lezáró döntéseit 2001. március 19-én ismerte meg. Ekkor szerzett tudomást arról, hogy a konzorciumnak a közbeszerzési eljárásra való jelentkezését az ajánlatkérõ az elõminõsítés során érvényesnek minõsítette és õt is felhívta ajánlattételre. Mivel ajánlatkérõ a résztulajdonosa a DAKÖV Kft.-nek, aki a konzorcium egyik tagjaként a tulajdonosa által kiírt közbeszerzési eljáráson vesz részt, ezért véleménye szerint a konzorcium jelentkezését a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján – a DAKÖV Kft. részvételére tekintettel – érvénytelennek kellett volna minõsíteni. Kérte, hogy a Kbt. 31. § (2) bekezdés megsértése miatt állapítsa meg a Döntõbizottság a Kbt. 31. § (5) bekezdésének megfelelõen, hogy az ajánlatkérõ közbeszerzési eljárásában a továbbiakban a DAKÖV Kft. sem külön, sem a konzorcium tagjaként, sem pedig bármely, a részvételével mûködõ társulás tagjaként nem vehet részt. Kérte továbbá, hogy a Döntõbizottság kötelezze ajánlatkérõt annak igazolására, hogy a közbeszerzési eljárás tárgyát képezõ gazdasági tevékenység teljesítéséhez megfelelõ anyagi fedezettel rendelkezik. Kérelmének indokaként elõadta, hogy a Kbt. 32. § (2) bekezdés rendelkezése alapján csak az anyagi fedezet rendelkezésre állása, illetve annak a teljesítéskor rendelkezésre állásáról szóló biztosíték esetén lehet a közbeszerzési eljárást kezdeményezni. Az anyagi fedezet meglétérõl ajánlatkérõ sem az elõminõsítést kezdeményezõ iratban, sem az ajánlati felhívásban, sem pedig a dokumentációban semmilyen formában nem nyilatkozott. Kérte ideiglenes intézkedéssel a Kbt. 82. § (2) bekezdés a) pontjának alapján a közbeszerzési eljárás felfüggesztésének elrendelését.<br>
Ajánlatkérõ a jogorvoslati kérelemre tett írásos észrevételében és a tárgyaláson kifejtette azon álláspontját, mely szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti összeférhetetlenség csak a közbeszerzési eljárás lebonyolításában részt vevõ szervezetekre és személyekre tered ki. Jelen esetben azonban a közbeszerzési eljárás elõkészítésében vagy lebonyolításában sem a DAKÖV Kft., sem pedig annak alkalmazottai, illetve ezek hozzátartozói semmilyen formában nem vettek részt. Ennek alapján nem áll fenn a Kbt. 31. § (2) bekezdése szerinti összeférhetetlenség és e tekintetben nem releváns az sem, hogy a DAKÖV Kft. egyik résztulajdonosa az ajánlatkérõ. Az anyagi fedezet rendelkezésre állásával, illetve annak igazolásával kapcsolatosan pedig úgy nyilatkozott, hogy az anyagi fedezetnek a közbeszerzési eljárás megindításához kell rendelkezésre állnia, így erre tekintettel a kérelmezõnek az anyagi fedezet igazolására vonatkozó kérelme elkésettnek minõsül. A fentiekre tekintettel kérte a jogorvoslati kérelem elutasítását.<br>
A DAKÖV Kft. írásos észrevételében és a tárgyaláson tett nyilatkozatában az ajánlatkérõvel azonos indokok alapján kérte a jogorvoslati kérelem elutasítását.<br>
A Penta Kft. írásos észrevételében kérte a jogorvoslati kérelem elutasítását.<br>
A Döntõbizottságnak elsõdlegesen abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében, valamint a Kbt. 52. § (1) bekezdésében foglaltakat.<br>
A Döntõbizottság megállapította, hogy a jogorvoslati kérelem az alábbiakban megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja alapján az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely) az érdekelt gazdálkodó szervezetben tulajdoni részesedéssel rendelkezik. A Kbt. 31. § (5) bekezdése úgy rendelkezik, hogy ha a Kbt. 31. § (2) bekezdését megsértették, akkor az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A Cégbírósági cégnyilvántartás adatai alapján ajánlatkérõ a résztulajdonosa a DAKÖV Kft.-nek. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja a közbeszerzési eljárással kapcsolatos összeférhetetlenségnek a tulajdonosi minõségbõl eredõ esetét állapítja meg. Ebben az esetben a DAKÖV Kft. – illetve a DAKÖV Kft. részvételével mûködõ konzorcium – mint ajánlattevõ a közbeszerzési eljárás szempontjából érdekelt gazdálkodó szervezetnek tekintendõ.<br>
A DAKÖV Kft.-ben a Dabas Község tulajdonában lévõ üzletrészhez kapcsolódó tulajdonosi jogok a képviselõ-testületet illetik meg és a közbeszerzési eljárás során ez a szerv az ajánlatkérõ nevében nyilatkozó, döntéshozó szerv is, ezért ez a szervezet a közbeszerzési eljárás során e kettõs minõségében jár el. Ezzel kapcsolatban az ajánlatkérõ képviselõje a Döntõbizottság 2001. április 26-án tartott tárgyalásán úgy nyilatkozott, hogy a részvételi felhívásra vonatkozó, valamint az elõminõsítési eljárást lezáró döntést a képviselõ-testület hozta meg. Ennek alapján a képviselõ-testület a közbeszerzési eljárás során az ajánlatkérõ nevében járt el, vagyis az eljárás szempontjából közremûködõ szervezetnek minõsül. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja az érdekelt gazdálkodó szervezet tulajdonosának – jelen esetben ez a képviselõ-testület által képviselt Önkormányzat – a közbeszerzési eljárásban való közremûködését tiltja meg. Tekintettel arra, hogy az ajánlatkérõ, illetve a nevében döntéshozatalra jogosult szervezet kizárása az általa kezdeményezett közbeszerzési eljárásból fogalmilag kizárt, ezért a fennálló összeférhetetlenséget csak az összeférhetetlenségi helyzetet elõidézõ ajánlattevõ, vagyis az érdekelt gazdálkodó szervezet kizárásával lehet megszüntetni. Ez az irányadó az önállóan, illetve a bármilyen társulás résztvevõjeként ajánlatot tevõ – az ajánlatkérõ által tulajdonolt – gazdálkodó szervezetre, illetve arra is, amelynek alvállalkozója az érdekelt gazdálkodó szervezet. A Kbt. 31. § (5) bekezdése alapján a DAKÖV Kft. a közbeszerzési eljárásban sem ajánlattevõként, sem alvállalkozóként nem vehet részt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(8) bekezdése úgy rendelkezik, hogy a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell, és a Kbt. 52. § (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A Kbt. 52. § (1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A fentieket figyelembe véve a Döntõbizottság megállapította, hogy ajánlatkérõ megsértette a rendelkezõ részben írtakat, így a kérelem e részében megalapozott.<br>
A Döntõbizottság megállapította, hogy a kérelem az alábbi részében elkésett.<br>
A Kbt 79. § (7) bekezdése úgy rendelkezik, hogy a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. A határidõk kezdõ idõpontját a Kbt. 79. § (8) bekezdése határozza meg, melynek a) pontja szerint a Kbt. 79. § (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Az anyagi fedezet megléte a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján a közbeszerzési eljárás kezdeményezésének feltétele, vagyis csak annak megléte esetén tehetõ közzé a részvételi vagy ajánlati felhívás. Az elõminõsítéses eljárás részvételi felhívás közzétételével indul, amelynek tartalmát a Kbt. 3. számú melléklete határozza meg.<br>
A részvételi felhívás 12. pont elsõ francia bekezdése szerint ajánlatkérõ elõminõsítési dokumentációt készített, aminek a megvásárlása az eljárásban való részvétel feltétele volt. A 12. pont második francia bekezdése alapján az elõminõsítési dokumentációt 2001. február 3-ig lehetett megvásárolni.<br>
Kérelmezõ a részvételi felhívásra jelentkezett (amely jelentkezést a képviselõ testület érvényesnek minõsített, így valószínû, hogy a kérelmezõ a dokumentációt is beszerezte), tehát az elõminõsítési dokumentációt megvásárolta és annak tartalmát legkésõbb 2001. február 3-án ténylegesen megismerte. A módosított részvételi felhívás 6. b) pontja alapján a részvételi jelentkezési határidõ 2001. február 13-a volt.<br>
A fentiek alapján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti, a tudomásszerzéstõl számított 15 napos jogvesztõ határidõ – figyelembe véve a Kbt. 79. § (8) bekezdés a) pontját, vagyis azt, hogy a határidõ számításának kezdõ idõpontja jelen esetben 2001. február 13. A részvételi jelentkezési határidõ 2001. február 28-án lejárt, míg ajánlatkérõ 2001. március 29-én nyújtotta be jogorvoslati kérelmét.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a jogorvoslati eljárással párhozamosan zajlott a közbeszerzési eljárás, és a jogsértés reparációjára a közbeszerzési eljárás felfüggesztése nélkül is lehetõség volt, tekintettel arra, hogy a DAKÖV Kft. részvételével jelentkezõ konzorcium jelentkezése érvénytelen volt, így a konzorcium a közbeszerzési eljárás ajánlati szakaszában érvényes ajánlatot már nem tehet.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d) és h) pontja szerinti jogkövetkezményt alkalmazta ajánlatkérõvel szemben, egyebekben a 88. § (1) bekezdés a) pontja alapján a kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 7.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>