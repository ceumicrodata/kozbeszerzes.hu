<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4202)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.163-199/10/2001.<br>
<br>
Tárgy: a CA Diplomat Kft. és a Masped Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Révész Gábor ügyvéd (1131 Budapest, Reitter F. u. 126.) által képviselt CD Diplomat Kft. (1135 Budapest, Béke út 129–135., továbbiakban: kérelmezõ I.) és a dr. Nagy Márta ügyvéd (1139 Budapest, Váci út 85.) által képviselt Masped Expo Kft. (1101 Budapest, Expo tér 2., továbbiakban: kérelmezõ II.) jogorvoslati kérelmét – melyet a dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (1024 Budapest, Margit krt. 85., továbbiakban: ajánlatkérõ) az ajánlatkérõ turisztikai promóciós eszközeinek szállítmányozása és vámügyintézése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 29-i számában a rendelkezõ részben megjelölt beszerzés tárgyában. Kérelmezõk ezen eljárás ellen benyújtott kérelmére indult jogorvoslati eljárásban a Döntõbizottság ajánlatkérõ eljárást lezáró döntését a D.69-86/16/2001. számú határozatával megsemmisítette.<br>
Ajánlatkérõ a határozat kézhezvételét követõen, a március 19-én tartott eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozva az eljárást eredménytelennek nyilvánította, egyben tájékoztatta a megjelenteket, hogy tárgyalásos eljárást fog lefolytatni.<br>
Kérelmezõ I. március 30-án jogorvoslati kérelmet terjesztett elõ a Döntõbizottsághoz. Kifogásolta a nyílt eljárás eredménytelenné nyilvánítását és erre hivatkozással tárgyalásos eljárás indítását. Álláspontja szerint ajánlatkérõnek nem volt joga az eljárást eredménytelenné nyilvánítani, mert abban volt érvényes ajánlat, a Masped Expo Kft. részajánlata. Kérte a jogsértés megállapítását, ajánlatkérõ döntésének megsemmisítését. Ezt követõen április 19-én a tárgyalásos eljárás megindítása ellen terjesztett elõ jogorvoslati kérelmet, ezen kérelmétõl azonban április 23-án elállt, tekintettel arra, hogy ajánlatkérõ közölte, hogy a felhívást visszavonta.<br>
Kérelmezõ II. március 29-én terjesztette elõ jogorvoslati kérelmét. Sérelmezte, hogy ajánlatkérõ eredménytelenné nyilvánította a nyílt eljárást, ahelyett, hogy a Döntõbizottság D.69-86/16/2001. számú határozatában foglalt megállapítást figyelembe vette volna, miszerint az õ részajánlata érvényes volt. A jogorvoslati eljárásban tartott tárgyaláson elõadta, hogy ajánlatkérõ megsértette az esélyegyenlõséget azáltal, hogy a külföldi turisztikai kiállításokra vonatkozó részajánlatában szereplõ, minden egyes feladat költségeit magában foglaló ajánlati árat a Cargo Agencies Kft. nem teljes körû tevékenységre vonatkozó ajánlati árával hasonlította össze és ezen összehasonlítás alapján vonta le azt a következtetést, hogy az õ ajánlata a többi ajánlati árhoz viszonyítva irreálisan magas. Elõadta továbbá, hogy kérelmét csak annak megállapítása iránt tartja fenn, hogy a részajánlatában szereplõ ára nem irreálisan magas, az eljárás eredménytelenségét kimondó ajánlatkérõi döntés megsemmisítését nem kéri.<br>
Ajánlatkérõ észrevételében kérte a jogorvoslati kérelmek elutasítását. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja lehetõséget ad ajánlatkérõnek arra, hogy eredménytelenné nyilvánítsa az eljárást akkor is, ha egyik ajánlattevõ sem tesz részére megfelelõ ajánlatot. Ezzel a törvényi lehetõséggel élve nyilvánította eredménytelennek az eljárást, mivel a kérelmezõ II. részajánlatát irreálisan magasnak tartja. Elõadta továbbá, hogy nem sértette meg az esélyegyenlõséget, sõt az eljárás eredménytelenné nyilvánítása és új felhívás közzététele által lehetõséget ad valamennyi ajánlattevõ részére az ismételt megmérettetésre. A tárgyaláson közölte, hogy azért tartja kérelmezõ II. részajánlatában foglalt árat irreálisan magasnak, mert az mintegy 80%-kal magasabb, mint a másik két ajánlatnak a külföldi turisztikai kiállításokra vonatkozó része.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek megalapozatlanok.<br>
A közbeszerzési eljárás eredménytelenségének eseteit a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése tételesen szabályozza. Ezen törvényhely szerint eredménytelen az eljárás, ha<br>
"a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött."<br>
Ajánlatkérõ a tárgyi közbeszerzési eljárást a d) pontra hivatkozva nyilvánította eredménytelennek, azaz a részére megfelelõ ajánlat érkezésének hiánya miatt.<br>
Az ajánlatkérõ részére nem megfelelõ ajánlat fogalomkörbe tartozik az is, ha van ugyan olyan ajánlat, amelyik érvényes, de az olyan magas árat tartalmaz, amelyet ajánlatkérõ nem tud, vagy nem akar kifizetni a beszerzés tárgyáért. Ez a rendelkezés abból indul ki, hogy a beszerzés tárgyáért járó ellenszolgáltatást az ajánlatkérõ fizeti, neki legyen tehát egyedüli joga eldönteni azt, hogy "megéri-e" számára a beszerzés tárgya az ajánlattevõ által kért összeget.<br>
A Döntõbizottság ezért a kérelmezõ II. módosított jogorvoslati kérelme alapján nem vizsgálhatta, hogy a kérelmezõ II. részajánlata szerinti ár irreálisan magas-e. Nem vizsgálhatta már csak azért sem, mert egy ajánlati ár magas, vagy alacsony voltát csak más ajánlatokban szereplõ árhoz viszonyítva lehet megállapítani, a tárgyi közbeszerzési eljárásban a kérelmezõ II. szóban forgó részajánlatán kívül érvénytelen ajánlatok érkeztek, mely érvénytelen ajánlatok a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében nem képezhetik az összehasonlítás tárgyát.<br>
A Döntõbizottság ezért a kérelmezõ II. jogorvoslati kérelmét elutasította.<br>
Kérelmezõ I.-nek a nyílt eljárás eredménytelenné nyilvánítását sérelmezõ kérelmét a Döntõbizottság a fenti indokok alapján szintén elutasította. Kérelmezõ I.-nek a tárgyalásos eljárással kapcsolatos kifogása a kérelem elõterjesztésekor idõ elõtti volt, ugyanis a kérelmet kérelmezõ I. március 20-án terjesztette elõ, amikor is ajánlatkérõ még csak kilátásba helyezte a tárgyalásos eljárás megindítását, arra vonatkozó felhívása csak április 11-én jelent meg a Közbeszerzési Értesítõben. A Döntõbizottság ezért a kérelmet ezen részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>