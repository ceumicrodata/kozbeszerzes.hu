<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4221)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.145./11/2001.<br>
<br>
Tárgy: a Korund Biztonsági Szolgáltató Kft. jogorvoslati kérelme a Semmelweis Egyetem Testnevelési és Sporttudományi Kar közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Korund Biztonsági Szolgáltató Kft. (2040 Budaörs, Szabadság u. 94., képviseli: dr. Solt Anna ügyvéd, 1075 Budapest, Madách tér 3., a továbbiakban: kérelmezõ), jogorvoslati kérelmének, amelyet a Semmelweis Egyetem Testnevelési és Sporttudományi Kar (1123 Budapest, Alkotás u. 44., képviseli: Veresné dr. Hole Ágnes ügyvéd, 1067 Budapest, Eötvös u. 24. fszt. 3., továbbiakban ajánlatkérõ) "a Semmelweis Egyetem Testnevelési és Sporttudományi Kar Központi Létesítményei õrzés-védelmének, portaszolgálati, teremfelügyelõi teendõinek ellátása, a szabályozott gépkocsi ki- és behajtás biztosítása" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (4) bekezdésére figyelemmel a 60. § (1) bekezdését.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft igazgatási szolgáltatási díjat fizesse meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívása tárgyalásos eljárás lefolytatására a Közbeszerzési Értesítõ (K. É.) 2001. január 24. számában jelent meg.<br>
Ajánlatkérõ a tárgyalásos eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapította, mivel a korábbi nyílt eljárás a Kbt. 60. § (1) bekezdés d) pontja alapján eredménytelennek minõsült és a felhívásnak, illetve a dokumentációnak a közbeszerzés tárgyára vonatkozó feltételei idõközben nem változtak.<br>
Ajánlatkérõ megbízási szerzõdés keretében kívánta megoldani a központi létesítményeinek õrzés-védelmét, portaszolgálat, teremfelügyelõi teendõinek ellátását és a gépkocsiforgalom szabályozott ki és behajtásának biztosítását. A teljesítés helyét Budapest, Alkotás u. 44. sz. alatt jelölte meg. A teljesítés határidejét, illetve a szerzõdés idõtartamát a részvételi felhívásban 3 évben határozta meg. Ajánlatkérõ a részvételi felhívás 6. b) pontjában jelölte meg a részvételi jelentkezés benyújtásának címét, mely a Semmelweis Egyetem Testnevelési és Sporttudományi Kar, (Budapest, Alkotás út 11. sz. fszt.) Gazdasági Igazgatósága volt. A részvételi felhívás 7. pontja tartalmazta a részvételi jelentkezésekkel kapcsolatos eredményhirdetés idõpontját, mely a jelentkezés határidejét követõ 8. napon 11 órakor a 6. d) pontban meghatározott helyen lett volna megtartva.<br>
Ajánlatkérõ a részvételi felhívásban meghatározta az általa kiválasztott jelentkezõk nevét és címét, ez alapján hét cég került megjelölésre a részvételi felhívásban. A cégek között a kérelmezõ is benne volt. A tárgyalásos eljárás részvételi szakaszában ajánlatkérõ dokumentációt is rendelkezésre bocsátott a jelentkezõk részére.<br>
A részvételi jelentkezési határidõ 2001. február 20-a volt. Az ajánlatkérõ ekkor észlelte, hogy a felhívásban a benyújtás címe, az eredményhirdetés idõpontja feltehetõen nyomdai hiba miatt téves adatokat tartalmazott. A részvételi jelentkezõk kiértesítésére már nem került sor, hanem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésre hivatkozással a részvételi jelentkezéseket felbontatlanul 2001. február 20-án kelt levelével valamennyi, azaz az összesen 11 jelentkezõnek visszaküldte. Levelében tájékoztatást adott arról, hogy az eljárás eredménytelenné nyilvánításáról szóló hirdetmény Közbeszerzési Értesítõben történõ megjelenését követõen az új eljárást a Semmelweis Egyetem fogja megindítani.<br>
A Kérelmezõ az ajánlatkérõ érvénytelenné nyilvánító döntése ellen jogorvoslati kérelmet nyújtott be. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés határozza meg azokat az esetköröket, amelyek megalapozhatják valamelyik közbeszerzési eljárás eredménytelenné nyilvánítását. A jelen ügy tényállása nem ad alapot az eljárás eredménytelenné nyilvánítására. Amennyiben körültekintõen, és gondosan járt volna el az ajánlatkérõ, akkor azokat a cégeket útbaigazíthatta volna alkalmazottja útján, akik a felhívásra jelentkeztek, hogy hol kell leadni a részvételi jelentkezéseket. Egyebekben, a részvételi felhívásban megjelölt cégek tisztában voltak azzal, hogy az ajánlatkérõ Gazdasági Igazgatósága az Alkotás u. 44. szám alatt van, tehát a részvételi jelentkezésüket is a részvételi felhívásban megadott határidõben ott kívánták benyújtani.<br>
Ajánlatkérõ téves jogszabályi hivatkozással nyilvánította az eljárást eredménytelenné, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdését. Kérte a Döntõbizottságtól a jogsértés tényének megállapítását, valamint ajánlatkérõ magatartása miatt bírság kiszabását.<br>
Ajánlatkérõ érdemi észrevételében a jogorvoslati kérelem elutasítását indítványozta. Észrevételében közölte, hogy csak a benyújtási határidõ napján szerzett tudomást arról, hogy a részvételi jelentkezések benyújtásának címe tévesen jelent meg a Közbeszerzési Értesítõben. Három részvételi jelentkezõ a felhívásban megjelölt határidõn túl kísérelte meg a részvételi jelentkezést benyújtani. Mindhárman arra hivatkoztak, hogy a részvételi felhívásban megjelölt 11 óráig azért nem tudták jelentkezésüket benyújtani, mert elõször azt a hirdetményben megjelölt címen kísérelték meg leadni, azaz a részvételi felhívás hirdetményében az Alkotás u. 11. sz. szerepelt. Csatolta a Közbeszerzési Értesítõ Szerkesztõségének hiánypótlást követõen elkészített végleges részvételi felhívását, amelybõl egyértelmûen kiderült, hogy helyesen jelölte meg a részvételi jelentkezés helyét és címét. Azért küldte vissza felbontatlanul a részvételi jelentkezéseket a cégeknek, mivel az esélyegyenlõség alapelvi követelményét figyelembe véve nem kívánta azokat a részvételi jelentkezõket hátrányos helyzetbe hozni, akik a részvételi felhívásra jelentkezvén a részvételi felhívásban megjelölt helyszínen kívánták a részvételi jelentkezésüket leadni. Hivatkozott továbbá arra, hogy a részvételi jelentkezés eredményhirdetésének az idõpontja is tévesen jelent meg a részvételi felhívásban, ott 110 óra került meghatározásra, ez a körülmény csak újabb vitákra adott volna okot a késõbbiek során, és ez lehetetlenné tette volna az eredményhirdetés pontos idõpontjának a megállapítását.<br>
A Döntõbizottság a beszerzett iratok és a tárgyalás során elhangzott nyilatkozatok alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – ajánlatkérõ részére – megfelelõ ajánlatot;<br>
e) az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
(2)–(3) A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja visszahivatkozik a Kbt. 55. § (4) bekezdésére, mely szerint (4) Az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen – általa elõre nem látható és elháríthatatlan ok következtében – beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság megállapította, hogy a Közbeszerzési Értesítõben megjelent részvételi felhívásban tévesen jelent meg a részvételi jelentkezés helye, az eredményhirdetés idõpontja, valamint a résztvevõk pénzügyi, gazdasági és mûszaki alkalmassága igazolására kért adatok és tények körén belül a mûszaki alkalmasság igazolására a Kbt. hivatkozott szakasza.<br>
Az ajánlatkérõ által kiadott dokumentációkból sem lehetett egyértelmûen megállapítani, hogy végül is a részvételi jelentkezéseket az ajánlatkérõ mely székhelyén és mely helyiségében kell leadni. Azok a részvételi jelentkezõk, akik már a részvételi felhívásban is megjelölésre kerültek és az ajánlatkérõ kiválasztott, a Döntõbizottságnak benyújtott iratokból megállapítást nyert, hogy ezek a cégek ismerték az ajánlatkérõ Gazdasági Igazgatóságának a pontos helyét, tehát ezen cégek, a részvételi jelentkezésüket itt kívánták átadni ajánlatkérõ képviselõjének, viszont azok a részvételi jelentkezõk, akik a részvételi felhívásra nyújtották be jelentkezésüket, így az Armada Security Kft., a Villám Holding Rt., a Speciel Service Team Kft., és az Aramis Holding Kft. a részvételi felhívásban megjelölt Budapest, Alkotás u. 11. földszinten keresték az ajánlatkérõ Gazdasági Igazgatóságát, és itt kívánták leadni a részvételi jelentkezést. Mivel a részvételi határidõt e cégek lekésték, így az ajánlatkérõ arra az álláspontra helyezkedett, hogy figyelemmel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megjelölt verseny tisztasága és esélyegyenlõség alapelvi követelményre, nem kívánja átvenni egyetlen részvételi jelentkezõtõl sem a részvételi jelentkezést, hanem felbontatlanul, egy kísérõlevél mellékleteként eredménytelenné nyilvánítja az eljárást a Kbt. 60. § (1) bekezdés e) pontjára hivatkozással.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja, illetve az 55. § (4) bekezdése a jelen jogvita eldöntése tárgyából jelen tényállásra nem alkalmazható. Ezért az ajánlatkérõnek a Kbt. 60. § (1) bekezdés e) pontjára való hivatkozással történõ eredménytelenné nyilvánítási eljárása jogsértõ volt, viszont a Döntõbizottság figyelembe vette azt a tényt, hogy az alapelvi követelmények betartásához alapvetõen fontos érdeke fûzõdik mind az ajánlatkérõnek, mind az ajánlattevõknek, illetve a részvételi jelentkezõknek pedig egyfajta garanciát jelent a közbeszerzési eljárás törvényes lefolytatása végett.<br>
Ezért a Döntõbizottság arra az álláspontra helyezkedett, hogy az ajánlatkérõ ugyan jogsértõ módon nyilvánította eredménytelenné az eljárást, de az alapelvi sérelmek megelõzése végett arra törekedett, hogy egyetlen részvételi jelentkezõ sem szenvedjen hátrányt azáltal, hogy a részvételi jelentkezését a hibás részvételi felhívásban foglalt adatok miatt nem tudták határidõben benyújtani, így a Döntõbizottság a szankciók alkalmazásánál a bírság alkalmazásától eltekintett.<br>
A Döntõbizottság nem látta indokoltnak bírság szankciót alkalmazni az ajánlatkérõvel szemben, mert egyrészt az ajánlatkérõnek nem az okozati magatartásával összefüggésben kerültek téves adatok meghatározásra a részvételi felhívásban; ezt a becsatolt iratokból egyértelmûen meg lehetett állapítani, másrészt a közbeszerzési eljárás további jogsértõ mozzanatainak a kivédését akarta megakadályozni az ajánlatkérõ. Ezért azon magatartása miatt, hogy eredménytelenné nyilvánította az eljárást, amely jogsértõ módon történt, de ténylegesen nagyobb súlya van annak, hogy további magatartásával a közbeszerzési eljárás további mozzanataiban nem kívánt alapelvi jogszabálysértéseket elkövetni, nem indokolt bírság szankció alkalmazása.<br>
A Döntõbizottság a fentiekre figyelemmel, a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörénél fogva a Kbt. 88. § (1) bekezdés d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>