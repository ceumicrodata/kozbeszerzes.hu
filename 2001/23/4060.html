<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4060)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.137/7/2001.<br>
<br>
Tárgy: az Isoplus Távhõvezetékgyártó Kft. jogorvoslati kérelme a Várpalotai Távhõszolgáltató Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Isoplus Távhõvezetékgyártó Kft. (1037 Budapest, Kunigunda út 45., képviseli: Lászka Ügyvédi Iroda, 1111 Budapest, Irinyi József út 23., a továbbiakban: kérelmezõ) jogorvoslati kérelmének, amelyet a Várpalotai Távhõszolgáltató Kft. (8100 Várpalota, Hétvezér út 6., képviseli: dr. Keszthelyi Alexandra ügyvéd, 1062 Budapest, Andrássy út 128., a továbbiakban: ajánlatkérõ) nevében és megbízásában eljárt az EGA-NOVA Energetikai Fejlesztõ-Tervezõ és Vállalkozó Kft. (1124 Budapest, Apor Vilmos tér 8., képviseli: dr. Keszthelyi Alexandra ügyvéd, 1062 Budapest, Andrássy út 128., a továbbiakban: megbízott) "a Várpalota primer távfûtõhálózat-korszerûsítés I. ütem a távfûtésivezeték-cseréhez szükséges csõ szállítása" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját.<br>
A Döntõbizottság kötelezi az ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ és megbízottja 2001. február 9-én küldte meg a Döntõbizottság Elnöke részére a hirdetmény közzététele nélküli tárgyalásos eljárásra vonatkozó ajánlati felhívását, amelyben az eljárás alkalmazása feltételeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. Az ajánlatkérõ és megbízottja a kérelmezõnek, valamint az Alstrom Power Hungária Rt.-nek, a Flexterm Távfûtés és Hõtágulási Elemeket Gyártó, Szerelõ és Kereskedõ Kft.-nek, a Kekelit Magyarországi Képviseletének, a Beroha Csõ- és Acélkereskedelmi Kft.-nek és a Lögstör Rör Deutschland GmbH-nak küldte meg 2000. december 20-án az ajánlati felhívását a Várpalota primer távfûtõhálózat-korszerûsítés I. ütemére vonatkozóan távfûtési csõvezeték cseréjéhez szükséges csõszállítás tárgyában. Az ajánlatok bontására 2001. január 22-én került sor. Ajánlatot tett a Flexterm Kft., a Mart Kft., az Alstrom Rt. és az Isoplus Távhõvezetékgyártó Kft. Ajánlatkérõ 2001. február 1-ig újabb határidõt adott az ajánlattevõknek és felkérte õket, hogy módosított ajánlataikat zárt borítékban nyújtsák be. Ezt követõen ismételten borítékbontást tartott, mivel mind a négy ajánlattevõ benyújtotta módosító ajánlatát.<br>
Ajánlatkérõ az összességében legelõnyösebb ajánlatot kívánta kiválasztani, ehhez megadta az egyes részszempontokra adható pontszám alsó és felsõ határát és a súlyszámát az alábbiak szerint:<br>
		Minimum pont  Maximum pont Súlypont<br>
– legkedvezõbb ajánlati ár, amely magában foglal minden mellékkötelezettséget és fizetési feltételt	1       7       5<br>
– mûszaki tartalom (a berendezés korszerûsége a mûszaki paraméterek megfelelõsége)	1       5       2<br>
– garanciális szolgáltatás	0       1       2<br>
– referenciák	1       2       2<br>
– szállítási határidõk garantálása	1       3       3<br>
Az ajánlatkérõ bírálóbizottsága 2001. február 19-én készítette elõ a döntési javaslatát, mely szerint az összességében legelõnyösebb ajánlatot a Flexterm Kft. tette, a második legkedvezõbb ajánlattevõ pedig a Mart Kft. volt. A döntését 2001. február 20-án hirdette ki az ajánlattevõk képviselõinek. Ezt követõen a szállítási szerzõdést a Felexterm Kft.-vel 2001. február 22-én megkötötte. A szerzõdésben rögzített ellenszolgáltatás értéke 42,5 M Ft + áfa volt.<br>
Kérelmezõ jogorvoslati kérelmében kérte a Döntõbizottságot, hogy a Kbt. megsértett rendelkezésének megjelölése mellett állapítsa meg a jogsértés megtörténtét, semmisítse meg az ajánlatkérõnek a közbeszerzési eljárást lezáró döntését és kötelezze õt az eljárási díj és költségek viselésére. Ideiglenes intézkedésként a szerzõdés megkötésének megtiltását indítványozta. Elõadta, hogy az ajánlatkérõ az ajánlattevõktõl az eredmény kihirdetése elõtt a Kbt. 59. § (2) és (6) bekezdésére – a belföldön foglalkoztatottak által elõállított értékre – vonatkozóan kérte be a nyilatkozataikat. A nyilatkozatok bekérése után állapította meg a pontszámot. Álláspontja szerint az ajánlatkérõ a Kbt. 59. § (2) és (6) bekezdésében írt feltételeket nem azonos mércével vette figyelembe a kérelmezõ és a másik két ajánlattevõ viszonylatában, mivel a kérelmezõ esetében a hozzáadott értékeket egyáltalán nem vette figyelembe. Az ajánlatkérõnek alkalmaznia kellett volna a kérelmezõ esetében is az ár egyenértékûségére vonatkozó rendelkezést. Mivel ezt nem tette, ezért megsértette a Kbt. 55. § (6) bekezdését és az 59. § (2) bekezdését.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint a kérelmezõ által adott nyilatkozat nem volt alkalmas a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében megjelölt feltételek teljesítésének igazolására. A kérelmezõ által adott nyilatkozat csak a hozzá adott érték forrásának a minõsítésére terjedt ki, de nem jelölte meg, sõt még nem is valószínûsítette a hazai hozzá adott érték mértékét. Ez utóbbi adat hiányában nem tudta alkalmazni a Kbt. 59. § (2) bekezdését, a kérelmezõ ajánlatának értékelése körében.<br>
A Döntõbizottság a megkötött szerzõdésre tekintettel ideiglenes intézkedést nem alkalmazott a jogorvoslati eljárásban.<br>
A Döntõbizottság a beszerzett iratok alapján és a felek tárgyaláson tett nyilatkozatai szerint megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A (2) bekezdés szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a c) pont szerint az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság jelen jogorvoslati eljárását megelõzte egy a Közbeszerzési Döntõbizottság Elnöke által kezdeményezett jogorvoslati eljárás, amelyben az eljáró Tanács hivatalból vizsgálta a hirdetmény közzététele nélküli tárgyalásos eljárás jogalapjának a fennállását, illetve megalapozottságát. A Döntõbizottság eljáró Tanácsa a D.131/10/2001. számú 2001. március 22-én kelt határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját és a 71/B. § (2) bekezdését, ezért ajánlatkérõvel szemben 2 M Ft összegû pénzbírságot szabott ki. A határozat indokolásában hivatkozott arra, hogy a hirdetmény közzététele nélküli tárgyalásos eljárás jogalapja nem állt fenn, így az ajánlatkérõ által lefolytatott tárgyalásos eljárás jogsértõ volt. A fent említett közigazgatási határozat 2001. április 12-én jogerõre emelkedett.<br>
A kérelmezõ a jelen jogorvoslati eljárás keretében az ajánlatkérõ értékelését vitatta. A Döntõbizottság érdemi vizsgálatot az ajánlatkérõ értékelésével összefüggésben nem folytatott le, mivel a tárgyalásos eljárás megindításának az ajánlatkérõ által alapított feltételére tekintettel nem volt meg a jogalapja.<br>
Mivel a hirdetmény közzététele nélküli tárgyalásos eljárás jogalapja nem állt fenn, ezért az ajánlatkérõ teljes közbeszerzési eljárása jogsértõ volt. A jogsértõnek talált közbeszerzési eljárás egyes mozzanatainak jogszerûsége tekintetében további érdemi vizsgálatnak nincs helye. A Döntõbizottságnak a jelen jogorvoslati eljárásban nincs törvényes lehetõsége az ajánlatkérõ döntésének megsemmisítésére, és a korábbi jogorvoslati eljárásban alkalmazott szankciókra figyelemmel a megállapított jogsértések mellett bírság ismételt alkalmazását nem látta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva, a fentiekre figyelemmel a Kbt. 88. § (1) bekezdés d) és h) pontja szerinti jogkövetkezményt alkalmazta az ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>