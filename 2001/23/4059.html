<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4059)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.153/10/2001.<br>
<br>
Tárgy: a Land Rover Exports LTD. jogorvoslati kérelme a Honvédelmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Land Rover Exports LTD. (Ban Bury Road Light Horne Warvik CV 35. ORG. England, képviseli: dr. Gajdos Róbert, 1134 Budapest, Klapka u. 11., a továbbiakban: kérelmezõ) jogorvoslati kérelmét, amelyet a Honvédelmi Minisztérium (1885 Budapest, Pf. 25., a továbbiakban: ajánlatkérõ) nevében és megbízásából eljárt a Honvédelmi Minisztérium Beszerzési és Biztonsági Beruházási Hivatal (1475 Budapest, Pf. 163, a továbbiakban: megbízott) "a Magyar Honvédség gépjármûparkjának fejlesztése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nevében a Honvédelmi Minisztérium Beszerzési és Biztonsági Hivatal részvételi felhívást jelentetett meg a Közbeszerzési Értesítõ (K. É.) 43. számában 2000. október 25-én szûkített tárgyalásos eljárás lefolytatására, melynek tárgya a Magyar Honvédség gépjármûparkjának fejlesztése volt, a központosított közbeszerzés hatálya alá nem tartozó kettõs rendeltetésû haditechnikai terméknek minõsülõ, különbözõ kivitelû közúti és terepjáró gépjármûvek beszerzése tárgyában.<br>
Az ajánlatkérõ és megbízottja a választott eljárás alkalmazása feltételeként hivatkozott a 152/1999. (X. 22.) Korm. rendelet 13. § (1) bekezdés b) pontjára, mely szerint a szûkített tárgyalásos eljárást a közbeszerzési törvény szabályai szerint kívánja lefolytatni. A részvételi felhívás határozta meg a közúti gépjármûvek terepjáró gépjármûvek és terepjáró gépkocsik mennyiségét. A részvételi felhívásban az ajánlatkérõ és megbízottja lehetõvé tette a részajánlattétel lehetõségét. A részajánlatot a részvételi felhívásban meghatározott osztályok bármelyikére, az ott megjelölt teljes mennyiségre vonatkoztatva lehetett tenni. A részvételi felhívás 6. a) pontja határozta meg a részvételi jelentkezés határidejét, amely a részvételi felhívás megjelenését követõ elsõ naptól számított 50. nap volt, valamint a 6. c) pontja a részvételi jelentkezés nyelveként a magyar és egyben az egész eljárás, valamint a szerzõdés hivatalos nyelveként a magyar nyelvet írta elõ.<br>
A részvételi felhívás 8. pontja határozta meg a résztvevõk pénzügyi, gazdasági és mûszaki alkalmassága igazolására kért adatok és tények körét. A részvételi felhívás 9. pontja a részvételre jelentkezõ alkalmassága elbírálásának, illetve a szerzõdés teljesítésére alkalmatlanná minõsítés szempontjait határozta meg. Az egyéb információkat a 13. pont részletezte, így a második francia bekezdésben az ajánlatkérõ elõírta, hogy sem a részvételi, sem az ajánlattételi szakasznak nem lehet a résztvevõje az, aki a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), (6) és a (8) bekezdésben elõírt nyilatkozatokat és igazolásokat nem nyújtja be.<br>
A (8) bekezdés elõírása szerint a terepjáró gépjármûvek szállítására jelentkezõknek rendelkezniük kellett az AQAP 110 normatív dokumentumon alapuló minõségbiztosítási rendszerrel, ennek hiánya esetén a rendszer bevezetését vállaló nyilatkozat csatolása volt a követelmény. A 17. francia bekezdés szerint a jelentkezõnek csatolnia kellett a saját országa illetékes hatóságának engedélyét arról, hogy ajánlatot tehet és tárgyalásokat folytathat haditechnikai és kettõs rendeltetésû eszközök szállítására.<br>
Az ajánlatkérõ és megbízottja részvételi dokumentációt is készített, amelyben az eljárás rendjére vonatkozó általános követelményeket, az alkalmasság megítéléséhez kért adatokat, egyéb csatolandó adatokat, valamint a tartalmi és formai követelményeket határozta meg.<br>
Az ajánlatkérõ a részvételi jelentkezés határidejéig feltett kérdéseket 2000. november 20-án és november 27-én, valamint december 6-án kelt leveleiben válaszolta meg, valamennyi dokumentációt megvásároló cégnek.<br>
A részvételi jelentkezés 2000. december 15. határidejére a kérelmezõn kívül 14 cég nyújtotta be részvételi jelentkezését. A jelentkezések elbírálása során az ajánlatkérõ bizottsága megállapította, hogy egy kivételével valamennyi részvételi jelentkezés hiányos volt, ezért a jelentkezõk részére hiánypótlási lehetõséget biztosított. A hiánypótlás határidejeként 2001. január 29-ét jelölte meg.<br>
Az ajánlatkérõ a 2001. február 26-án tartott eredményhirdetésen a részvételi jelentkezések és a benyújtott hiánypótlások alapján kilenc cég jelentkezését minõsítette alkalmasnak. Érvénytelennek minõsítette a kérelmezõ még további három cég jelentkezését.<br>
A kérelmezõ jelentkezését a következõ indokokkal minõsítette érvénytelennek. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése rendelkezései szerinti hatósági igazolásokat, nyilatkozatot sem a jelentkezésekor, sem a hiánypótláskor nem csatolta. A kérelmezõ magyarázatát, amely szerint nem állt módjában teljesíteni, nem fogadhatta el.<br>
A dokumentáció V. fejezet 4. pontban elõirt nyilatkozatot eltérõ tartalommal tette meg, "ahogyan azt mi értelmezzük", feltételhez kötötte. A dokumentáció V. fejezet 2.1.15. pontjában az eljárás nyelvére elõírt követelményt nem teljes mértékben fogadta el.<br>
A termelés és kutatásfejlesztési képességeit nem mutatta be, nem adta meg a mûszaki technikai felszereltségének leírását, nem nevezte meg a minõség-ellenõrzésért felelõs szervezeti egységet, vezetõit, szakembereit. Nem nyilatkozott az AQAP 110 minõségbiztosítási rendszer bevezetésérõl, ehelyett a BSEN 9001 elérési célt jelölte meg.<br>
Kérelmezõ a hiánypótlást követõen benyújtott jogorvoslati kérelmében kérte a Döntõbizottságot, semmisítse meg az ajánlatkérõ azon döntését, mely szerint a jelentkezését érvénytelennek nyilvánította és ideiglenes intézkedéssel a közbeszerzési eljárást függessze fel. Az érvénytelenséget megalapozó indokokat jogsértõnek találta.<br>
Az ajánlatkérõ, illetve megbízottja a jogorvoslati kérelem alaptalanság miatti elutasítását kérte. A kérelmezõ részvételi jelentkezése az értékelés során megállapított hiánya miatt érvénytelen volt, mivel hatósági igazolásokat nem csatolt, azok beszerzésére a részvételi jelentkezés határidejéig elegendõ idõ állt rendelkezésre. A jármûvek szállítására vonatkozó hatályos magyar jogszabályoknak való megfelelésrõl szóló nyilatkozatában a saját értelmezésére vonatkozóan nem adott magyarázatot. Az eljárásra vonatkozó magyar nyelv használatával kapcsolatban fenntartotta az angol nyelv elsõbbségét. Termelési, kutatási, fejlesztési képességét mûszaki, technikai felszereltségét nem ismertette, ezt nem helyettesíthette a mindenki által ismert piaci pozíció kijelentés. Nem nyilatkozott a kötelezõ érvénnyel elõírt AQAP 110 alapuló minõségbiztosítási rendszer bevezetésérõl.<br>
Az egyéb érdekelt részvételi jelentkezõk kifejezték abbéli álláspontjukat, hogy nem indokolt a közbeszerzési eljárás felfüggesztése.<br>
A Döntõbizottság ideiglenes intézkedést a jogorvoslati eljárásban nem alkalmazott.<br>
A Döntõbizottság a beszerzett iratok alapján megállapította, hogy a jogorvoslati kérelem alaptalan.<br>
Az ajánlatkérõ részvételi felhívása a Közbeszerzési Értesítõben a 152/1999 (X. 22.) Korm. rendeletre való hivatkozással került megjelentetésre. Az ajánlatkérõ és megbízottja különbözõ kettõs rendeltetésû, a központosított közbeszerzés hatálya alá nem tartozó haditechnikai terméknek minõsülõ gépjármûvek, tehergépkocsik és nyerges vonatatók beszerzésére szûkített tárgyalásos eljárást kívánt, amelynek részvételi szakaszában, a részvételi felhívásban határozta meg azokat a szerzõdés teljesítéséhez szükséges pénzügyi, gazdasági mûszaki alkalmassági kritériumokat, amelyek alapján megállapíthatta, hogy a cégek alkalmasak-e a szerzõdés teljesítésére. Az ajánlatkérõ közbeszerzési törvény szabályai alapján kívánta kiválasztani a szerzõdés teljesítésére alkalmas ajánlattevõket. Ezért már a részvételi felhívás 6. a) pontjában is közölte a részvételi jelentkezõkkel, hogy a részvételi jelentkezés határideje, a részvételi felhívás megjelenését követõ elsõ naptól számított ötvenedik napban jelöli meg, valamint azt, hogy részvételi jelentkezések és az egész eljárásra irányadó nyelv a magyar nyelv, és a szerzõdés hivatalos nyelve is a magyar nyelv. Az ajánlatkérõ és megbízottja jelenleg a magyarországi közbeszerzési eljárásokat szabályozó 1995. évi XL. törvény (Kbt.) hatályos szabályai alapján határozta meg azon dokumentumok körét, amelyeket a résztvevõknek a részvételi jelentkezésükben a pénzügyi, gazdasági és mûszaki alkalmasság körében igazolniuk kellett. Az egyéb információk körében viszont hivatkozott olyan nemzetközi minõsítési szempontokra és olyan minõsítési rendszerre, melyet szintén a részvételi jelentkezõknek a részvételi jelentkezésükkor garantálniuk kellett.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(3) bekezdése szerint: "A külföldi székhelyû (lakóhelyû) ajánlattevõk számára a részvétel, illetve az eljárás során a szerzõdés elnyerésének esélye szempontjából a nemzeti elbánást – a Magyar Köztársaságra irányadó nemzetközi szerzõdésekben foglaltakkal összhangban – kell biztosítani."<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint: "A közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint: "Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése szerint: "A kizárólag külföldi székhellyel rendelkezõ ajánlattevõnek vagy alvállalkozónak a székhelye szerinti ország jogrendszerében meghatározott – az (1) bekezdés b) pontjában foglaltaknak megfelelõ – hatóságoktól kell igazolást beszerezni, amelybõl megállapítható, hogy nincs egy évnél régebben lejárt köztartozása. Az igazolások mellett szükséges nyilatkozni arról, hogy a székhelye szerinti országban milyen köztartozások felelnek meg a 46. § (1) bekezdés b) pontjában foglaltaknak, és ezeket milyen szervezet tartja nyilván."<br>
Az ajánlatkérõ a részvételi felhívás 13. pontjának második bekezdésében elõírta, hogy sem a részvételi, sem az ajánlattételi szakasznak nem lehet résztvevõje az, aki elõirt nyilatkozatokat és igazolásokat nem nyújtja be. Az ajánlatkérõ és megbízottja a részvételi jelentkezési határidõt azért állapította meg egy viszonylag hosszú határidõben, mivel felkészült arra, hogy külföldi székhelyû ajánlattevõk is a részvételi felhívás alapján a szûkített tárgyalásos eljárás ajánlattevõi lehetnek. Ugyancsak erre figyelemmel biztosította, hogy a részvételi jelentkezések bontását követõen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésére figyelemmel, valamennyi részvételi jelentkezõnek egységesen a maximális 10 napos hiánypótlási határidõt biztosított a közbeszerzési törvény 44. § és 46. § szerinti igazolások és nyilatkozatok utólagos csatolására, figyelemmel az adott ország jogrendszere szerinti megfelelõ igazolásra és nyilatkozat pótlására is. A Döntõbizottság megállapította, hogy a kérelmezõ részvételi jelentkezéséhez nem csatolt olyan nyilatkozatot, melyrõl egyértelmûen megállapítható lett volna, hogy országa, az Egyesült Királyság jogrendszerében meghatározott mely hatóságok azok, amelyek a Kbt. 46. § (1) bekezdés b) pontjában foglaltaknak megfelelhetnek. A jelentkezése 12. oldal 22. pontjában úgy nyilatkozott, hogy az adó-, vám- és társadalombiztosítási igazolásokat kiállító hatóságoknál a fizetés teljesítésre vonatkozó igazolások rendszerint nem hozzáférhetõk. A hiánypótlásról szóló levelében úgy nyilatkozott, hogy ezen igazolások beszerzését nem áll módjában teljesíteni, majd kérelmében ezt azzal indokolta, hogy a hiánypótlásra rendelkezésre álló idõ kevés volt. A részvételi jelentkezése nem tartalmazta a Kbt. 46. § (5) bekezdésének megfelelõen az adott ország jogrendszerében megtalálható és megfelelõ hatóságok által kiállított igazolásokat.<br>
A Döntõbizottság álláspontja szerint a kérelmezõ nyilatkozata nem elégséges azon követelmény kielégítésére, melyet a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése ír elõ, amely szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie, mivel a nyilatkozatában a kérelmezõ kifejtette, hogy a székhely szerinti adott országban minden vám, adó és társadalombiztosítási kötelezettségének eleget tett, valamint nincs egy évnél régebbi tartozása. Az adott ország joghatósága által becsatolt igazolásokat, vagy esetlegesen kiállított hatósági igazolást kellett volna a részvételi jelentkezéshez hivatalos formában magyar nyelven csatolnia.<br>
A Döntõbizottság azt is megállapította, hogy ellentmondóan nyilatkozott az igazolások beszerezhetõségérõl, vagy az ilyenek hatóság által való kiállításáról, valamint a beszerzésre álló idõrõl is.<br>
A kérelmezõ figyelmen kívül hagyta, hogy az adott ország jogrendszerében meghatározó szerepet betöltõ közbeszerzési törvény és annak eljárási szabályainak megfelelõen kell a részvételi jelentkezését a közbeszerzési eljárásban benyújtani. Ezáltal a kérelmezõ nem fogadta el az adott közbeszerzési eljárás magyarországi szabályozását, az ajánlatkérõ országában érvényes eljárási rendet és elõírásokat. A Döntõbizottság a többi érvénytelenségi okot is megvizsgálta és megállapította, hogy azok minden esetben megalapozottak voltak. Ezzel összefüggésben a Döntõbizottság utal arra, hogy egy érvénytelenségi ok is megalapozza a részvételi jelentkezés érvénytelenségét, és ezáltal a részvételi jelentkezõ további részvételét kizárja a közbeszerzési eljárásokból.<br>
A Döntõbizottság vizsgálta a többi külföldi ajánlattevõ cégek esetében azt, hogy a részvételi felhívásban meghatározott határidõben, illetve a hiánypótlási határidõig okozott-e olyan mértékû, a részvételi jelentkezés benyújtásra kiható körülményeket, mint a kérelmezõ esetében, és megállapította, hogy a többi külföldi székhelyû részvételi jelentkezõ meg tudott felelni az ajánlatkérõ, illetve a megbízottja által megállapított pénzügyi, gazdasági és mûszaki alkalmasság körében meghatározott elvárásoknak, amelyek a szerzõdés teljesítése szempontjából alkalmasságukat bizonyította. Megállapítható volt, hogy a közbeszerzési eljárás részvételi szakaszában az ajánlatkérõ, illetve megbízottja jól mérte fel azt a jelentkezési határidõt, amely elegendõ volt a külföldi székhelyû ajánlattevõk esetében is a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében határozott esélyegyenlõség elvének biztosítására.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerinti hatáskörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>