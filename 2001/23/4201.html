<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4201)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.196/7/2001.<br>
<br>
Tárgy: a BKV Mozgólépcsõ Javító és Szolgáltató Kft. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Árva Katalin ügyvéd (1062 Budapest, Andrássy út 113.) által képviselt BKV Mozgólépcsõ Javító és Szolgáltató Kft. (1103 Budapest, Kõér u. 2/B., továbbiakban: kérelmezõ) jogorvoslati kérelmét – melyet a Budapesti Közlekedési Rt. (1072 Budapest, Akácfa u. 15., továbbiakban: ajánlatkérõ) kis emelõmagasságú mozgólépcsõk karbantartása, hibaelhárítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. január 3-án megjelent számában a rendelkezõ részben megjelölt beszerzés tárgyában.<br>
Az ajánlati dokumentáció "C" fejezete tartalmazta az ajánlatok tartalmi és formai követelményeit. A 3.1. pontban ajánlatkérõ elõírta, hogy az ajánlati árat az 1. számú mellékletben meghatározott módon – a 2. számú melléklet szerinti formanyomtatványon –, évenkénti összesítéssel kell megadni.<br>
A 4.6. pont még további érvényességi követelményeket is tartalmazott:<br>
– garanciát kellett vállalni a szolgáltatás teljesítéséhez szükséges kapacitás biztosítására,<br>
– vállalni kellett az egységes cégjelzésû munka- és védõruha használatát,<br>
– felelõsséget kellett vállalnia vonatkozó jogszabályok, hatósági elõírások betartásáért,<br>
– felelõsséget kellett vállalni az ajánlatkérõnek, valamint harmadik félnek okozott károk megtérítéséért,<br>
– rendelkezni kellett nappal 7–19 óra között a meghibásodások jelzését fogadó, intézkedésre képes és jogosult diszpécserszolgálattal,<br>
– vállalni kellett, hogy a sürgõsségi hibaelhárításnak a bejelentéstõl számított 12 órán belüli megkezdését.<br>
A 2001. február 13-i ajánlattételi határidõre a kérelmezõ és a "Mozgólépcsõ" Kkt. nyújtott be ajánlatot.<br>
Ajánlatkérõ megvizsgálta az ajánlatokat, és a március 14-én tartott eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontjára hivatkozva eredménytelennek nyilvánította az eljárást. A két ajánlatot a következõ indokolással minõsítette érvénytelennek:<br>
– a kérelmezõ és a "Mozgólépcsõ" Kkt. ajánlatában nem található említés a nappal 7–19 óra között a meghibásodások jelzését fogadó, intézkedésre képes és jogosult diszpécserszolgálattal való rendelkezésre nézve;<br>
– a "Mozgólépcsõ" Kkt. ezen túlmenõen nem tesz említést az egységes cégjelzésû munka-, illetve védõruha használatának és a 12 órán belüli sürgõsségi hibaelhárítás vállalására.<br>
Kérelmezõ március 29-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné és ezzel összefüggésben a közbeszerzési eljárás eredménytelenné nyilvánítását. Elõadta, hogy a kiírás nem tartalmazott formai elõírást a diszpécserszolgálat rendelkezésre állásáról szóló nyilatkozatra vonatkozóan, ezért ajánlatkérõnek az ajánlat tartalmi elemei alapján kellett volna döntenie e kérdésben. Állította, hogy az 21. oldalán lévõ nyilatkozat tartalma, a cégismertetõ, a szakemberek és eszközök ismertetése összevetése alapján megállapítható, hogy a szóban forgó érvényességi feltételnek eleget tett. Kérte a jogsértés megállapítását és ajánlatkérõ döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy döntése jogszerû volt, az egyik lényeges szerzõdéses feltétel, a hibaelhárításra vonatkozó egyértelmû kérelmezõi nyilatkozat hiánya miatt az ajánlatot érvénytelenné kellett nyilvánítania. Mivel a másik ajánlat is érvénytelen volt, a közbeszerzési eljárás eredménytelen volt.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Ajánlatkérõ azért nyilvánította eredménytelennek a közbeszerzési eljárást, mert megállapítása szerint mindegyik ajánlat érvénytelen volt. Kérelmezõ vitatja ajánlata érvénytelenségét, állítja, hogy ajánlata egyes részeinek összevetésébõl megállapítható a diszpécserszolgálatra vonatkozó érvényességi feltétel részérõl való teljesítése.<br>
Tényként rögzíthetõ, hogy a diszpécserszolgálattal való rendelkezés a kiírás szerinti egyik szerzõdési feltétel volt.<br>
A Kbt. hivatkozott rendelkezése értelmében az ajánlatnak kifejezett nyilatkozatot kell tartalmaznia a szerzõdés feltételeire nézve. Azt, hogy a nyilatkozatot kérelmezõ nem kifejezett formában adta meg, maga kérelmezõ sem vitatta.<br>
A Döntõbizottság megvizsgálta a kérelmezõ ajánlatát és megállapította, hogy az ajánlatnak a kérelmezõ által hivatkozott részei alapján sem lehet megállapítani azt, hogy kérelmezõ kötelezettséget vállalt volna napi 7–19 óráig terjedõ idõtartamban a diszpécserszolgálat rendelkezésre állására.<br>
A kérelmezõ ajánlatának 21. oldala a következõ nyilatkozatot tartalmazza: "Alulírott, a BKV Mozgólépcsõ Kft. nevében nyilatkozom, hogy a Budapest Közlekedési Rt. üzemeltetésében lévõ kis emelõmagasságú mozgólépcsõk karbantartása, hibaelhárítási javítása, kisjavítása, valamint az OK-RTHD-5M típusú mozgólépcsõkarok elektronikus berendezéseinek szervizelése a BKV Rt. METRÓ Üzemigazgatóság M 1-es utasítása és technológiája szerint" tárgyában kiírt nyílt közbeszerzési eljárás munkáinak elvégzéséhez rendelkezünk a szükséges személyi és tárgyi feltételekkel".<br>
Az ajánlat 27–29. oldalán található "Cégbemutató"-ban kérelmezõ ismerteti a cég adatait, vezetõ szakembereinek nevét, iskolai végzettségét, a cég múltját és tevékenységét, jellemzõ vállalkozási formáit, minõség-ellenõrzési rendszerét, mûszaki felkészültségét.<br>
Az ajánlat 30. oldalán kérelmezõ a "Szervezeti felépítés"-ét mutatja be.<br>
A kérelmezõ által hivatkozott fenti ajánlati részekben még említés sem található a diszpécserszolgálattal való rendelkezésrõl, annak vezetõjérõl, munkarendjérõl.<br>
Ajánlatkérõ tehát a kérelmezõ ajánlatából nem juthatott arra a megállapításra, hogy a kérelmezõ rendelkezik olyan diszpécserszolgálattal, amelyik naponta 7–19 óra idõtartamban a meghibásodások jelzését fogadja és a kiírásban meghatározott 12 órán belül megkezdi a hibák kijavítását. Kérelmezõ csak a 12 órán belüli javítás megkezdésére adott nyilatkozatot.<br>
A Döntõbizottság megállapítja, hogy ajánlatkérõ jogszerûen minõsítette a kérelmezõ ajánlatát érvénytelennek.<br>
A Döntõbizottság megvizsgálta a "Mozgólépcsõ" Kkt. ajánlatát is és megállapította, hogy az ajánlatkérõ által megjelölt érvénytelenségi okok ezen ajánlatra nézve fennállnak.<br>
A Döntõbizottság megállapítja, hogy ajánlatkérõ helytállóan minõsítette a közbeszerzési eljárást eredménytelennek, mert a felhívásra érkezett ajánlatok mindegyike érvénytelen volt.<br>
A kérelmezõ kérelme mind a kérelmezõ ajánlata érvénytelenségét, mind a közbeszerzési eljárás eredménytelenségét kifogásoló részében megalapozatlan, ezért a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 26.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>