<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9880)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.661/6/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Esztergom Város Polgármesteri Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az Esztergom Város Polgármesteri Hivatal (2500 Esztergom, Széchenyi tér 1., képviseli: dr. Varga László jogtanácsos, a továbbiakban: ajánlatkérõ) "óvodaépület tetõszerkezetének életveszélyt elhárító átépítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ Esztergom, Aranyhegyi u. 11. sz. alatti óvodája 1962-ben épült, azóta több átalakításon esett át. Ajánlatkérõ a tetõtér beépítését már régebben elhatározta, azonban anyagi forrás hiányában ennek megvalósítására nem kerülhetett sor. Ez évben ismét felmerült a beépítés gondolata és ennek alapján 2001. június 25-én statikai vélemény készült a tetõszerkezetrõl, amelynek célja annak eldöntése volt, hogy az elavult tetõszerkezet alkalmassá tehetõ-e a további használatra, tetõtér beépítésére megfelelõ-e az épület. A szakvélemény következtetése szerint a tetõszerkezetet fel kell újítani és a tetõtér beépítés megvalósításához építési engedélyezési eljárást kell lefolytatni. A terveket ajánlatkérõ elkészíttette, az engedélyezési eljárást folyamatba tette.<br>
Ajánlatkérõ ezen elõzmények alapján 2001. október 4-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontjára hivatkozással. Az eljárásfajta választását ajánlatkérõ azzal indokolta, hogy a statikai szakvélemény megállapította az óvoda tetõszerkezete állapotának nagymértékû károsodását, statikai állékonyságának romlását, életveszélyes voltát. Az óvodába járó gyermekek elhelyezését átmenetileg egy másik óvodában kell megoldani, ez pedig csak átmeneti lehet, mert az óvoda befogadóképessége nem teszi lehetõvé nagyobb létszám hosszabb elhelyezését. Más eljárásfajta esetén ez évben a munkák elvégzésére nem lenne lehetõség.<br>
Ajánlatkérõ az ajánlati felhívását az alábbi cégeknek küldte meg: GEISZLER Bt., VANTIVELLI Építõipari Kivitelezõ Kft., For-bau Kft., KORINTOSZ Kft., SZAKI-BAU Kft.<br>
A felhívás szerint a teljesítés határideje 2001. november 30-a.<br>
A Döntõbizottság elnöke 2001. október 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), illetve d) pontjában foglalt feltételek fennállása egyértelmûen nem állapítható meg, ezért indítványozta az eljárás jogalapjának vizsgálatát.<br>
Ajánlatkérõ tárgyaláson tett nyilatkozatában kérte az eljárás megszüntetését. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja tévesen került megjelölésre, az eljárásfajta választását a Kbt. 70. § (1) bekezdés c) pontjára alapítja. Ennek indoka, hogy az életveszélyessé vált tetõszerkezet mielõbbi megjavítása szükséges, tekintettel arra, hogy a gyerekek más óvodába történõ elhelyezése helyszûke miatt hosszabb idõre nem valósítható meg. Ez évben történõ munkakezdés esetén még a tél beállta elõtt a tetõszerkezet javítása megoldható, így az épületben a fõzõkonyha továbbra is mûködhet. Ez a konyha látja el jelenleg is az óvodát. Elõadta továbbá, hogy tervezi a tetõtér beépítését is, azonban ennek megvalósítására csak jövõ évben kerülhet sor. Jelen beszerzése kizárólag a tetõszerkezet kijavítására irányul. Ajánlatkérõ elõadta, hogy az ajánlattételi határidõre 2001. október 9-ére két ajánlat érkezett a VANTIVELLI Építõipari Kivitelezõ Kft.-tõl és a KORINTOSZ Kft.-tõl. A VANTIVELLI Építõipari Kivitelezõ Kft. ajánlata érvénytelen lett, tekintettel, hogy az ajánlattételi határidõn túl érkezett. A KORINTOSZ Kft. ajánlatát érdemben elbírálta 2001. október 18-án döntött az ajánlat nyertességérõl és a szerzõdést 2001. október 19-én megkötötték. A vállalkozói díj 17 033 560 Ft + áfa. Ajánlatkérõ hivatkozott arra is, hogy már 2001. augusztus 27-én indított a tárgyban közbeszerzési eljárást, amely eredménytelenül végzõdött, egyetlen ajánlattevõ sem tett ajánlatkérõ számára megfelelõ ajánlatot.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította. E szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Kbt. negatív megközelítésben határozza meg a rendkívüli sürgõsség miatt alkalmazott tárgyalásos eljárás feltételeit, azaz az ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt nyílt vagy a meghívásos eljárásban elõírt határidõk nem betarthatók. A rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû súlyos hátrányt, kárt okozna. Egyetlen feltétel hiánya már nem teszi jogszerûvé a Kbt. 70. § (1) bekezdés c) pontjának alkalmazását.<br>
A Döntõbizottság a rendelkezésre álló iratokból megállapította, hogy a statikai szakvéleményt követõen ajánlatkérõ a közbeszerzési eljárás megindításáról rövid idõn belül intézkedett. Az elõzõ eljárásban az eredménytelenség azért következett be, mert az ajánlati árak meghaladták ajánlatkérõ pénzügyi lehetõségeit. Az új eljárás a megnövelt pénzügyi fedezet mellett már eredményesen végzõdhetett. Az elõzõ eljárás eredménytelensége nem volt elõre látható, tehát nem várt körülménynek kell tekinteni. A Döntõbizottság ajánlatkérõ azon érvelését is elfogadta, hogy a beszerzés megvalósítása még ez évben a téli idõszakot megelõzõen indokolt, hiszen a gyerekek más óvodába történõ elhelyezése hosszabb távon nem valósítható meg, az étkezésük más módon nem biztosítható, illetve kárenyhítés is indokolja a munka mielõbbi elvégzését.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 19.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
