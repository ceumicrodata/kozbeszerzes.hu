<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9848)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.634/15/2001.<br>
<br>
Tárgy: a K-Elektroszinter Kft. jogorvoslati kérelme a BORSOD VOLÁN Személyszállítási Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a K-Elektroszinter Kft. (1037 Budapest, Remetehegyi út 25., továbbiakban: kérelmezõ) jogorvoslati kérelmének, amelyet a BORSOD VOLÁN Személyszállítási Rt. (3527 Miskolc, József A. u. 70., képviseli dr. Krausz Pál jogtanácsos, a továbbiakban: ajánlatkérõ) "haszongépjármûvek, szóló és csuklós autóbuszok, valamint tehergépkocsik festés-elõkészítésére alkalmas - meglévõ épületben - mûhely kialakítása, ugyanezen jármûvek festésére alkalmas kabin telepítése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, az 55. § (6) bekezdését, valamint az 59. § (1) bekezdését, ezért ajánlatkérõvel szemben 7 000 000 Ft, azaz hétmillió forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. augusztus 8-án a Közbeszerzési Értesítõ 32. számában ajánlati felhívást tett közzé nyílt eljárás lefolytatására, amelynek tárgya haszongépjármûvek, szóló és csuklós autóbuszok, valamint tehergépkocsik festés-elõkészítésére alkalmas - meglévõ épületben - mûhely kialakítása, ugyanezen jármûvek festésére alkalmas kabin telepítése volt.<br>
Az ajánlati felhívás 11. a) pontjában ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Kérte az ajánlattevõ számlavezetõ pénzintézetétõl származó nyilatkozatot, az ajánlattevõ fizetõképességének megállapítására alkalmas nyilatkozatot, amelynek tartalmaznia kellett az 1999. és 2000. évi mérlegbeszámolót, a cégkivonatot. Itt írta elõ, hogy csatolni kell az ajánlattevõ minõségbiztosítási rendszerének tanúsító általi tanúsításáról szóló igazolást, a referenciák ismertetését a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján, a Kbt. 44. § (2) bekezdés b) és c) pontjai szerinti válaszokat a beszerzés tárgyára korlátozva, valamint a d) pont alapján termékleírást, továbbá a Kbt. 46. § (1), (2) bekezdésében meghatározott nyilatkozatokat és hatósági igazolásokat.<br>
E pont utolsó bekezdésében ajánlatkérõ elõírta azt is, hogy szükséges azoknak az alvállalkozóknak a bemutatása, akiket az ajánlattevõ a közbeszerzés értékének a közbeszerzés tárgyát képezõ munka során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerint 10%-ot meghaladó mértékben igénybe kíván venni. Ezen esetben az alvállalkozókra vonatkozóan mindazon igazolások és nyilatkozatok csatolása szükséges, mint amelyet ajánlattevõnek be kell nyújtani.<br>
Az ajánlatkérõ az ajánlattevõnek a szerzõdés teljesítésére alkalmatlanná minõsítési szempontja között a harmadik és negyedik bekezdésben szerepeltette a következõket:<br>
- A legutóbbi 2 év bármelyikében a cég veszteséges és az utolsó évben pénzintézeti nyilatkozat szerint számláján sorban állás volt.<br>
- Az ajánlattevõ által megnevezett kivitelezésért felelõs személyek nem rendelkeznek a beszerzés tárgyának megfelelõ 51/2000. (VIII. 9.) FVM-GM-KöViM együttes rendeletben elõírt jogosultsággal.<br>
Az ajánlatkérõ az összességében legelõnyösebb ajánlatot kívánta kiválasztani, meghatározta az értékelési részszempontokat, súlyszámokat, pontszámokat.<br>
Az ajánlatkérõ 2001. augusztus 24-én helyszíni szemlét, 2001. szeptember 4-én konzultációt tartott. Ezekrõl jegyzõkönyv készült, amelyeket megküldött minden ajánlattevõnek.<br>
A konzultáción szóba került a minõségbiztosítási rendszer tanúsítása. Az egyik lehetséges ajánlattevõ, aki a dokumentációt is megvásárolta, a következõ kérdéseket tette fel az ajánlatkérõ jelenlévõ képviselõinek, amelyekre a következõ válaszokat kapta:<br>
"A pályázat szempontjából mennyire kizáró ok az, hogy folyamatban van az ISO minõségbiztosítás megszerzése?<br>
- A kiadott pályázati kiírásban pontosan le van írva, hogy kizáró ok, ha a pályázónak nincs minõségbiztosítási rendszere."<br>
"Az ajánlattevõ cégnek kell rendelkeznie ISO minõsítéssel, vagy a fõdarabok gyártásával foglalkozó cégnek?<br>
- A pályázónak kell rendelkeznie ISO minõsítési tanúsítvánnyal."<br>
Az ajánlattételi határidõben, 2001. szeptember 19-ig a következõ öt ajánlattevõ nyújtott be ajánlatot: kérelmezõ, a NORDAN 2000 Kft., a MINKOVILL Kft., a PIRATON KOMPLEX Kft. és a SAICO SPA. képviseletében a PRO-Mobil Kft.<br>
Az ajánlatok bontásakor ismertetésre került az ajánlattevõk neve, székhelye, az ajánlati ár, a teljesítési határidõ, valamint az ajánlatok tartalma, tartalomjegyzék szerint. A NORDAN 2000 Kft. esetében a jegyzõkönyv tartalmazza, hogy 10%-ot meghaladóan bevonni kívánt alvállalkozója a DEWA Kft., amelynek az adatai szerepelnek a tartalomjegyzék alapján az ajánlatban.<br>
Az ajánlatkérõ 2001. szeptember 25-én végezte el az ajánlatok részletes formai átvizsgálását, ennek során megállapította, hogy az ajánlattevõk teljesítették-e az ajánlati felhívásban az alkalmasság igazolására elõírtakat. A NORDAN 2000 Kft. esetében az ajánlatkérõ vizsgálat tárgyává tette, hogy az ajánlatban szerepel a DEWA Kft.-re vonatkozóan a cégkivonat, ipari referencia a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján, gyártómûi ISO, banki nyilatkozat és mérlegadatok a pénzügyi alkalmasság igazolására, a Kbt. 46. §-a szerinti hatósági igazolások és nyilatkozatok. Ennek alapján a NORDAN 2000 Kft. esetében az ajánlatkérõ nem állapított meg hiányosságot. A PRO-Mobil Kft. és a MINKOVILL Kft. által benyújtott ajánlatot az ajánlatkérõ érvénytelennek nyilvánította. A PRO-Mobil Kft. ajánlatát azért minõsítette érvénytelennek, mivel a dokumentációt nem az ajánlattevõ vette át, nem csatolták a Kbt. 44-46. §-ában megkövetelt igazolásokat, szakmai referenciáról nem nyilatkoztak, minõségbiztosítási rendszerrõl szóló igazolást nem csatoltak, felelõs mûszaki vezetõt nem jelöltek meg.<br>
A MINKOVILL Kft. ajánlatát azért nyilvánította érvénytelennek, mert nem felelt meg az ajánlati felhívásban meghatározott feltételeknek, konkrétan a 11. a) pont "Mûszaki alkalmasság igazolása" alatt szereplõ alvállalkozókra vonatkozó elõírásoknak.<br>
Az érvénytelenségre vonatkozó döntésérõl az ajánlatkérõ 2001. szeptember 26-án értesítette az érvénytelen ajánlatot benyújtókat.<br>
Ajánlatkérõ az eredményhirdetést 2001. október 4-én tartotta meg. A nyertes ajánlattevõ a NORDAN 2000 Kft., a nyertest követõ legkedvezõbb ajánlatot tevõ pedig kérelmezõ lett. Az összegezést és az eredményhirdetési jegyzõkönyvet megküldték az ajánlattevõknek.<br>
Ajánlatkérõ 2001. október 12-én megkötötte a szerzõdést a nyertes ajánlattevõvel, amely szerint a vállalkozási ár 138 965 000 Ft + áfa.<br>
A kérelmezõ 2001. október 10-én nyújtott be jogorvoslati kérelmet, amelyet a hiánypótlási felhívás alapján 2001. október 12-én, majd a jogorvoslati eljárás során tartott tárgyaláson kiegészített és pontosított. Kérte az eljárást lezáró döntés megsemmisítését, ideiglenes intézkedésként a szerzõdés megkötésének megtiltását.<br>
Kérelme indokául elõadta, hogy az ajánlatok bontásáról készült, 2001. szeptember 19-én kelt jegyzõkönyv szerint a NORDAN 2000 Kft. tíz százalékot meghaladó mértékben bevonni kívánt alvállalkozója a DEWA Kft. A NORDAN 2000 Kft. ajánlata nem felel meg a felhívásban foglaltaknak, mivel az alvállalkozója a minõségtanúsítványt nem csatolta, nem derül ki a jegyzõkönyvbõl, hogy más igazolással rendelkezik-e. Amennyiben az ajánlatkérõ úgy értelmezte a saját felhívását, hogy az alvállalkozóra nem kell minden elõírt igazolást, nyilatkozatot csatolni, akkor ezzel az ajánlattevõk esélyegyenlõsége is sérült.<br>
Ajánlatkérõ észrevételében kérte az alaptalan kérelem elutasítását.<br>
Elõadta, hogy 2001. szeptember 25-én vizsgálták át az ajánlatokat, a NORDAN 2000 Kft. minden nyilatkozatot, igazolást becsatolt az alvállalkozóra vonatkozóan is. A jogszabályi elõírások szerint jártak el.<br>
Az egyéb érdekeltek részérõl a PIRATON KOMPLEX Kft. tett a jogorvoslati eljárás során tartott tárgyaláson észrevételt. Sérelmezte, hogy az ajánlatkérõ a jogorvoslati eljárás ellenére megkötötte az eljárást lezáró szerzõdést. Elõadta továbbá, hogy tudomása szerint a nyertes ajánlattevõ valamelyik évben veszteséges volt, valamint a kivitelezésért felelõs személyek nem rendelkeznek az ajánlati felhívásban elõírt jogosultsággal, így a nyertes ajánlattevõ alkalmatlan is a szerzõdés teljesítésére.<br>
A Döntõbizottság megállapította, hogy a jogorvoslati kérelem alapos.<br>
A Döntõbizottságnak abban kellett állást foglalnia, hogy ajánlatkérõ az ajánlatok értékelése során megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, a Kbt. 55 . § (6) bekezdését, illetve a Kbt. 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ az ajánlati felhívásban többek között elõírta, hogy csatolni kell az igazolást az ajánlattevõ minõségbiztosítási rendszerének tanúsító általi tanúsításáról, valamint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) és c) pontjai alapján a mûszaki-technikai felszereltség ismertetését, valamint azoknak a szakembereknek (szervezeti egységeknek), illetve vezetõknek a megnevezését, képzettségük ismertetését, akiket be kíván vonni a teljesítésbe, különösen azok bemutatását, akik a minõség-ellenõrzésért felelõsek.<br>
Az ajánlatkérõ a közbeszerzés értékének tíz százalékát meghaladó mértékben igénybe kívánt venni alvállalkozókra vonatkozóan mindazon igazolások és nyilatkozatok csatolását kérte, mint amelyet az ajánlattevõnek be kell nyújtani.<br>
A NORDAN 2000 Kft. a DEWA Kft.-t megjelölte az ajánlatában a közbeszerzés értékének tíz százalékát meghaladó mértékben igénybe venni kívánt alvállalkozóként. Ajánlatkérõ által is elismerten azonban a NORDAN 2000 Kft. ajánlata nem tartalmazza a DEWA Kft.-re vonatkozóan a minõségbiztosítási tanúsítványt, a szakemberek bemutatását, és a mûszaki-technikai felszereltség ismertetését.<br>
Ajánlatkérõ nyilatkozata szerint a fenti hiányosságok ellenére azért tekintették a NORDAN 2000 Kft. ajánlatát érvényesnek, mert az alvállalkozókra vonatkozóan csak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolások és nyilatkozatok csatolását kérték. A felhívásban foglaltakat így kell érteni, hiszen a minõségbiztosításra vonatkozó dokumentum nem "igazolás" hanem "tanúsítvány". Hivatkozott az ajánlatkérõ a 2001. szeptember 4-én tartott konzultáción elhangzottakra is, ahol megítélésük szerint egyértelmûvé tették, hogy csak az ajánlattevõnek kell ISO minõségbiztosítási rendszerrel rendelkezni. Elismerte azonban, hogy a konzultáción nem hangzott el az, hogy csak a Kbt. 46. § szerinti nyilatkozatokat és hatósági igazolásokat kell az alvállalkozókra vonatkozóan csatolni.<br>
A Döntõbizottság nem fogadta el az ajánlatkérõ álláspontját az alábbiak szerint.<br>
Az ajánlatkérõ a felhívás 11. pontjában sorolta fel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>alapján az alkalmassággal kapcsolatos adatokra és tényekre vonatkozóan, továbbá a Kbt. 46. §-a alapján csatolandó dokumentumokat. Ezt követõen, de még ugyanebben a pontban írta elõ azt, hogy a tíz százalékot meghaladó mértékben igénybe venni kívánt alvállalkozóra vonatkozóan ugyanazokat az igazolásokat és nyilatkozatokat kell csatolni, mint az ajánlattevõre. Kivételt nem állapított meg és nem tett különbséget a Kbt. 44. §-a és a 46. §-a szerinti igazolások, nyilatkozatok között.<br>
A fentiek alapján a Döntõbizottság szerint az ajánlatkérõ az ajánlati felhívásban egyértelmûen meghatározta, hogy az ajánlattevõnek saját magára és a tíz százalékot meghaladó mértékben igénybe venni kívánt alvállalkozójára vonatkozóan is csatolni kell a felhívásban kért valamennyi igazolást, nyilatkozatot, köztük a minõségbiztosítási tanúsítványt, a szakemberek bemutatását, és a mûszaki-technikai felszereltség ismertetését.<br>
Az ajánlatkérõ az ajánlati felhívását újabb hirdetménnyel nem módosította. Nem változtatta meg az ajánlatkérõ az ajánlati felhívás fenti követelményeit a 2001. szeptember 4-i konzultáción tett kijelentéseivel sem, mivel egyrészt a kérdések és válaszok csak a minõségbiztosítási rendszerrel voltak kapcsolatban, és nem vonatkoztak az egyéb igazolásokra, nyilatkozatokra, másrészt pedig nem arra irányultak a kérdések, hogy az alvállalkozókra vonatkozóan kell-e tanúsítvány vagy sem.<br>
Az ajánlatkérõ maga is igazolásnak és nyilatkozatnak tekintette és nevezte az ajánlati felhívás 11. a) pontjában kért dokumentumokat, hiszen azok így szerepelnek a 2001. szeptember 25-i döntésrõl készült jegyzõkönyvben.<br>
A fentiek alapján a Döntõbizottság szerint az ajánlattevõk csak úgy tehettek érvényes ajánlatot, ha a közbeszerzés értékének tíz százalékát meghaladó mértékben igénybe venni kívánt alvállalkozóra vonatkozóan is hiánytalanul csatolták az ajánlati felhívásban az ajánlattevõkre vonatkozóan kért valamennyi igazolást és nyilatkozatot, így a minõségbiztosítási tanúsítványt, a szakemberek bemutatását, és a mûszaki-technikai felszereltség ismertetését.<br>
A fentiek alapján a Döntõbizottság megállapította, hogy a NORDAN 2000 Kft. ajánlata nem felelt meg az ajánlati felhívásban foglaltaknak, ezért érvénytelen, ajánlatkérõ azonban nem nyilvánította azt érvénytelennek, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A fenti rendelkezések alapján az érvénytelen ajánlat az értékelésbe nem vonható be. Az ajánlatkérõ azonban a NORDAN 2000 Kft. érvénytelen ajánlatát értékelte, sõt ezt az ajánlattevõt hirdette ki nyertesként. Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdését, az 55. § (6) bekezdését, amely jogsértések a Kbt. 59. § (1) bekezdésének a megsértését eredményezték.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A fenti alapelv megsértésének megállapítását kérte a kérelmezõ, tekintettel arra, hogy az ajánlatkérõ az ajánlati felhívása 11. a) pontjában az alvállalkozókra vonatkozó elõírás értelmezésével nem biztosította az ajánlattevõk esélyegyenlõségét.<br>
A Döntõbizottság megállapította, hogy ajánlatkérõnek a saját felhívása értelmezése, illetve az azon alapuló döntése a fentiek szerint a Kbt. konkrét rendelkezéseibe, nevezetesen a Kbt. 52. § (2) bekezdés d) pontjára tekintettel a rendelkezéseibe, nevezetesen a Kbt. 52. § (2) bekezdés d) pontjára tekintettel a Kbt. 52. § (1) bekezdésébe ütközött, ezért azt külön nem állapította meg, hogy ajánlatkérõ ezzel az eljárásával megsértette a Kbt. 24. § (2) bekezdése szerinti alapelvet, hiszen ez az alapelv a fenti részletszabályokban tételesen is megfogalmazást nyert.<br>
A PIRATON Komplex Kft. által felvetett, a nyertes ajánlattevõ alkalmatlanságára vonatkozó észrevételét a Döntõbizottság megvizsgálta és megállapította, hogy az ajánlati felhívás 11. b) pontja harmadik bekezdésében meghatározott együttes feltétel nem következett be, mivel ugyan a NORDAN 2000 Kft. veszteséges volt 1999-ben, de a pénzintézeti nyilatkozata szerint az utolsó évben nem volt sorban állás a számláján. A kivitelezésért felelõs személy rendelkezik az elõírt jogosultsággal.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különösen a közbeszerzés értékét és az elkövetett jogsértések súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 20.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
