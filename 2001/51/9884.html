<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9884)
</b></h2><FONT size=3><i><u></i></u><br>
<br>
13.K.30.328/2001/3.<br>
<br>
A Fõvárosi Bíróság a dr. Spisák Béla ügyvéd (4401 Nyíregyháza, Pf. 4.) által képviselt Demecseri Logisztikai Bt. (4516 Demecser, Székelyi út 24.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.493/12/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes Demecser külterületén halastó létesítését tervezte, amelynek megvalósításához - saját pénzügyi forrásának kiegészítése végett - a Földmûvelésügyi és Vidékfejlesztési Minisztériumtól, valamint a Szabolcs-Szatmár-Bereg Megyei Területfejlesztési Tanácstól pályázat útján állami támogatást igényelt.<br>
A Földmûvelésügyi és Vidékfejlesztési Minisztérium a 2000. július 25-én kelt 300010/341/2000. számú levelében értesítette a felperest, hogy a pályázatban bemutatott, 113 651 000 Ft teljes költségelõirányzatú beruházás megvalósításához részére 34 095 000 Ft összegû végleges támogatást engedélyez. Egyben elõírta számára, hogy ezen engedélyezõ irat alapján - a kézhezvételtõl számított 60 napon belül - támogatási szerzõdést kell kötnie a minisztériummal. Tájékoztatta a felperest arról, hogy ha a támogatási szerzõdést e határidõn belül saját hibájából nem köti meg, továbbá ha a beruházást a szerzõdéskötést követõ három hónapon belül, de legkésõbb 2000-ben nem kezdi meg, és a 2000. évre ütemezett támogatás legalább 60%-ára november 30-ig nem nyújt be a jogszabálynak megfelelõ igénylést, akkor a támogatást nem veheti igénybe. Közölte továbbá, hogy ezen értesítés kézhezvételét követõen a támogatás alapjául szolgáló beruházás megvalósítása (kivitelezése) megkezdhetõ, és a kivitelezés késedelmes megkezdése a szerzõdéskötés esetleges késedelmével nem indokolható.<br>
A Szabolcs-Szatmár-Bereg Megyei Területfejlesztési Tanács a 2000. augusztus 30-án kelt 14032/2000. (VIII. 30.) MTT számú határozatával a felperes részére a pályázatában szereplõ 103 592 000 Ft összes költségû beruházás kivitelezéséhez 41 437 000 Ft vissza nem térítendõ támogatást nyújtott.<br>
A felperes a Földmûvelésügyi és Vidékfejlesztési Minisztérium engedélyezõ okiratának kézhezvételét követõen 2000. augusztus 15-én építési szerzõdést kötött a Részvét-Plusz Bt. kivitelezõvel a halastó létesítésére, 2000. november 10-i teljesítési határidõ mellett. Az építési szerzõdés 3. pontja szerint a vállalkozói díj összege nettó 108 100 000 Ft + áfa, azaz összesen 135 126 000 Ft, amelybõl az átalányáron vállalt építési munka összege 110 651 000 Ft.<br>
A felperes a támogatási szerzõdést a Szabolcs-Szatmár-Bereg Megyei Területfejlesztési Tanáccsal 2000. szeptember 27-én, míg a Földmûvelésügyi és Vidékfejlesztési Minisztériummal 2000. október 18-án írta alá.<br>
A felperes mint ajánlatkérõ 2000. szeptember 25-én a közbeszerzésekrõl szóló, módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjára hivatkozással hirdetmény közzététele nélküli tárgyalásos eljárást indított Demecser külterületén halastó létesítése tárgyában, amelyrõl a Közbeszerzések Tanácsa Közbeszerzési Döntõbizottságának elnökét 2000. szeptember 27-én értesítette.<br>
A 2000. szeptember 27-ig tartó ajánlattételi határidõben az ajánlattételre egyedül felhívott Részvét-Plusz Bt. az ajánlatát benyújtotta.<br>
A felperes a 2000. szeptember 27-én tartott eredményhirdetésen az eljárás nyertesének a Részvét-Plusz Bt.-t hirdette ki. Az eredményhirdetésrõl felvett jegyzõkönyv rögzítette, hogy az ajánlatkérõ a Részvét-Plusz Bt.-vel kötött 2000. augusztus 15-i vállalkozói szerzõdést, annak minden pontját a jelen közbeszerzési eljárást követõen is törvényesnek ítéli és változatlanul hagy.<br>
Az alperesi döntõbizottság elnöke a jelen ügyben a tárgyalásos eljárási fajta jogszabályi feltételeinek fennállását nem látta bizonyítottnak, ezért 2000. október október 6-án hivatalból jogorvoslati eljárást kezdeményezett.<br>
A felperes a 2000. október 16-án kelt érdemi észrevételében elõadta, hogy a Földmûvelésügyi és Vidékfejlesztési Minisztérium által elõírtak szerint 2000. november 30-ig a beruházás készültségi fokának el kell érnie a 60%-ot, és a támogatásról szóló értesítés kézhezvételét követõen a beruházás megvalósítása (kivitelezése) megkezdhetõ, annak késedelme a szerzõdéskötés esetleges késedelmével nem indokolható. Hivatkozott arra, hogy a támogatást engedélyezõ levél 2000. augusztus 11-én történt kézhezvétele után a Részvét-Plusz Bt.-vel 2000. augusztus 15-én építési szerzõdést kötöttek. A Megyei Területfejlesztési Tanács a tárgyi beruházást 41 437 000 Ft támogatásban részesítette, az errõl szóló döntést 2000. szeptember 14-én kézbesítették, amikor a beruházás készültségi foka elérte a 45%-ot. A dátumok és az elõírások a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti közzététel nélküli tárgyalásos eljárást indokolták, mivel minden más esetben veszélybe kerül a beruházás megvalósítása és az állami pénzek felhasználása. A kivitelezés azonnali kezdését sürgõssé tette az a tény is, hogy a kivitelezési idõ esetleges elhúzódása esetén a talajvízszint magasságának emelkedése miatt a beruházás megvalósítása lehetetlenné válna.<br>
A felperes a döntõbizottsági tárgyaláson úgy nyilatkozott, hogy a Földmûvelésügyi és Vidékfejlesztési Minisztérium támogatásáról szóló értesítést követõen azért nem folytattak le közbeszerzési eljárást, mert arra az értesítésében a minisztérium nem kötelezte, így a támogatás engedélyezése után a Részvét-Plusz Bt.-vel 2000. augusztus 15-én építési szerzõdést kötöttek. A közbeszerzési eljárást követõen azért nem kötötték meg a Részvét-Plusz Bt.-vel mint az eljárás nyertesével a szerzõdést, mert az 2000. augusztus 15-én már megtörtént.<br>
Az alperes a 2000. november 13-án kelt D.493/9/2000. számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1995. </a>évi XL. törvény 2. § (1) bekezdését és a 70. § (1) bekezdés c) pontját, ezért a felperest 2 000 000 Ft bírság megfizetésére kötelezte.<br>
A határozat indokolása szerint a felperes 2000. augusztus 15-én - a Részvét-Plusz Bt.-vel történt szerzõdéskötéskor - már ismeretében volt a Földmûvelésügyi és Vidékfejlesztési Minisztérium által adott támogatás összegének. Mivel ez az összeg meghaladja a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésében megjelölt összeget, az építési beruházás a közbeszerzési törvény alá tartozott, így a felperes a Kbt. 2. § (1) bekezdése alapján köteles lett volna közbeszerzési eljárást kezdeményezni a beszerzés tárgyában. Az alperes álláspontja szerint a felperesnek megfelelõ idõ állt rendelkezésére nyílt eljárás lefolytatására is, amennyiben a minisztérium értesítését követõen közzéteszi ajánlati felhívását a törvény elõírásainak megfelelõen. A felperes jogsértést követett el azzal is, hogy a megkötött támogatási szerzõdés kézhezvételét követõen a Kbt. 70. § (1) bekezdés c) pontjára hivatkozással "látszat" közbeszerzési eljárást folytatott le annak ellenére, hogy a beruházás kivitelezésére 2000. augusztus 15-én már szerzõdést kötött az utóbb formálisan lefolytatott közbeszerzési eljárás nyertesével.<br>
Az alperes rámutatott arra, hogy a tárgyalásos eljárási fajta jogszerû alkalmazása esetén is a felperes megsértette volna a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését, amely a hirdetmény közzététele nélkül induló tárgyalásos eljárásról a bizottság elnökének történõ tájékoztatás módját szabályozza. E jogszabályi rendelkezés megsértésének azonban nincs relevanciája, mivel a választott eljárási fajta jogalapja nem volt megállapítható.<br>
Az alperes megállapította továbbá, hogy a felperes nem vette figyelembe a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének d) pontjában lévõ összeférhetetlenségi szabályokat sem, mivel az építési beruházásra vonatkozó szerzõdést a hozzátartozója által vezetett Részvét-Plusz Bt.-vel kötötte meg, még mielõtt formálisan lefolytatta a hirdetmény közzététele nélküli tárgyalásos közbeszerzési eljárást.<br>
Az alperes utalt arra is, hogy 6/2000. (II. 26.) FVM rendelet 45. számú melléklete lehetõséget ad a támogatási szerzõdésben foglaltak, a beruházás kezdési és befejezési határidejének módosítására, így nem helytálló az a felperesi hivatkozás, hogy a beruházás megkezdésének elmulasztása esetén a minisztérium a támogatást megvonta volna.<br>
A bírság mértékének megállapításánál az alperes hivatkozott arra, hogy a közbeszerzési eljárás mellõzése olyan súlyos jogsértés, amely utólag nem reparálható. A kiszabott bírság a szerzõdéses érték 2%-át sem éri el a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésben írt maximum 30%-kal szemben, amely jelen esetben akár a 30 M Ft-ot is meghaladhatta volna.<br>
A felperes pontosított keresetében az alperes határozatának megváltoztatásával a kiszabott bírság 1 000 000 Ft-ra való mérséklését kérte. Elismerte a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének megsértését, védekezése szerint csak utólag szerzett tudomást arról, hogy 32 M Ft feletti támogatás esetén a közbeszerzési törvény szabályai alapján kell eljárni. Vitatta azonban azt, hogy eljárása a Kbt. 70. § (1) bekezdését is megsértette volna. E körben hivatkozott a Földmûvelésügyi és Vidékfejlesztési Minisztérium támogatást engedélyezõ 300010/341/2000. számú ügyiratának azon elõírására, amely szerint 2000-ben a támogatásnak legalább 60%-át fel kell használni. Utalt arra is, hogy a Felsõ-Tisza-vidéki Vízügyi Igazgatóság Hatósági Fõosztálya a 2873-21/2000. számú határozatában 2000. december 31-ig adta meg a vízjogi létesítési engedélyt, a Miskolci Bányakapitányság a 3033/2000. számú szakhatósági hozzájárulásában pedig elõírta a munkálatok 2000. december 31-ig történõ befejezését. Amennyiben a közbeszerzési eljárást a területfejlesztési támogatás elnyerése után meghirdették volna és a korábbi évek átlagos idõjárása fordult volna elõ, úgy lehetetlen lett volna a beruházás megvalósítása. Kényszerhelyzetben voltak, a beruházást csak az a Részvét-Plusz Bt. fejezhette be, aki elkezdte, más cég megjelenése hatalmas idõveszteséget okozhatott volna. A beruházás állami támogatásból és magántõkébõl megvalósult, a mûszaki átadás 2000. november 8-án megtörtént, a kiszabott bírság mérséklése lehetõvé teszi a beruházás üzemelését.<br>
Az alperes - fenntartva határozatában foglalt álláspontját - a kereset elutasítását kérte. Hangsúlyozta, hogy a felperes a jogszabályi lehetõség ellenére a beruházás kezdésének, befejezésének határidejével kapcsolatban nem nyújtott be módosítási kérelmet az FVM-hez, de ha idõben lefolytatta volna a kötelezõ közbeszerzési eljárást, akkor esetleg határidõ-módosítást sem kellett volna kérnie. Álláspontja szerint a felperesnek nem volt beszerzési szándéka, már a közbeszerzési eljárást megelõzõen a teljes beruházásra vonatkozóan vállalkozási szerzõdést kötött olyan céggel, amellyel kapcsolatban az összeférhetetlenség is megállapítható.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróság leszögezi, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének megsértését nem vitatta. Ezért a perben eldöntendõ kérdés az volt, hogy a felperes a tárgyalásos közbeszerzési eljárás lefolytatásával megsértette-e a Kbt. 70. § (1) bekezdésének c) pontját, és van-e indoka a felperessel szemben kiszabott bírság mérséklésének.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdése alapján a 70. § (1) bekezdés c) pontja szerinti, hirdetmény közzététele nélküli tárgyalásos eljárásban azzal az ajánlattetõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza. Jelen esetben a felperes 2000. augusztus 15-én megkötötte a Részvét-Plusz Bt.-vel a halastó létesítésére vonatkozó építési szerzõdést, amelytõl a szerzõdõ felek nem álltak el, így ugyanezen beruházás megvalósítására a felperesnek valós beszerzési szándéka nyilvánvalóan nem állhatott fenn.<br>
A bíróság osztotta az alperes azon álláspontját, hogy a felperes egy látszat közbeszerzési eljárást indított, amelyben ajánlattételre kizárólag a 2000. augusztus 15-én kötött építési szerzõdés alapján már teljesítõ Részvét-Plusz Bt.-t hívta fel. A felperes az eljárás nyertesének e társaságot ki is hirdette, de az eljárás nyertesével a szerzõdéskötésre - a már korábban megkötött szerzõdésre figyelemmel - nem került sor. A közbeszerzési eljárást megelõzõen megkötött és továbbra is érvényben maradt szerzõdésre figyelemmel tehát nyilvánvaló, hogy a felperes a közbeszerzési eljárást nem a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdésnek megfelelõ szerzõdéskötés céljából indította.<br>
A bíróság rámutat arra, hogy a felperesnek valós beszerzési szándéka esetén sem lett volna jogszerû lehetõsége a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazására. Ezen eljárási fajta csak akkor alkalmazható, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, és a rendkívüli sürgõsséget indokoló körülmények nem az ajánlatkérõ mulasztásából erednek. A felperes - saját nyilatkozata szerint - az FVM által nyújtott támogatásról szóló levelet 2000. augusztus 11-én vette kézhez, így az alperes helytállóan hivatkozott arra, hogy a felperesnek lett volna lehetõsége nyílt közbeszerzési eljárás lefolytatására is.<br>
Fentiekre figyelemmel a bíróság azt állapította meg, hogy a perbeli beruházás megvalósítása érdekében felperes részérõl valós közbeszerzési szándék nem állt fenn, így a közbeszerzés rendkívüli sürgõssége sem merülhetett fel. Mivel a felperes a határozatban megjelölt jogszabálysértéseket megvalósította, vele szemben az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogszerûen szabott ki bírságot. A szerzõdéses érték 2%-ánál is kevesebb bírság a Kbt. 88. § (4) bekezdés szerint kiszabható összeghez képest nem tekinthetõ túlzott mértékûnek.<br>
A kifejtettek alapján a bíróság a keresetet elutasította, és a felperest a Pp. 78. § (1) bekezdése alapján az alperes költségeinek megfizetésére kötelezte.<br>
A kereseti illeték viselése a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2001. szeptember 5.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
