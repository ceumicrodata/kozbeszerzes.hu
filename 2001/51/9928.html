<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9928)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.648-679/11/2001.<br>
<br>
Tárgy: a Rollexco Rt. és a Pastor Zagreb Rt. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Gaál Zsolt ügyvéd (4024 Debrecen, Piac u. 22.) által képviselt Rollexco Rt. (4025 Debrecen, Piac u. 56., továbbiakban: kérelmezõ I.) és dr. Lõvei György ügyvéd (1137 Budapest. Katona J. u. 3.) által képviselt Pastor Zagreb Rt. (Seiska c. 90a. 10000 Zagreb Horvátország, továbbiakban: kérelmezõ II.) jogorvoslati kérelmét - melyet dr. Tasnádi Gábor ügyvéd (1111 Budapest. Kende u. 18.) által képviselt MÁV Rt. (1062 Budapest, Podmaniczky u. 24/A, továbbiakban: ajánlatkérõ) 35 kV feszültség környezetében alkalmazható 6 és 12 kg töltésû kézi tûzoltókészülék tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 25-én megjelent számában a rendelkezõ részben megjelölt beszerzés tárgyában. A felhívás 14. pontja szerint többváltozatú ajánlatot is lehetett tenni "a dokumentációban rögzítettek szerint." A dokumentáció konkrétan nem tért ki a több változat tételének módjára.<br>
A mûszaki alkalmasság igazolása körében ajánlatkérõ elõírta, hogy az ajánlattételi idõpontban az ajánlattevõnek a megajánlott készülékekbõl, töltetsúlyonként 2 db mûszakilag komplett, de töltet nélküli és nyomásmentes mintakészüléket kell ajánlatkérõ részére átadni.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
- ajánlati ár 70<br>
- minõség 30<br>
- fizetési feltétel (a fizetés módja és a fizetés határideje naptári napokban) 20<br>
- késedelmi kamat-mentes napok száma  10<br>
- késedelmi kamat mértéke 5<br>
Az ajánlati dokumentáció ismertetést tartalmazott az értékelés módjára. A második részszempontra (minõség) nézve közölte:<br>
"A minõségre adható pontszám megoszlása:<br>
- oltási teljesítmény 50% = 5 pont<br>
- megkülönböztetést szolgáló jel, jelzés stb. megoldás módja  50% = 5 pont".<br>
A többi részszempontra vonatkozóan azt az információt adta, hogy a "maximális pontszámot az ajánlatkérõ számára legkedvezõbb ajánlati feltételek kapják. Az ajánlatkérõ szempontjából romló ajánlati feltételek százalékos változásának arányában csökken a pontszám."<br>
Az ajánlattételi határidõre, szeptember 6-ra a kérelmezõ I., a kérelmezõ II., a Hesztia Kft. és a Meldetechnik Kft. nyújtott be ajánlatot - a kérelmezõk és a Meldetechnik Kft. egy változatban, a Hesztia Kft. a 6 kg-os készülékre három változatban. A változatok az oltási teljesítményre és a mûanyag talppal való ellátottságokra álltak fenn.<br>
Ajánlatkérõ az október 4-én tartott eredményhirdetésen a Hesztia Kft. I. számú ajánlatát hirdette ki nyertesnek. A kérelmezõ II. ajánlatát érvénytelennek nyilvánította. Az érvénytelenítést azzal az indokolta, hogy az ajánlat szerinti késedelmi kamat magasabb a dokumentációban kikötött mértéknél, a MÁV Rt. feliratot kérelmezõ II. nem az elõírt technológiával oldotta meg és a készüléken maradandó markáns megkülönböztetési módot nem alkalmazott.<br>
Kérelmezõ I. október 16-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem minõsítette érvénytelennek a Hesztia Kft. ajánlatait annak ellenére, hogy az nem a kiírásban lehetõvé tett módon - a markáns megkülönböztetést illetõen - volt többváltozatú, valamint a Hesztia Kft. nem bocsátott az ajánlatkérõ részére megfelelõ számú mintakészüléket. Sérelmezte továbbá ajánlatkérõnek az ajánlott árú minõsége részszempontból való értékelését az oltási teljesítmény, a 60 kV-os feszültségre való alkalmasság, a megkülönböztetõ jel és az ellenõrzõ szelep biztonságos megoldása alszempontokból. Kérelmének kiegészítésében kérte továbbá annak megállapítását, hogy ajánlatkérõ az ajánlati ár részszempontból sem helytállóan végezte az értékelést, mert egyrészrõl a kérelmezõ, mint hazai gyártó javára alkalmazni kellett volna a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerinti 10%-os egyenértékûségi szabályt, másrészrõl ezen részszemponton belül a fizetési határidõt és a kamatmentes napok számát is számításba kellett volna venni. Mindezek figyelembe vétele mellett az õ ajánlata az ajánlati ár részszempontból is kedvezõbb a nyertes ajánlatnál.<br>
Kérte a jogsértés megállapítását és ajánlatkérõ eljárást lezáró döntése megsemmisítését.<br>
Ajánlatkérõ észrevételében és a jogorvoslati eljárásban tartott tárgyaláson elõadott nyilatkozatában kérte a jogorvoslati kérelem elutasítását. Elõadta, hogy nemcsak a kérelmezõ által állított, a markáns megkülönböztetésre vonatkozó megoldási módok szerint lehetett több változatú ajánlatot tenni, hanem minden olyan mûszaki jellemzõ tekintetében, ahol a dokumentációban csak a minimális elvárás van meghatározva. Ezért fogadta el a Hesztia Kft.-nek a 12 kg-os készülékre a mûanyagtalpas és anélküli változatra, valamint a 6 kg-os készülékre kétféle oltási teljesítményre tett ajánlatait. Szállítólevelekkel igazolta, hogy a Hesztia Kft. 3 × 2 db mintakészüléket bocsátott rendelkezésére. Az ajánlati ár értékelésével kapcsolatos kérelmezõi kifogásra közölte, hogy a késedelmes napok száma és a késedelmi kamat mértéke részszempontoknak az ajánlati ár részszempontnál való számításba vétele jogsértõ lett volna, mert ez esetben kétszeresen került volna értékelésre a késedelmes napok száma és a késedelmi kamat mértéke.<br>
Kérelmezõ II. október 29-én terjesztette elõ jogorvoslati kérelmét. Sérelmezte ajánlata érvénytelenné nyilvánítását. Kérelme indokaként elõadta, hogy a kiírásban nem volt meghatározva a késedelmi kamat felsõ mértéke, õ a saját országában a jegybanki alapkamat 15%, ehhez képest 12%-ot ajánlott. Elõadta továbbá, hogy a "MÁV Rt. tulajdona" felirat egy, a készülék külsõ sérelme nélkül el nem távolítható címkén elhelyezésre került a mintakészüléken, továbbá olyan termék szállítására tett ajánlatot, ami a kereskedelmi forgalomban nem kapható, tehát különbözik más megrendelõ részére szállítandó készüléktõl. A tárgyaláson közölte, hogy az október 4-i eredményhirdetésen képviselõje jelen volt ugyan, de ajánlatkérõ eljárást lezáró döntése indokát csak október 15-én, az összegzés kézhezvételekor ismerte meg.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy kérelmezõ I. jogorvoslati kérelme megalapozatlan, a kérelmezõ II. kérelme pedig elkésett.<br>
Kérelmezõ I. elsõdlegesen a nyertes ajánlattevõ ajánlatának érvényességét vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján e feltételeknek nem megfelelõ ajánlat érvénytelen.<br>
A Döntõbizottság a kérelmezõ által vitatott szempontokból megvizsgálta a nyertes ajánlatot, összevetve azt a kiírásban meghatározott feltételekkel.<br>
Ajánlatkérõ a felhívásban a többváltozatú ajánlattétel lehetséges módjait nem határozta meg, ebben a kérdésben a dokumentációra utalt. A dokumentáció sem tartalmaz kifejezett elõírást az alternatív ajánlattételre. Ajánlattevõk (így kérelmezõ I. sem) a konkrét meghatározást a jogorvoslati kérelem elõterjesztésére nyitva álló határidõn belül nem kifogásolták, ajánlatukat az adott feltételrendszer alapján nyújtották be. Ajánlatkérõ álláspontja szerint lehetett több változatra ajánlatot tenni minden olyan mûszaki jellemzõ tekintetében; ahol a dokumentációban csak a minimális elvárás lett meghatározva. Ezt az elvet követte a nyertes is, miután az oltási teljesítményt és a mûanyagtalppal való ellátottságot illetõen tett alternatív ajánlatot. Az oltási teljesítményt illetõen a dokumentáció 5. pontjának hetedik "-" bekezdése a 6 kg-os készülékre 34 A 233 B/C, a 12 kg-os készülékre 43 A 233 B/C oltási teljesítményt írt elõ. A nyertes I. sz. ajánlata a dokumentáció szerinti oltási teljesítményre vonatkozott, a II-es és III. sz. ajánlat ennél magasabb, 43A 233B oltási teljesítményre, ez utóbbiak közül az egyik mûanyagtalppal ellátott, a másik e nélküli volt. A dokumentáció az oltási teljesítmény minimumát írta elõ, az ettõl felfelé való eltérés nem volt korlátozva. A dokumentáció nem tartalmazott olyan elõírást sem, ami tiltaná a készülék mûanyagtalppal való ellátott kivitelét.<br>
A Döntõbizottság megállapította, hogy a nyertes többváltozatú ajánlata nem a kiírásban tiltott módon tette meg többváltozatú ajánlatát, ezért a kérelmet ezen részében elutasította.<br>
A kérelem nem megalapozott a mintakészülékek számát illetõen sem. Ajánlatkérõ szállítólevéllel igazolta, hogy a Hesztia Kft. 3 × 2 6 kg-os és 1 × 2 12 kg-os készüléket adott át részére. Ezen bizonylatban igazolt ténnyel szembeni állítását a kérelmezõ I. nem tudta bizonyítani.<br>
A Döntõbizottság ezért a kérelmet ezen részében is elutasította.<br>
Kérelmezõ sérelmezte a minõség részszempontból az oltási teljesítmény értékelését, továbbá álláspontja szerint ajánlatkérõnek az értékelésnél az oltási teljesítményen és a megkülönböztetõ jelen túl figyelembe kellett volna vennie a 60 kV-os feszültségre való alkalmasságot és az ellenõrzõ szelep biztonságos megoldási módját is.<br>
A dokumentáció szerint ajánlatkérõ a minõség részszempont alatt az oltási teljesítményt és a megkülönböztetõ jelet - mint alszempontokat - értékelte.<br>
Ajánlatkérõ az elsõ alszempontot a következõk szerint értékelte.<br>
A kérelmezõ a maximális 5 pontot kapta, mert mind a 6 kg-os, mind a 12 kg-os készülék oltási teljesítménye a legmagasabb: (5+5) /2 = 5.<br>
A Hesztia Kft. I. sz. változatú 6 kg-os készülékének oltási teljesítménye (34:43 = 0,790) 21%-al kisebb, mint a kérelmezõé, ez tehát 5×79% = 3,95 pontot, a 12 kg-os készülék oltási teljesítménye megegyezik a kérelmezõ készülékével, tehát 5 pontot kapott. A két készülék átlag-pontszáma (3,95 + 5)/2 = 4,475.<br>
A második alszempont értékelése a következõ:<br>
Kérelmezõ dombornyomású MÁV Rt. markáns megkülönböztetõ feliratára a maximális 5 pontot kapta. A Hesztia Kft. a domború MÁV feliratra 4,5 pontot kapott. A 0,5 pont eltérést azzal indokolta, hogy a két felirat maradandósága eltérõ. Vizsgálata bizonyította, hogy a ponthegesztéssel rögzített domború MÁV felirat eltávolítása során a fedéllemez deformálódik, roncsolódik.<br>
A minõség részszempontra a két alszempont összegét adta ajánlatkérõ; kérelmezõ 10, a Hesztia Kft. 8,975 pontot kapott.<br>
A Döntõbizottság megvizsgálta ajánlatkérõ értékelését és megállapította, hogy az helytálló volt.<br>
A kérelmezõ és a Hesztia Kft. a 12 kg-os készüléket azonos oltási teljesítménnyel ajánlotta, ezért ezen alszempont szerinti értékelés helytálló volt; 21%-os oltási teljesítmény eltéréssel arányosan tért el a két pontszám a 6 kg-os készülékeknél.<br>
Ajánlatkérõ elõre nem határozta meg, hogy a kétféle töltõtömegû és oltási teljesítményû készüléket az alszemponton belül milyen részarányban - súlyozott eltéréssel, vagy azonossággal - fogja értékelni, ezért a Döntõbizottság álláspontja szerint helyesen alkalmazta a kétféle készülékre adott pontszámok számtani középátlaga számítási módszert.<br>
A Döntõbizottság nem fogadta el kérelmezõ I.-nek a tárgyaláson elõadott érvelését, miszerint a 6 kg-os és a 12 kg-os készülékek darabszámának és az oltási teljesítmények szorzatának összegei arányában kellett volna a pontszámokat is arányosítani. A kétfajta készüléket nem lehetett összevontan értékelni az oltási teljesítményük és a töltõtömegük eltérése miatt, mert csak azonos követelmények teljesítésére vonatkozó ajánlatok/ajánlati elemek összehasonlítása vezethet objektív eredményre.<br>
A Döntõbizottság nem fogadta el kérelmezõ I. kifogását, miszerint a minõség részszemponton belül figyelembe kellett volna venni a 35 kV-os elõíráshoz képest a 60 kV-os feszültségre való alkalmasságot és az ellenõrzõ szelep biztonságos megoldási módját is. Az ajánlati dokumentáció 6. pontjában ajánlatkérõ egyértelmûen közölte, hogy ezen részszemponton belül az oltási teljesítményt és a megkülönböztetést szolgáló jel, jelzés stb. megoldási módját fogj a értékelni. Ajánlatkérõ akkor követett volna el jogsértést, ha ezen részszempontból való értékelésnél más tényezõt is figyelembe vesz, mert akkor eltért volna a saját kiírásában foglaltaktól.<br>
A Döntõbizottság megállapította, hogy ajánlatkérõ a minõség részszempontból való értékelésnél nem követett el jogsértést, ezért a jogorvoslati kérelem ezen részét elutasította.<br>
A november 9-én elõterjesztett, a jogorvoslati kérelmét kiegészítõ és pontosító kérelmében kérelmezõ I. kérte az ajánlati ár részszempontból való értékelés jogsértõ voltának a megállapítását is. A jogsértést abban jelölte meg, hogy egyrészt ajánlatkérõ nem vette figyelembe a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében a hazai elõállítású termékekre vonatkozó egyenértékûségi szabályt, másrészt az ajánlati ár megállapításánál nem vette számításba a megajánlott fizetési határidõt és kamatmentes napok számát.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése elõírja: "Az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni; amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja." A törvény ezen rendelkezése arra az esetre vonatkozik, amikor a hazai elõállítású terméket ajánló ajánlattevõ ára - 10%-ot meg nem haladóan - magasabb, mint a külföldi elõállítású terméket ajánló ajánlattevõ ára.<br>
A jogvita tárgyát képezõ közbeszerzési eljárásban a hazai elõállítású terméket ajánló kérelmezõ ajánlati ára volt a legalacsonyabb, nettó 52 599 000 Ft, a nyertes ajánlat szerinti ár pedig nettó 52 640 000 Ft volt. A kérelmezõ a maximális 10 pontot, a nyertes az árkülönbséggel arányban álló 9,992 pontot kapta az ajánlati ár részszempontból. Ajánlatkérõnek nem volt jogalapja az 59. § (2) bekezdése alapján a pontszám különbséget tovább növelni, mert az egyenértékûségi szabály fordított esetre vonatkozik.<br>
Az ezen bírálati részszempontból való értékeléssel kapcsolatos másik kifogás sem megalapozott. Az ajánlatkérõ önálló bírálati részszempontként határozta meg a késedelmes napok számát és a késedelmi kamat mértékét. Ezen részszempontokra adott ajánlati elemeket ezért külön-külön kellett értékelnie. Ajánlatkérõ akkor járt volna el jogsértõen, ha ezen külön részszempontokra vonatkozó ajánlati elemekkel korrigálta volna az ajánlati árakat és az így képzett árakat hasonlította volna össze. Ez esetben ráadásul a késedelmes napok száma és a késedelmi kamat mértéke részszempontokra vonatkozó ajánlati elemek kétszeresen kerültek volna értékelésre.<br>
A Döntõbizottság megállapította, hogy kérelmezõ I-nek az ajánlati ár értékelésével kapcsolatos kifogásai nem megalapozottak ezért a jogorvoslati kérelmet ebben a részében is elutasította.<br>
Kérelmezõ II. október 29-én terjesztette elõ jogorvoslati kérelmét, melyben sérelmezte, hogy ajánlatkérõ érvénytelenné nyilvánította ajánlatát. A Döntõbizottság megállapította, hogy a jogorvoslati kérelem elkésett, mert azt kérelmezõ II. a vélt jogsértés elkövetésének idõpontjától, október 4-tõl számított 15 napon túl - 25 nap elteltével - terjesztette elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a Kbt. szabályait sértõ esemény tudomásra jutásától számított tizenöt napon belül lehet a jogorvoslati eljárást kezdeményezni.<br>
Ajánlatkérõ az érvénytelenné nyilvánítás tényét és indokait az október 4-én tartott eredményhirdetésen közölte. Az eredményhirdetésen a kérelmezõ II. képviseletében Kormos László (és ifj. Kormos László) jelen volt.<br>
A közbeszerzési eljárásban keletkezett dokumentumokból megállapíthatóan az ajánlattételi szakaszban Kormos László, mint kérelmezõ II. magyarországi képviselõje tett fel kérdéseket ajánlatkérõnek, valamint az ajánlatok bontásánál is õ volt jelen. Ebbõl következõen ajánlatkérõnek nem volt oka az eredményhirdetésen kétségbe vonni kérelmezõ II. nevezett képviselõinek ezen jogosultságát. A jogorvoslati eljárásban tartott tárgyaláson maga kérelmezõ II. sem cáfolta Kormos László képviseleti jogosultságát, csupán arra hivatkozott, hogy nem közvetlenül az eredményhirdetés után, hanem csak az összegzés kézhezvételekor ismerte meg az érvénytelenítés indokát.<br>
A Döntõbizottság álláspontja szerint a kérelmezõ II. belsõ ügyrendjének szervezési körébe tartozik az a kérdés, hogy képviselõje az üzleti tárgyalásokon, eseményeken történtekrõl mikor tájékoztatja megbízóját, e közbeni mulasztásának következményeit viselnie kell.<br>
A Döntõbizottság ezért a kérelmezõ II. jogorvoslati kérelmét elkésettség címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. november 22.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
