<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9889)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.650/9/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Magyaregregy Község Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a Magyaregregy Község Önkormányzata (7332 Magyaregregy, Kossuth u. 73., a továbbiakban: ajánlatkérõ) "Magyaregregy és térsége csatornahálózat építésének megvalósítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Magyaregregy, Kárász, Vékény, Szalatnak, Köblény, Máza községek és Szászvár Nagyközség Önkormányzatai - mint építtetõk - 2000. március 10-én kelt H/3102-51/2000-12. számon vízjogi létesítési engedélyt kaptak közös szennyvízcsatorna hálózat építésére és közös szennyvíztisztító telep bõvítésére. A beruházás mûszaki tartalma a következõ: Magyaregregy, Köblény, Szalatnak, Kárász, Vékény községek csatornahálózata Szászvár közüzemi csatornahálózatához csatlakozik, a keletkezõ szennyvizek tisztítására a mázai szennyvíztelepen annak bõvítését és korszerûsítését követõen történik.<br>
Máza Község Önkormányzata kivételével a felsorolt önkormányzatok közösen pályáztak céltámogatásra 2000-ben, majd ismételten 2001-ben. A pályázatok sikertelenek voltak. A 2001. évi céltámogatások odaítélésérõl a döntés 2001. szeptember 7-én jelent meg az Önkormányzatok Közlönyében.<br>
Ajánlatkérõk már a döntést megelõzõen is felmérték anyagi lehetõségeiket és megoldást kerestek az esetleg támogatáshoz kapcsolódó, vagy - sikertelen pályázat esetén - az önálló finanszírozás biztosítására. 2001. év elején jelentkezett ajánlatkérõknél az ÖKOTÁM 2000 Alapítvány képviselõje és felkínálta számukra az alapítvány támogatását, illetve az ezzel együtt alkalmazandó finanszírozási rendszert. Az ÖKOTÁM 2000 szennyvízcsatorna-beruházás bonyolítási rendszer olyan finanszírozási konstrukció, amely Víziközmû Társulat létrehozásával jár, ennek megfelelõen jött létre a Kelet-Mecsek Csatorna Víziközmû Társulat, amelynek bejegyzése folyamatban van. Az ÖKOTÁM 2000 rendszer szerzõi jogvédelem alá esõ finanszírozási konstrukció alkalmas víziközmû társulati hitel és más jogvédelem alá esõ megoldás alkalmazásával a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés szerinti fedezet elõteremtésére. A finanszírozási konstrukció kizárólagos hasznosítási jogával a Geotorr Kft. rendelkezik, csak ott alkalmazhatja, ahol a Geotorr Kft. a kivitelezést végzõ vállalkozó.<br>
Az önkormányzatok a finanszírozási rendszert megismerték, majd 2001. január 16-án külön-külön keretszerzõdéseket kötöttek az alapítvánnyal. Eszerint a beruházás az ÖKOTÁM 2000 Alapítvány beruházás bonyolítási rendszerével fog megvalósulni. E döntéssel azt is vállalták, hogy a beruházás kivitelezését az "ÖKOTÁM 2000 rendszer szerint kiválasztott fõvállalkozóval kötött szerzõdéssel" valósítják meg, a fõvállalkozót az alapítvány jelöli ki.<br>
A céltámogatási pályázat mellett ajánlatkérõk egyéb pályázatai sem vezettek eredményre. Ezt követõen az önkormányzatok 2001. szeptember 13-án megállapodást kötöttek arra vonatkozóan, hogy a beruházást az ÖKOTÁM 2000 Alapítvány támogatásának igénybevételével oldják meg. A szerzõdés alapján abban állapodtak meg, hogy a beruházás finanszírozásával kapcsolatos feladatok ellátásával a Magyaregregy Község Önkormányzatát bízzák meg. A megállapodás 6. pontja szerint a Geotorr Kft.-t bízzák meg a fõvállalkozási feladatok ellátásával. A megállapodásban döntöttek a bonyolító és a mûszaki ellenõr személyérõl is. A községek önkormányzatai ezen megállapodás megkötésére a polgármestereket 2001. augusztus 13. és szeptember 8-a közötti testületi döntéseikkel hatalmazták fel. Az önkormányzati beruházásban a Kelet-Mecsek Csatornaberuházó Víziközmû Társulat társberuházóként vesz részt. A Társulat 2001. július 23-án alakult, bejegyzése folyamatban van. A Társulat által készített pénzügyi-, gazdasági számítás szerint a beruházás összes költsége 1 542 000 E Ft, ami 73%-ban nem állami, míg 27%-ban állami forrásból kerül kifizetésre. A Társulat által felvett hitel 1 200 000 E Ft tõke és 342 000 E Ft kamat visszafizetésével jár. A hiteltörlesztés elsõsorban a Fundamenta Rt. által kötött lakástakarék szerzõdések teljesítésével valósul meg. A hitelkérelem kedvezõ elbírálását ajánlatkérõ és az alapítvány részére a 2001. március 30-án kelt pénzintézeti nyilatkozat valószínûsítette.<br>
Ezen elõzmények alapján ajánlatkérõ 2001. október 3-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Ajánlatkérõ az eljárásfajta választását azzal indokolta, hogy a településcsoport községeinek szennyvízcsatornázása és a szennyvíztisztító telep bõvítése tárgyában társultak és céltámogatási pályázatot nyújtottak be. A pályázatot elutasították, ezért döntöttek úgy, hogy a beruházást az ÖKOTÁM 2000 szennyvízcsatorna beruházás bonyolítási rendszer alkalmazásával valósítják meg. A társult Önkormányzatok e finanszírozási rendszer alkalmazásáról döntöttek, így ajánlattételre a Geotorr Kft.-t hívták fel a Kbt. 70. § (1) bekezdés b) pontja alapján. A Szigetvári Takarék Szövetkezet a Víziközmû Társulat hitelkérelmét megismerte, a finanszírozásban való hitel biztosítására készségét fejezte ki.<br>
Ajánlatkérõ ajánlati felhívást is készített, mely alapján a teljesítés határideje 2003. június 30. A felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõnek a szerzõdés teljesítésére való alkalmassá, illetõleg alkalmatlanná minõsítése szempontjait. Az ajánlati felhívás szerint az ajánlattételi határidõ és az elsõ tárgyalás idõpontja 2001. október 17-e volt.<br>
Az ajánlattételi határidõig a Geotorr Kft. ajánlatát benyújtotta, az Önkormányzatok az ajánlatot elfogadták, az ajánlati árat 1 093 750 000 Ft + áfa összegben jóváhagyták. A szerzõdés megkötésére - a Döntõbizottság eljárására tekintettel - nem került sor.<br>
A Döntõbizottság elnöke 2001. október 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg. Indítványozta az eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében az eljárás megszüntetését kérte.<br>
A Geotorr Kft. érdemi észrevételében hivatkozott arra, hogy a szennyvízcsatorna beruházás bonyolítási rendszerét a Szerzõi Jogvédõ Iroda 9904119007 T azonosítószámon vette nyilvántartásba 1999. április 19-én. Ennek fantázianeve az "ÖKOTÁM 2000". A mû szerzõi a használati jogot kizárólagosan a Geotorr Kft.-nek adták át oly módon, hogy bonyolítóként vagy fõvállalkozóként azt szennyvízcsatorna beruházásokban alkalmazza. A jog másra nem ruházható át. Ezen kizárólagos jog alapján csak a Geotorr Kft. képes az ÖKOTÁM 2000 rendszert alkalmazva a forráshiányos szennyvízcsatorna hálózatot megvalósítani, mert a finanszírozási rendszerrel a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés szerinti fedezet megléte biztosítható. Hasonló eljárásban a Legfelsõbb Bíróság elismerte a rendszer alkalmazhatóságát a közbeszerzési eljárásban. A jelen ügyben közpénz nem került felhasználásra, mert sem állami, sem önkormányzati forrást nem tudtak a beruházáshoz biztosítani.<br>
A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt tárgyaláson tett nyilatkozatai alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezt a megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-, technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
Jelen eljárásban a beszerzõ kétség kívül az Önkormányzat, illetõleg azok társulása. A Víziközmû Társulatot egy vízgazdálkodási közfeladat megvalósítása céljából hozták létre, a beruházás megvalósulása után az megszûnik. A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> alapján mind az Önkormányzat, mind a Víziközmû Társulat beszerzései a Kbt. hatálya alá tartoznak. Ennek alapján a jelen beszerzés a Kbt. hatálya alá tartozik.<br>
A Döntõbizottság ezt követõen vizsgálta, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésben foglalt feltételek fennállnak-e. A beszerzés tárgyának (építési beruházás) nincs olyan mûszaki-technikai sajátossága, sem mûvészeti vonatkozása, amely a kizárólagosságot megalapozná.<br>
Tényként állapította meg a Döntõbizottság, hogy ajánlatkérõk 2001. január 16-án keretszerzõdést kötöttek az ÖKOTÁM 2000 Alapítvánnyal arra vonatkozóan, hogy a beruházás az alapítvány bonyolítási rendszerével valósul meg. Ez a megállapodás tartalmazta azt is, hogy a fõvállalkozót az alapítvány jelöli ki.<br>
Tény az is, hogy a beruházás bonyolítási rendszere a Szerzõi Jogvédõ Irodánál nyilvántartásba került, így ez a rendszer kizárólagos jogosítványt biztosít a tulajdonosának. E kizárólagos jogosítvánnyal kizárólag a felkért ajánlattevõ a Geotorr Kft. rendelkezik az ÖKOTÁM 2000 Alapítvány felhatalmazása alapján.<br>
Az ajánlatkérõk a 2001. január 16-i szerzõdésben kötelezettséget vállaltak arra, hogy a beruházást az ÖKOTÁM 2000 Alapítvány beruházási bonyolítási rendszerével valósítják meg, így ezzel a szerzõdésben vállalt kötelezettségükkel elkötelezték magukat arra, hogy a beruházást kizárólagosan a Geotorr Kft. képes megvalósítani, azaz a szerzõdés biztosítja jelen esetben az ajánlattevõ kizárólagosságát.<br>
A 2001. január 16-án kötött szerzõdés jogszerûségét a Döntõbizottság figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglalt eljárási határidõkre érdemben már nem vizsgálhatja.<br>
Ennek alapján megállapította, hogy ajánlatkérõk a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másképpen nem rendelkezik - az Államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha megindításra, vagy folytatásra okot adó körülmény már nem állt fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 15.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
