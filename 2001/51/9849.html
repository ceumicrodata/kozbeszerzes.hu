<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9849)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.639/13/2001.<br>
<br>
Tárgy: a Sanamij Budapest Kft. és a CONINVEST Kft. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sanamij Budapest Kft. (1052 Budapest, Aranykéz u. 6., képviseli: dr. Kurtyán Edit ügyvéd, 1024 Budapest, Margit krt. 27. I/1.) és a CONINVEST Kft. (2040 Budaörs, Budapesti út 127., képviseli: dr. Pósfai László ügyvéd, 1066 Budapest, Teréz krt. 47. II/1.) - a továbbiakban kérelmezõk - jogorvoslati kérelmének, amelyet Karcag Város Önkormányzata (5300 Karcag, Kossuth Lajos tér 1., képviseli dr. Abonyi Katalin jogtanácsos, a továbbiakban: ajánlatkérõ) "a Kátai Gábor Kórház területén lévõ konyhaüzem rekonstrukciós munkáinak generálkivitelezése" tárgyú közbeszerzési eljárása ellen nyújtott be, helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, a Kbt. 59. § (1) bekezdését, valamint a Kbt. 61. § (1) bekezdése elsõ fordulatát, ezért ajánlatkérõvel szemben 10 000 000 Ft, azaz tízmillió forint bírságot szab ki.<br>
A Döntõbizottság kötelezi ajánlatkérõt, hogy a Sanamij Budapest Kft. és a CONINVEST Kft. részére a határozat kézhezvételétõl számított 15 napon belül egyenként 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. június 13-án a Közbeszerzési Értesítõ 24. számában részvételi felhívást tett közzé nyílt elõminõsítési eljárás lefolytatására, amelynek tárgya a karcagi Kátai Gábor Kórház területén lévõ konyhaüzem rekonstrukciójának generálkivitelezése volt.<br>
A részvételi jelentkezési határidõben, 2001. július 13-ig kérelmezõkön kívül a következõ részvételre jelentkezõk nyújtottak be jelentkezést: TEMP-RITE International Kft., WICOM Kft., NÉPSZER Kft., BAU-VERTIKÁL Kft., DIRECT LINE Kft., DEBMÚT Rt., FERROÉP Rt., Mester-Nívó Kft. és a Gesztelyi Rt.<br>
Ajánlatkérõ 2001. július 27-én hirdette ki a részvételi szakasz eredményét, mind a tizenegy részvételre jelentkezõt alkalmasnak minõsítette a szerzõdés teljesítésére és felhívta ajánlattételre.<br>
Az ajánlatkérõ az összességében a legelõnyösebb ajánlatot kívánta kiválasztani, az ajánlati felhívásban meghatározta az ennek megítélésére szolgáló részszempontokat, súlyszámokat a következõk szerint:<br>
részszempontok	súlyszámok<br>
- vállalási ár   4<br>
- telepítendõ konyhatechnológia megfelelõsége 4<br>
- a konyhatechnológia fõbb eszközcsoportjaira vállalt jótállás és szavatosság 2<br>
- a kapcsolódó építõmesteri munkák tekintetében vállalt többlet jótállás és szavatosság 2<br>
- teljesítési határidõ   2<br>
- teljesítési biztosítékok   2<br>
- fizetési feltételek  1<br>
- jólteljesítési biztosíték vállalása 1<br>
Az értékelési pontszám részszempontonként 1-tõl 10-ig terjedhet.<br>
Az ajánlatkérõ dokumentációt is készített, amely tartalmazta az ajánlati felhívást, valamint útmutatót adott az ajánlattevõk részére az eljárásról, meghatározta az ajánlat alaki feltételeit, az ajánlati és szerzõdéses feltételeket, tartalmazott mûszaki dokumentációt is, amelynek része volt a konyhatechnológia kiviteli terv (tartalma: technológiai leírás, berendezés és géplista, alaprajzok) és az árazatlan tervezõi költségvetés is.<br>
Az ajánlat alaki feltételei között a II. 6., 7., 8. pontokban az ajánlatkérõ elõírta, hogy az ajánlatnak tartalmaznia kell a tervezõi költségvetést változatlanul beárazva, kiegészítõ és elmaradó költségvetést a tervfelülvizsgálat és a helyszíni szemle alapján, ebben a sorrendben. Elõírta azt is a II. 10. pontban, hogy a konyhatechnológiai berendezések ismertetését milyen bontásban kell megadni.<br>
Az ajánlati és szerzõdéses feltételek 8. pontjában az ajánlatkérõ elõírta, hogy az ajánlatokat a létesítmény teljes körû kialakítási munkáinak összességére kell kidolgozni. Az ajánlatok a közbeszerzési eljárási dokumentációban szereplõ meghatározásokkal összhangban kell legyenek, annak figyelembevételével, hogy a dokumentációra vonatkozóan mennyiségi kifogást, többletköltség igényt ajánlatkérõ utólag nem fogad el. A rendelkezésre bocsátott tervdokumentációt az ajánlattevõnek felül kell vizsgálnia, ajánlatában errõl nyilatkoznia kell, s külön dokumentálva meg kell tennie azon észrevételeit, melyet a rendelkezésre bocsátott dokumentáción túlmenõen ajánlatába beépített.<br>
Az ajánlati és szerzõdéses feltételek között a 9. a) pontban az ajánlatkérõ meghatározta, hogy az ajánlatban szerepelnie kell többek között az alábbi adatoknak:<br>
- A kiadott tervezõi költségvetés változatlan formában beárazva, fõösszesítõvel ellátva.<br>
- Részletes költségvetés azon munkákról, amelyek a rendelkezésre bocsátott költségvetési kiírásban nem szerepelnek, viszont szükségesek a tervezett létesítmény üzemeltetéséhez, rendeltetésszerû használatához.<br>
- Részletes költségvetés azon munkákról, melyek a tervezõi költségvetésben mennyiségi többlettel szerepelnek.<br>
Az ajánlatkérõ egyösszegû átalánydíjon kérte az ellenszolgáltatásra vonatkozó ajánlatot. Kikötötte a 17. pontban, hogy a közbeszerzési eljárási dokumentáció esetleges hiányosságaira, ellentmondásaira való hivatkozással többletköltség igényt nem fogad el. Az esetlegesen nem egyértelmû mûszaki meghatározásnál az ajánlatkérõ mindig a magasabb mûszaki tartalmat kéri figyelembe venni és költségelni az ajánlat készítésénél.<br>
Az ajánlatkérõ helyszíni konzultációt is tartott 2001. augusztus 15-én. Az ott feltett ajánlattevõi kérdésre adott válaszában megerõsítette, hogy az ajánlatokat a rendelkezésre bocsátott mûszaki dokumentációnak megfelelõen kéri elkészíteni. Alternatív ajánlat nem tehetõ, eltérés csak az ideiglenes konyha ideiglenes szerkezeteinél lehet. Lehetõvé kívánta tenni az ajánlatkérõ, hogy ha az ajánlattevõ a tervekben szereplõ mûszaki megoldásoknál olcsóbban tudja kialakítani az ideiglenes konyhát, ajánlatot tehessen rá, de ebben az esetben is megkövetelte, hogy a tervezõi költségvetést változatlanul be kell árazni, az elmaradó tételeket az elmaradó költségvetésben, a kiegészítõket pedig a kiegészítõ költségvetésben kell szerepeltetni.<br>
Az ajánlattételi határidõben, 2001. szeptember 17-ig valamennyi felkért ajánlattevõ nyújtott be ajánlatot.<br>
Az ajánlatkérõ minden ajánlatot érvényesnek tekintett és értékelt, a konyhatechnológiára vonatkozó értékelést az Országos Dietetikai Intézetben létrehozott szakmai bizottság bírálata alapján végezte el. Az eljárást lezáró döntést Karcag Város Önkormányzat polgármestere hozta meg.<br>
Az eredményhirdetés 2001. október 8-án történt meg, a nyertes ajánlattevõ a NÉPSZER Kft. lett, az ajánlatát az ajánlatkérõ 152,7 ponttal értékelte, a nyertest követõ legkedvezõbb ajánlatot tevõként a BAU-VERTIKÁL Kft. került kihirdetésre, pontjainak száma 129,06 volt.<br>
A Sanamij Budapest Kft. 104,44, míg a CONINVEST Kft. 125,27 pontot ért el.<br>
A nyertes ajánlattevõvel az ajánlatkérõ 2001. október 18-án megkötötte a szerzõdést, amely szerint a vállalkozási díj 290 603 149 Ft + áfa.<br>
A Sanamij Budapest Kft. 2001. október 11-én nyújtott be jogorvoslati kérelmet, amelyet 2001. október 17-én, 27-én, 30-án és november 7-én kiegészített, illetve módosított. Kérte a jogsértés megállapítását és bírság kiszabását.<br>
Kérelme indokául elõadta, hogy az ajánlati ár nagy szóródása alapján feltételezi azt, hogy a mûszaki tartalomban nagy különbségek vannak, ez pedig ahhoz vezethet, hogy az ajánlatok nem felelnek meg a kiírásnak, ezért kérte az ajánlatok érvényesség szempontjából történõ felülvizsgálatát. A piacon szereplõ konyhatechnológiai berendezések jellemzõi alapján azok egy része nem felel meg az elõírt követelményeknek, így az ezeket ajánlók ajánlata érvénytelen. Nem felel meg az alaki és tartalmi követelményeknek a NÉPSZER Kft., a BAU-VERTIKÁL Kft., a WICOM Kft. és a Gesztelyi Rt. ajánlata, ezért érvénytelen.<br>
Elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését az ajánlatok értékelése során. Valamennyi értékelési részszempont esetében vitatta az ajánlatkérõ értékelését, mert a pontozási módszere manipulatív, sérti a Kbt. 24. §-ában meghatározott alapelveket, mivel egyes részszempontoknál többször is értékelt egyes ajánlati elemeket, a részszemponton belüli alszempontoknál nem 1-tõl 10-ig pontozott, nem arányosan osztotta meg a súlyszámot az egyes alszempontok számára figyelemmel, a pontszámokat nem 1-tõl 10-ig, nem arányosan osztotta ki. Megjelölte részszempontonként az értékeléssel kapcsolatos konkrét kifogásait is.<br>
Kifogásolta továbbá az összegezést, mivel az nem tartalmazza a pontszámok indokolását, ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A CONINVEST Kft. is 2001. október 11-én nyújtott be jogorvoslati kérelmet, amelyben kérte az eljárást lezáró döntés megsemmisítését, ideiglenes intézkedésként a szerzõdés megkötésének megtiltását.<br>
Kérelme indokául elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, a (2) bekezdés d) pontját és az 59. § (1) bekezdését, mivel feltételezhetõ, hogy a nyertes ajánlat érvénytelen.<br>
A kérelmezõhöz eljuttatott anyag szerint a NÉPSZER Kft. nem a konyhatechnológia költségvetését árazta be, hanem az árakat egy külön EXCEL táblázatba írta. Ennél a tételnél számos helyen megváltoztatta a kiírás szövegét. Ez ellentétes a kiírással, amely szerint a költségvetést változatlanul kell beárazni.<br>
Az ajánlatkérõ az észrevételeiben és a kiegészítõ észrevételeiben kérte az alaptalan kérelmek elutasítását.<br>
Elõadta, hogy a NÉPSZER Kft. az ajánlatát a konyhatechnológiai terv és a költségvetési kiírás alapján készítette el, ahol a két dokumentum ellentmondásos volt, ott a mûszakilag ésszerûbb alternatívát választotta. Az ajánlatot táblázatban foglalva adta meg. Ezt egy összefoglaló összesítõnek tekintették.<br>
A NÉPSZER Kft. ajánlata megfelelt a kiírásnak. A kiírás ellentmondásos volt, az ajánlat azonban vagy a tervnek vagy a költségvetési kiírásnak megfelel.<br>
Elõadta, hogy a lebonyolítást végzõ Castrum Kft. pontozásos értékelése 80%-ban matematikai értékelés, 20%-ban pedig az Országos Dietetikai Intézet szakmai véleményén alapszik. A pontozási rendszer az ajánlatok legobjektívebb összehasonlítását biztosította, mivel lineárisan, két tizedes jegy pontosságig hasonlították össze az ajánlatokat. Részletesen reagált az egyes részszempontok értékelésére tett kérelmezõi kifogásokra.<br>
A Döntõbizottság a Sanamij Budapest Kft. kérelmére D.638/2001. számon és a CONINVEST Kft. kérelmére D.639/2001. számon indult jogorvoslati eljárásokat D.639/2001. számon egyesítette.<br>
A Döntõbizottság megállapította, hogy a jogorvoslati kérelmek alaposak az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A CONINVEST Kft. jogorvoslati kérelme szerint a NÉPSZER Kft. nem változatlanul árazta be a költségvetési kiírást, hanem megváltoztatta a következõ konyhatechnológiai tételeknél a kiírás szövegét: 7., 7/a, 12., 20., 37/a, 42., 44., 57/b, 95., 103. A Sanamij Budapest Kft. kérelme szerint a 7., 7/a., 12., 20., 37., 37/a., 42., 44., 56., 57/b., 57/c, 59/b, 59/d, 61., 62., 64., 67., 70., 70/a., 86., 95., 96. tételeknél tért el a kiírásban foglaltaktól, és ezzel az ajánlata nem felelt meg a kiírás szerinti konyhatechnológiai mûszaki tartalomnak.<br>
A Döntõbizottság megállapította, hogy a NÉPSZER Kft. ajánlata tartalmaz konyhatechnológiára vonatkozó költségvetést, a megajánlott berendezések típusát, az árakat egy külön táblázatban adta meg az ajánlattevõ, és elkészítette az elmaradó és kiegészítõ költségvetést is.<br>
A Döntõbizottság megállapította, hogy a NÉPSZER Kft. ajánlatában a becsatolt és a fentiek szerint beárazott költségvetés nem egyezik meg a 7., 7/a, 12., 20., 37/a, 42., 44., 57/b, 67, 95., 103. tételeknél a dokumentációban lévõ tervezõi költségvetési kiírásban foglaltakkal, azaz a NÉPSZER Kft. nem változatlanul árazta be a tervezõi költségvetést. Ezt maga az ajánlatkérõ is elismerte, nyilatkozata szerint a NÉPSZER Kft. nem változatlan formában árazta be a tervezõi költségvetési kiírást, hanem a saját maga által gyártott vagy szállított termékeket építette be a költségvetésbe, illetve ahol a konyhatechnológiai terv és a kiírás eltért egymástól, ott a mûszakilag kedvezõbb alternatívát választotta és azt költségelte, de az ajánlatát a konyhatechnológiai terv és a konyhatechnológiai költségvetés alapján készítette el. Mivel mindkét dokumentum az ajánlatkérõtõl származott, így ha az ajánlat bármelyiknek megfelelt, érvényesnek tekintették. Így érvényesnek fogadták el a NÉPSZER Kft. ajánlatát is.<br>
Az ajánlatkérõ a dokumentációban, a helyszíni konzultáción és a tárgyaláson tett nyilatkozata szerint is azt kérte az ajánlattevõktõl, hogy a kiadott költségvetési kiírást változatlanul árazzák be, a tervfelülvizsgálat alapján észlelt és szükséges eltéréseket, valamint a terv és a kiírás ellentmondásából adódó eltéréseket az elmaradó, illetve kiegészítõ költségvetésben szerepeltessék. Ennek ellenére nem tekintették érvénytelennek, ha nem változatlan formában árazta be a tervezõi költségvetési kiírást az ajánlattevõ, hanem bizonyos változásokat már az alap költségvetésben szerepeltetett, például a darabszám tekintetében.<br>
A Döntõbizottság nem fogadta el az ajánlatkérõ álláspontját az alábbiak szerint:<br>
Az ajánlatkérõ a dokumentációban külön fejezetet szentelt az alaki követelményeknek és a 6., 7., 8. pontban részletesen meghatározta azt is, hogy a költségvetéseket hogyan, milyen formában, tartalommal kell elkészíteni, azokat az ajánlatban hol, milyen sorrendben kell elhelyezni.<br>
Az ajánlattevõk csak úgy tehettek érvényes ajánlatot, ha e követelményeknek is megfelelt az ajánlatuk.<br>
A NÉPSZER Kft. ajánlata nem felelt meg az ajánlati dokumentáció alaki követelményeinek, mivel nem tartalmazta a tervezõi költségvetést változatlanul beárazva, hanem azon változtatásokat végzett és úgy árazta be azt. Ezzel összefüggésben a kiegészítõ, illetve az elmaradó költségvetése sem felel meg a formai feltételeknek, illetve az ajánlati és szerzõdéses feltételek 9. a), b) és c) pontjaiban foglalt elõírásnak, mivel maradéktalanul nem tartalmazta a tervfelülvizsgálat és a helyszíni szemle alapján szükséges eltéréseket.<br>
A kérelmek alapján a Döntõbizottság összehasonlította a NÉPSZER Kft. ajánlatában lévõ tételeket a konyhatechnológiai tervhez tartozó leírással és a kiadott költségvetési kiírással.<br>
A NÉPSZER Kft. a konyhatechnológiai tervben szereplõ, de a költségvetési kiírásból kimaradt 47., 57/c., 59/d. tételeket szerepeltette a kiegészítõ költségvetésben, illetve ahol a költségvetési kiírás és a konyhatechnológiai terv nem egyezett, ott vagy a tervnek, vagy a kiírásnak megfelelõ, vagy annál kedvezõbb teljesítményû ajánlatot tett a következõ tételek esetében: 37., 56., 59/b., 61., 62., 64., 70., 70/a., 86., 96. Ezen tételek vonatkozásában tehát az ajánlata az ajánlati dokumentációban meghatározott mûszaki tartalomnak megfelel.<br>
Nem felel meg a NÉPSZER Kft. ajánlata a következõ tételeknél sem a technológia tervben, sem a költségvetési kiírásban lévõ elõírásoknak, azaz az ajánlatkérõ által meghatározott mûszaki követelményeknek.<br>
Az ajánlatkérõ a konyhatechnológiai tervben lévõvel azonosan a költségvetési kiírásban a 12., 20., 37/a. és a 95. tételeknél az 500 literes ûrtartalmú, kívül belül rozsdamentes, polcos konvekciós hûtésû hûtõszekrényt határozott meg.<br>
Az ajánlatkérõ szerint a költségvetésben ugyan belül festett fehér hûtõszekrényt ajánlott meg a nyertes ajánlattevõ, de a megajánlott hûtõszekrények megfelelnek a kiírásnak, mivel az ajánlatban lévõ katalógus szerint annak belsõ fele is rozsdamentes. A Döntõbizottság megállapította, hogy a NÉPSZER Kft. - és azzal egyezõen a BAU-VERTIKÁL Kft. és a WICOM Kft. - ajánlatában ezeknél a tételeknél LIEBHERR gyártmányú, UKS 5050 típusú hûtõszekrényt ajánlott meg, melynek belsõ burkolata festett fehér és nem rozsdamentes, továbbá az elõírt konvekciós hûtés helyett ventillációs hûtésû, azaz nem felel meg a dokumentációban foglaltaknak.<br>
Az ajánlatkérõ a konyhatechnológiai tervben lévõvel azonosan határozta meg a költségvetési kiírásban a 7., 7/a. és a 44. tételeket abban a vonatkozásban, hogy a habverõ, keverõ gépekhez üstszállító kocsira is kért ajánlatot. A nyertes ajánlattevõ - és azzal egyezõen a BAU-VERTIKÁL Kft. és a WICOM Kft. - ajánlatában ezeknél a tételeknél az üstszállító kocsik megajánlására nem került sor, így sem a tervnek, sem a tervezõi költségvetésnek nem felelnek meg. Egyebekben a megajánlott üstök mérete megfelel a költségvetési kiírásnak.<br>
Az ajánlatkérõ a konyhatechnológiai tervben lévõvel azonosan a költségvetési kiírásban az 57/b. tételben 9,4 literes hõszigetelt, rozsdamentes kivitelû, hidegen melegen tartásra is egyaránt alkalmas italtartályt kért (45 darabot), ezzel szemben a NÉPSZER Kft., a BAU-VERTIKÁL Kft. és a WICOM Kft. ajánlatában 7,5 literes hasznos ûrtartalmú italtartály szerepel.<br>
Az ajánlatkérõ álláspontja szerint az üstszállító kocsi ugyan a tartozékok felsorolásából kimaradt, de a nyertes ajánlattevõ így is köteles annak teljesítésére a szerzõdés alapján, miszerint a tervdokumentáció teljes tartalmának megfelelõ építõipari, konyhatechnológiai munkára köteles, a mûszaki tartalom tekintetében az ajánlati felhívásban, dokumentációban foglaltak az irányadók.<br>
Az ajánlatkérõ nyilatkozata szerint a kiírásban meghatározott méretektõl való eltérések esetében nem értékelte érvénytelennek az ajánlatokat, ha az adott berendezés, készülék a funkció ellátására alkalmas volt, és a kiviteli terv alapján az adott helyre befért. Az italtartályok esetében az ajánlatkérõ szerint a megajánlott mennyiség a kórházi ápoltak számát figyelembe véve elegendõ ajánlatkérõ számára.<br>
Az ajánlatkérõ fentiekben ismertetett álláspontja alapján a fenti eltérések, hiányosságok ellenére fogadta el a NÉPSZER Kft. ajánlatát érvényesnek.<br>
A Döntõbizottság szerint az ajánlatkérõ döntése jogsértõ az alábbiak szerint:<br>
A dokumentáció részét képezõ konyhatechnológia kiviteli terv és a költségvetési kiírás pontosan meghatározta a konyhatechnológiára vonatkozó ajánlat részletes mûszaki követelményeit, aminek alapján tehették meg egyenlõ eséllyel az ajánlataikat az ajánlattevõk. A Döntõbizottság szerint az ajánlatkérõ csak a dokumentáció feltételei szerint elkészített, az ott meghatározott elvárásoknak megfelelõ mûszaki tartalmú ajánlatokat értékelhette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében meghatározott, az ajánlati felhíváshoz kötöttség elve alapján, így nincs jelentõsége annak az ajánlatok bírálata során, hogy a nyertes ajánlattevõnek a szerzõdés alapján a teljes mûszaki tartalmat meg kell valósítania a dokumentációban foglaltak szerint, illetve annak, hogy a megajánlott termék az ajánlatkérõ igényeinek megfelel.<br>
A fentiek alapján a Döntõbizottság megállapította, hogy a NÉPSZER Kft. ajánlata sem formai szempontból, sem a konyhatechnológiai mûszaki tartalom szempontjából nem felelt meg az ajánlati felhívásban, illetve a dokumentációban foglaltaknak, ezért érvénytelen, ajánlatkérõ azonban nem nyilvánította azt érvénytelennek, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti rendelkezések alapján az érvénytelen ajánlat az értékelésbe nem vonható be. Az ajánlatkérõ azonban a NÉPSZER Kft. érvénytelen ajánlatát értékelte, sõt ezt az ajánlattevõt hirdette ki nyertesként, és vele a szerzõdést meg is kötötte. Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A CONINVEST Kft. kérelme kizárólag, míg a Sanamij Budapest Kft. kérelme részben a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése megsértése miatt az ajánlatkérõ eljárást lezáró döntése ellen irányult.<br>
A CONINVEST Kft. kizárólag, a Sanamij Budapest Kft. pedig egyéb okok mellett arra alapította a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértését, hogy a nyertes ajánlattevõ ajánlata érvénytelen.<br>
A Döntõbizottság a kérelmeknek a fentiek szerint helyt adott, megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, hiszen érvénytelen ajánlatot hirdetett ki nyertesnek. E jogsértéssel kapcsolatban a Sanamij Budapest Kft. kérelmében megjelölt egyéb - további ajánlatok érvénytelenségére, az ajánlatkérõ bírálati módszerére, pontozására vonatkozó - indokokat nem vizsgálta, hiszen az ajánlatkérõ értékelését már az érvénytelen ajánlat nyertesként történõ kihirdetése teljes egészében jogsértõvé tette, függetlenül attól, hogy további ajánlatok is érvénytelenek-e vagy sem, illetve, hogy az egyes részszempontok bírálata során egyébként a Kbt.-ben, illetve az ajánlati felhívásban foglaltak szerint járt-e el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete 2. a) pontja szerint az összegezésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuknak az elbírálás szempontja és - az összességében a legelõnyösebb ajánlat választása esetén - annak elbírálási részszempontjai szerinti tartalmi elemeit, a 2. b) pont alapján az ajánlatok értékelését a melléklet szerinti táblázatba foglalva, amely tartalmazza a pontszámokat ajánlattevõnként, a 2. c) pont szerint pedig a táblázatban szereplõ értékelési pontszámok indokolását.<br>
A Döntõbizottság megállapította, hogy az ajánlatkérõ által készített és az ajánlattevõk részére megküldött összegezés hiányos, nem tartalmazza a telepítendõ konyhatechnológia megfelelõsége értékelési részszempont esetében az értékelt tartalmi elemeket, valamint ezen részszempontra vonatkozóan a pontszámok indokolását.<br>
A fentiek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elsõ fordulatát.<br>
A Döntõbizottság ideiglenes intézkedést nem alkalmazott, tekintettel arra, hogy az ajánlatkérõ a szerzõdés megkötésének idõpontjáig a közbeszerzési eljárása iratait nem küldte meg teljes körûen, így az iratok hiányában nem lehetett megállapítani azt, hogy az ideiglenes intézkedés törvényi feltételei fennállnak-e.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg:<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különösen a közbeszerzés értékét és az elkövetett jogsértések súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 20.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
