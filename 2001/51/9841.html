<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.652/9/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Budapest Fõváros Belváros-Lipótváros V. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) Budapest Fõváros Belváros-Lipótváros V. Kerület Önkormányzata (1051 Budapest, Erzsébet tér 4., képviseli: dr. Soós Tibor ügyvéd, 1281 Budapest, Pf. 70., továbbiakban ajánlatkérõ) "a Belváros-Lipótváros havonta kétszer megjelenõ lap kiadása, szerkesztése, terjesztése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2001. október 2-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a havonta kétszer megjelenõ Belváros-Lipótváros lapjának kiadására, szerkesztésére, terjesztésére. A megküldött tájékoztatójához csatolta az ajánlati felhívását és ajánlattételre hívta fel: a Star-Show Kft.-t, a Jet Média Bt.-t, a Betû Stúdió Kft.-t, a Sprint Kft.-t és a Comp-press Kft.-t.<br>
Az ajánlati felhívás 4. pontja szerint a teljesítés határideje 2002. január 19-ig, illetve a folyamatban lévõ nyílt közbeszerzési eljárás eredményes befejezéséig.<br>
Az eljárásfajta választását ajánlatkérõ azzal indokolta, hogy korábban 1999-ben - közbeszerzési eljárás lefolytatását követõen -, határozatlan idõre szerzõdést kötött az IMPRESS-Regio Kft.-vel a Belváros-Lipótváros címû lap kiadására, szerkesztésére és terjesztésére. Az önkormányzat képviselõ-testülete 2001. július 19-én felmondta ezt a szerzõdést és nyílt közbeszerzési eljárás lefolytatása mellett döntött. A nyílt közbeszerzési eljárás hirdetményének szövegét a képviselõ-testület a 2001. augusztus 28-án tartott rendkívüli ülésén el is fogadott. Ezen a ülésen a képviselõ-testület váratlanul úgy döntött, hogy a korábbi vállalkozó munkájára a felmondási idõ alatt nem tart igényt. Annak érdekében, hogy a kerületi lakosság az elbírálás idõpontjáig se maradjon újság nélkül, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény nélküli tárgyalásos eljárást indított.<br>
A Döntõbizottság elnöke 2001. október 16-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és tárgyaláson tett szóbeli észrevételében kiegészítette a tájékoztatást.<br>
Elsõdlegesen hivatkozott arra, hogy jogszerû keretek között kívánta, kívánja megszüntetni a fennálló jogviszonyát, és a rendkívüli sürgõsség nem vezethetõ vissza mulasztására. Elõadta, hogy 2001. július 19-én a jogviszonyt - a szerzõdésben biztosított - 6 hónapos rendes felmondással szüntette meg és egyben azonnal döntött a nyílt eljárás megindításáról. A 6 hónapos felmondási idõ alatt kívánta a nyílt eljárást lefolytatni és ez alatt az idõ alatt a lap kiadását a korábbi vállalkozó végezte volna. A nyílt eljárásra vonatkozó hirdetmény szövegét a képviselõ-testület a soron következõ, 2001. augusztus 28-i rendkívüli ülésén el is fogadta és a felhívás a Közbeszerzési Értesítõ 2001. szeptember 26-i számában meg is jelent.<br>
Elõadta, hogy a felmondási idõ alatt - álláspontja szerint a vállalkozó hibájából - a felek közötti viszony megromlott. A közhiteles tájékoztatás biztosítása érdekében döntött úgy a képviselõ-testület augusztus 28-i rendkívüli ülésén, hogy a felmondási idõ alatt ne a vállalkozó adja már ki a lapot. Ezt követõen ajánlatkérõ haladéktalanul intézkedett - a nyílt eljárással párhuzamosan -, hogy az átmeneti idõre, 2002. január 19-ig, illetve a nyílt eljárás befejezõdéséig jogszerûen biztosítsa a lap kiadását, szerkesztését, terjesztését. A szükséges elõkészítés után, a képviselõ-testület 2001. szeptember 20-án fogadta el a hirdetmény közzététele nélküli tárgyalásos közbeszerzési eljárás indítását, erre az átmeneti idõre. A döntést követõen 2001. október 1-jén megindították az eljárást.<br>
Hivatkozott arra, hogy a lakosság folyamatos és hiteles tájékoztatása indokolja, hogy erre az idõszakra is biztosítsák a lap kiadását.<br>
Ajánlatkérõ észrevételéhez csatolta a lefolytatott közbeszerzési eljárásában keletkezett iratait, a képviselõ-testület határozatait, a felhívásra, a SPRINT Kft. és a Jet Média Bt. által benyújtott ajánlatokat. Bejelentette, hogy saját hatáskörében úgy döntött, hogy az eljárást lezáró döntését jelen jogorvoslati eljárás befejezõdését követõen hirdeti ki.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából".<br>
A Döntõbizottság a becsatolt iratok alapján megállapította, hogy az eljárás tárgyát képezõ beszerzés teljesítése rövid idõszakra terjed ki, 2001. õsz végétõl 2002. január 19-ig, legkésõbb a nyílt közbeszerzési eljárás befejezõdéséig.<br>
A Döntõbizottság álláspontja szerint, a konkrét ügy azon körülményei alapján, hogy korábban is nyílt és a jövõben is nyílt közbeszerzési eljárás keretében biztosítják a tájékoztatást lap kiadásával, megállapítható a rendkívüli sürgõsség fennállása ilyen pár hónapos, átmeneti idõszakra. Ezen idõszak alatt ajánlatkérõ nem fosztható meg a tájékoztatás adásának lehetõségétõl és más eljárás választása mellett a törvényben biztosított határidõk nem lennének betarthatók. Ajánlatkérõ mind a nyílt, mind a jelen a hirdetmény közzététele nélküli tárgyalásos eljárás megindítása iránt, annak szükségessé válását követõen intézkedett, emiatt mulasztás nem állapítható meg.<br>
A Döntõbizottság - hatáskör hiánya miatt - azt nem vizsgálta, hogy a felek közötti jogviszony megszüntetése megfelel-e a jogszabályi, szerzõdéses rendelkezéseknek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 14.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
