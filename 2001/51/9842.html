<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9842)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.692/7/2001.<br>
<br>
Tárgy: a Gfk. Hungária Piackutató Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Gfk. Hungária Piackutató Kft. (1132 Budapest, Visegrádi u. 31., képviseli dr. Bûrös László ügyvéd, 1135 Budapest, Tahi út 53-59., továbbiakban: kérelmezõ) a Magyar Turizmus Rt. (1024 Budapest, Margit krt. 85., képviseli: dr. Tasnádi Gábor ügyvéd, 1111 Budapest Kende u. 18. VI. 18., továbbiakban: ajánlatkérõ) "a nyugat-dunántúli régió iránti kereslet vizsgálata" tárgyú közbeszerzési eljárása ellen elõterjesztett jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (1) bekezdését, ezért megsemmisíti ajánlatkérõnek az ajánlatok felbontására vonatkozó döntését.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 12-i 37. számában (6635) tette közzé ajánlati felhívását nyílt eljárás megindítására a rendelkezõ részben írt tárgyban.<br>
Az ajánlati felhívás 6. a) pontjában meghatározott ajánlattételi határidõig, 2001. október 24-e 10.00 óráig négyen nyújtották be az ajánlatukat: a Szocio-Gráf Piac és Közvélemény-kutató Intézet Kft., a Magyar Gallup Intézet, a M.Á.S.T. Kft. és a kérelmezõ.<br>
Az ugyanekkor - közjegyzõ jelenlétében - megtartott ajánlatok felbontása során azonban csak három ajánlatot bontottak fel, a kérelmezõ ajánlata nem került felbontásra.<br>
Ajánlatkérõ a 2001. október 27-én kelt levelében tájékoztatta a kérelmezõt, hogy ajánlatát - adminisztratív tévedés miatt - nem bontották fel és emiatt az eljárás során nem tudják figyelembe venni, mellékletként kézbesítette részére a bontási eljárásról készült jegyzõkönyvet.<br>
Kérelmezõ 2001. október 31-én nyújtotta be jogorvoslati kérelmét. Ajánlatának fel nem bontása miatt kérte jogsértés megállapítását, ajánlatkérõ esetleges döntéseinek megsemmisítését és ajánlatkérõ felhívását a Kbt. rendelkezéseinek megfelelõ eljárásra. Ideiglenes intézkedésként a közbeszerzési eljárás felfüggesztését kérte.<br>
A Döntõbizottság a D.692/3/2001. számú határozatában ideiglenes intézkedésként a közbeszerzési eljárást felfüggesztette.<br>
Ajánlatkérõ érdemi észrevételében elismerte, hogy - adminisztratív tévedés miatt - valóban a bontási eljárás során a kérelmezõ ajánlatát nem bontották fel. Bejelentette, hogy a kérelmezõ ajánlatát azóta sem bontották fel.<br>
A Döntõbizottság megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése értelmében: "Az ajánlatokat tartalmazó zárt iratokat az ajánlattételi határidõ lejárta idõpontjában kell felbontani".<br>
A Döntõbizottság a felek egyezõ elõadása és az ezt igazoló közjegyzõi okirat alapján tényként rögzítette, hogy ajánlatkérõ a kérelmezõ ajánlatát nem bontotta fel az ajánlattételi határidõ lejárta idõpontjában. Emiatt a Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva megállapította, hogy ajánlatkérõ megsértette a Kbt. 51. § (1) bekezdését és a Kbt. 88. § (1) bekezdés c) pontja alapján megsemmisítette a bontási eljárási cselekményeket.<br>
Felhívja a Döntõbizottság az ajánlatkérõ figyelmét, hogy a Kbt. fent idézett 51. § (1) bekezdése értelmében az ajánlatok kizárólag az ajánlattételi határidõ lejártakor bonthatók fel. Ez az idõpont azonban már eltelt. A Kbt. ezen rendelkezése pedig a Kbt. 25. §-a értelmében kógens, így utólagos felbontásra nincs lehetõség.<br>
Ajánlatkérõ a Kbt. szabályai alapján, azok betartása mellett maga döntheti el, hogy a konkrét esetben a továbbiakban a közbeszerzési eljárásában miként jár el.<br>
A Döntõbizottság a jogsértés reparálhatóságára tekintettel mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 13.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
