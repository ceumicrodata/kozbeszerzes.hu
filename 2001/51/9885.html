<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9885)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.627/11/2001<br>
<br>
Tárgy: a Getronics Kft. kérelmezõ jogorvoslati kérelme a Pénzügyminisztérium ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Getronics Magyarország Kft. (1115 Budapest, Tétényi út 15-17.) kérelmezõ jogorvoslati kérelmét - melyet a Pénzügyminisztérium (1115 Budapest, Tétényi u. 15-17.) ajánlatkérõ "Compaq Alpha VMS alapú országos hálózat teljes körû rendszerfelügyelete" tárgyú közbeszerzési eljárása ellen indított - elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára hivatkozással hirdetmény közzétételével induló tárgyalásos közbeszerzési eljárást indított, amelynek részvételi felhívását a Közbeszerzési Értesítõ (K. É.) 35. számában, 2001. augusztus 29. napján tette közzé. A részvételi felhívása 13. "Egyéb információk" pontjában 13.2. bekezdés alatt elõírta, hogy a jelentkezõnek a részvételi jelentkezéséhez csatolni a kell a közbeszerzés értékének 10%-át meghaladó mértékben igénybe venni kívánt alvállalkozók megnevezésére vonatkozó nyilatkozatot. Amennyiben ilyen alvállalkozót nem kíván igénybe venni, az errõl szóló - nemleges - nyilatkozatot.<br>
A részvételi jelentkezések benyújtásának határidejére, 2001. szeptember 24. napjára kérelmezõ, COMPAQ Kft., a CONET Kft., a KFKI Direkt Kft., a LIAS Kft., és az UNISYS Kft. bejelentkezett.<br>
A jelentkezések bontását követõen ajánlatkérõ bíráló bizottsága döntött arról, hogy lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltak szerint hiánypótlásra. A hiánypótlásra felhívott jelentkezõk határidõre eleget tettek a felhívásnak.<br>
Ajánlatkérõ ezt követõen megvizsgálta a jelentkezéseket az érvényesség és alkalmasság vonatkozásában, majd 2001. október 1. napján nyilvánosan kihirdette az eljárás eredményét. Ajánlatkérõ az eredményhirdetésen a kérelmezõ jelentkezését is érvénytelennek minõsítette, azzal az indokkal, hogy a jelentkezés nem tartalmazza az alvállalkozók igénybevételére vonatkozó nemleges nyilatkozatot; amely csatolása a részvételre jelentkezés 13.2. pontjában foglaltak szerint kötelezõ volt. Ajánlatkérõ a beérkezett jelentkezések közül még a CONET Kft., és a UNISYS Kft. jelentkezését is érvénytelennek minõsítette. Alkalmasnak minõsített jelentkezõket (Compaq Kft., KFKI Kft. és a LIAS-NETWORX Kft.)<br>
Kérelmezõ 2001. október 8. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ részvételi szakaszt lezáró döntését. Álláspontja szerint ajánlatkérõ megsértette a Kbt. rendelkezését a hiánypótlás elrendelése körében, s ezáltal jogszerûtlenül minõsítette érvénytelennek a jelentkezésüket a nemleges alvállalkozói nyilatkozat hiánya miatt. Az érvénytelenség indokaként megjelölt nyilatkozat a hiánypótlás keretében pótoltatható lett volna, azonban ezen hiány pótlására nem szólította fel õt. Az ajánlatkérõ által alkalmazott hiánypótlás elrendelése nem felel meg a Kbt. 43. § (4) bekezdésében meghatározott feltételeknek. Az alvállalkozókra vonatkozó nemleges nyilatkozat formai hiányosságnak tekinthetõ, amelyre alkalmazni kell a hiánypótlást, amennyiben azt ajánlatkérõ elrendeli. A versenysemlegesség megsértésének tartja kérelmezõ, hogy egy szorosan az alkalmasság megítéléséhez tartozó nyilatkozat csatolására a hiánypótlás keretében nem kapott lehetõséget.<br>
Kérelmezõ álláspontja, hogy a két szakaszból álló eljárásra vonatkozó Kbt. elõírások szerint a részvételi szakaszban nem kell alkalmazni a Kbt. 63. § (8) bekezdése szerint a Kbt. 43. § (2) bekezdését, így az alvállalkozókat nem kell megjelölni.<br>
Kérte a Döntõbizottságot, hogy vizsgálja felül ajánlatkérõ eljárását, állapítsa meg, hogy ajánlatkérõ jogsértõ módon alkalmazta a hiánypótlás lehetõségét és erre tekintettel jogsértõen minõsítette ajánlatukat érvénytelennek. Kérte, hogy utasítsa a Döntõbizottság ajánlatkérõt arra, hogy az eljárás további (ajánlati) szakaszában részt vehessen. Ideiglenes intézkedésként az eljárás, illetve a szerzõdéskötés felfüggesztését kérte.<br>
Ajánlatkérõ észrevételében a megalapozatlan kérelme elutasítását kérte. Álláspontja szerint a közbeszerzési eljárás során nem sértette meg a törvény elõírásait, sem pedig a felhívásában foglaltakat.<br>
A részvételi felhívásban elõírásra került a 13. "Egyéb információk" elnevezésû pont 13.2. bekezdésében, hogy az alvállalkozók vonatkozásában nemleges nyilatkozat csatolása feltétel: A nyilatkozat megkérésére a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjának felhatalmazása alapján került sor. A hiánypótlást szabályozó Kbt. 43. § (4) bekezdésben lehetõséget csak a Kbt. 44. § és 46. § körébe esõ nyilatkozatok és igazolások körében, valamint formai hiányosságok tekintetében biztosít lehetõséget pótlásra. Megítélése szerint a vitatott nemleges nyilatkozat nem tartozik a Kbt. 44. § és 46. § körébe és nem tekinthetõ formai hiányosságnak, így e tekintetében nem is biztosíthatott jogszerûen hiánypótlást.<br>
A Döntõbizottság megállapította; hogy a jogorvoslati kérelem megalapozatlan az alábbi indokok alapján.<br>
A Döntõbizottságnak a kérelem keretei között abban a kérdésben kellett döntenie, hogy ajánlatkérõ által a részvételi felhívásban kért alvállalkozókra vonatkozó nemleges nyilatkozat megkérése a jelentkezés formai vagy tartalmi feltételének számít, s erre tekintettel ajánlatkérõ helyesen járt-e el a hiánypótlás tekintetében és a kérelmezõ vonatkozásában az érvénytelenség kimondása során.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdés A meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésének elsõ mondata szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor; illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A közbeszerzés törvény kógens, az abban szabályozottaktól csak akkor lehet eltérni, ha azt a törvény kifejezetten megengedi. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdés kimondja, hogy a tárgyalásos eljárásra a nyílt eljárás szabályait kell alkalmazni, kivéve ha a törvény ettõl eltérõen rendelkezik. Ezen szabályozással összhangban rendelkezik a törvény a kétszakaszos eljárás szabályairól, valamint a hirdetmény közzétételével induló tárgyalásos eljárás nyílt eljárás szabályaitól eltérõen érvényesülõ szabályairól.<br>
A törvény fent hivatkozott két szakaszos eljárások közös szabályairól szóló 63. §-64. § szakaszok, valamint a hirdetmény közzétételével induló tárgyalásos eljárás során - a nyílt eljárás szabályaitól - eltérõ szabályokat a törvény a 71. §-71/A. § és 71/B. § szakaszaiban határozza meg. A törvény kógens jellegébõl kifolyólag tehát amennyiben a törvény nem rendelkezik kifejezetten az eltérés lehetõségérõl, úgy abban az esetben a nyílt eljárás szabályai kötelezõen érvényesülnek a tárgyalásos eljárásban is.<br>
A fentiekbõl következik, hogy ajánlatkérõ a két szakaszból álló hirdetmény közzétételével induló tárgyalásos eljárás során a részvételi szakaszban a jelentkezõk alkalmasságáról a nyílt eljárás szabályai szerint köteles dönteni.<br>
Ajánlatkérõ az ajánlati felhívásban kötelezõen elõírta, hogy a jelentkezõk csatolják a közbeszerzés értékének 10%-át meghaladóan igénybe venni kívánt alvállalkozókra vonatkozó nyilatkozatot. Ezen túl kötelezõvé tette az alvállalkozók igénybevételére vonatkozó nemleges nyilatkozat csatolását is.<br>
A 10% feletti alvállalkozók igénybevételére, illetve a 10% feletti alvállalkozók igénybevételének hiányára vonatkozó nyilatkozatban a részvételre jelentkezõk a részvételi jelentkezés tartalmára vonatkozóan adnak információt ajánlatkérõ részére. Az ajánlatkérõ által elõírt nyilatkozat nem az ajánlatkérõ által megkövetelt formai követelményeik közé tartozik, hanem a részvételi jelentkezésre vonatkozó tartalmi követelményt jelent.<br>
Az ajánlatkérõ által elõírt nemleges tartalmú nyilatkozat akkor volna formainak tekinthetõ, ha ajánlatkérõ a felhívásban, illetve a dokumentációban a kért nyilatkozattal szemben, annak alakiságára vonatkozóan írt volna elõ követelményeket (pl. aláírásra vonatkozóan, szövegezésre, dokumentációban elõre kiadott formanyomtatvány csatolásával stb.). Ezen esetben ha a részvételi jelentkezésben van ugyan nemleges nyilatkozat, de az nem elégíti ki az ajánlatkérõ által megfogalmazott alakisági kritériumokat, úgy azt a részvételi jelentkezés formai hiányosságának lehetne tekinteni.<br>
Jelen ügyben azonban ajánlatkérõ azt határozta meg, hogy mi kell, hogy szerepeljen az általa kért nyilatkozatban, tehát annak tartalmát írta elõ, külön alaki követelmények nélkül.<br>
A kérelmezõ jelentkezésébõl hiányzott bármiféle - pozitív, nemleges tartalmú - nyilatkozat az alvállalkozókra vonatkozóan, amely hiány a részvételi jelentkezéssel szemben támasztott tartalmi követelmény volt, s nem formai.<br>
A Döntõbizottság az általa fent megállapítottakat követõen azt vizsgálta meg, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglalt hiánypótlás elrendelése során ajánlatkérõ megsértette-e a törvény szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése a hiánypótlás intézményét az alábbiak szerint szabályozza "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."<br>
A törvény fent idézett rendelkezése meghatározza, hogy a hiánypótlást az ajánlatkérõ milyen körben köteles elrendelni, amennyiben él ezzel a lehetõséggel.<br>
A hiánypótlás biztosítására egyrészt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körébe tartozó igazolások és nyilatkozatok tekintetében kerülhet sor, másrészt az ajánlatokkal szemben támasztott formai hiányosságok pótlására, a törvény itt megnevezi példálózva a nem megfelelõ aláírást vagy példányszámot, utalva arra, hogy mit tekint az ajánlattal szemben támasztott formai hiányosságnak.<br>
Ajánlatkérõnek be kell tartania a törvény rendelkezését, s így a hiánypótlás elrendelésénél is a fenti szabályt kell szem elõtt tartani a jogszerû eljárás lefolytatása érdekében, ami azt jelenti, hogy hiánypótlást nem tehet lehetõvé a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben meg nem határozott hiányosságok pótlására.<br>
A Döntõbizottság a fentiek szerint megállapította, hogy ajánlatkérõ által kért nemleges nyilatkozat csatolása az alvállalkozók vonatkozásában a részvételi jelentkezéssel szemben támasztott tartalmi követelmény. Ezt követõen arra a kérdésre kell választ adni, hogy a kért nyilatkozat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körébe tartozó nyilatkozatnak minõsül-e.<br>
A Döntõbizottság megállapította, hogy az ajánlatkérõ által kért nyilatkozat nem tartozik sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>körében a szerzõdés teljesítéséhez szükséges pénzügyi, gazdaság és mûszaki alkalmasság igazolására meghatározott igazolások és nyilatkozatok közé, sem pedig a Kbt. 46. § körében meghatározott igazolások, nyilatkozatok körébe.<br>
A Döntõbizottság megállapította, hogy egyrészt az ajánlatkérõ által kért az alvállalkozókra vonatkozó nemleges nyilatkozat tartalmi követelményként került elõírásra, másrészt a kért nyilatkozat nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körébe, így annak hiánya nem orvosolható a hiánypótlás keretében.<br>
Ajánlatkérõ tehát jogszerûen járt el akkor, amikor nem adott lehetõséget kérelmezõ részére a hiányolt nyilatkozat pótlására, valamint akkor is amikor a nyilatkozat hiánya miatt a jelentkezés érvénytelenségét állapította meg. Ugyanis a jelentkezés nem felelt meg a felhívásban foglalt feltételeknek a kért nyilatkozat hiánya miatt, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvénytelen. Érvénytelen ajánlat pedig a Kbt. 53. § (2) bekezdése szerint nem vehet részt az eljárás további szakaszában.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 14.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
