<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9846)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.670/9/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Kurt Hirsch Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Kurt Hirsch Kft. (9600 Sárvár, Ikervári út 42., a továbbiakban: ajánlatkérõ) "polisztirol csomagoló anyagok gyártásához gépek beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdését és a (2) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Az ajánlatkérõ 2001. október 10-én tájékoztatta a Döntõbizottság elnökét, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos közbeszerzési eljárást indít. A tájékoztató levélben ajánlatkérõ a Kbt. hatálya alá való tartozását azzal indokolta, hogy a Széchenyi Terv pályázatán 63 500 E Ft támogatást nyert el gépberuházásra, így közbeszerzési eljárás lefolytatására kötelezett lett. Ajánlatkérõ a Döntõbizottság elnöke részére mellékelte az elkészített ajánlati felhívását, amelyben az eljárásfajta választását azzal indokolta, hogy a szerzõdést mûszaki-technikai sajátosságok miatt kizárólag egy cég képes teljesíteni.<br>
Az ajánlati felhívás 3. a) pontja részletesen tartalmazta a beszerzés tárgyát és mennyiségét.<br>
Polisztirol csomagolóanyagok gyártásához szükséges gépek beszerzése, Vacutrans elõhabosító 1 db, DWS 1000 aut. újramérlegelõ 1 db, PHD 8000 habzóberendezés csatlakozáshoz 1 db, VIZU 8000 vizualizáló berendezés 1 db, Vacutrans sajtolóautomata 2 db, szerelõdaru Vacutrans-hoz 2 db, Vacutrans HS 1300 BV 1-W 2 db, szerelõdaru Vacutrans-hoz 2 db, FWZ kifeszítõkeret 2 db.<br>
Az ajánlati felhívás a teljesítés határidejét 2002. áprilisban jelölte meg, az elsõ tárgyalás idõpontjaként az ajánlati felhívás 2001. október 1-jét tartalmazta.<br>
Az ajánlati felhívás tartalmazta továbbá a pénzügyi ellenszolgáltatás teljesítésének feltételeit, a résztvevõktõl a pénzügyi, gazdasági és mûszaki alkalmasságuk igazolására kért adatok és tények körében a referencialista csatolását határozta meg.<br>
Ajánlatkérõ három ajánlattevõt hívott fel ajánlattételre: Hirsch Maschinenbau GmbH and Co KG, Erlenbach GmbH and Co KG, Hirsch Italia S.r.l.<br>
A Döntõbizottság elnöke 2001. október 25-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ezért indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Indokolásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontban foglalt jogalapja fennáll, mert a gyártani kívánt termékek elõállításához speciális gépek szükségesek, amelyeket valóban csak a cégcsoport speciálisan gépgyártással foglalkozó cége a Hirsch Maschinenbau GmbH and Co KG tud teljesíteni.<br>
Ezen tényt a társaság sárvári székhelyén jelenleg is ugyanolyan technológiával és géptípusokkal mûködõ termelése is bizonyítja.<br>
Ajánlattételre három céget azért hívtak fel, hogy ezzel is alátámasszák, hogy ilyen gép szállítására egyedül a Hirsch Maschinenbau GmbH and Co KG képes, hiszen a közbeszerzési eljárás során megállapítást is nyert, hogy az ajánlati felhívásra a Hirsch Italia S.r.l. azt a választ adta, hogy nem rendelkezik a megadott gépek elõállításához szükséges feltételekkel, a másik cég pedig nem is válaszolt az ajánlati felhívásukra.<br>
Ajánlatkérõ a közbeszerzési eljárást lefolytatta, 2001. október 25-én eredményt hirdetett, a nyertes a Hirsch Maschinenbau GmbH Co KG. cég lett 631 200 euró összegben.<br>
A Döntõbizottság a közbeszerzési eljárásban keletkezett iratok alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt meghívásos, illetõleg tárgyalásos eljárás lehet. Meghívásos és tárgyalásos eljárásra akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ jelen közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ termelésbõvítés céljából a Sárváron már üzemelõ gyártósorral azonos beszerzésével kívánta biztosítani Nyíregyházán az eddigiekben termelt csomagolóanyagokkal megegyezõ termékek elõállítását.<br>
A csomagolóanyagok gyártósorának mûszaki-technikai sajátossága, és az alapanyagok biztosítják az azonos termékek gyártását. Mûszaki-technikai sajátosságukra tekintettel a Döntõbizottság elfogadta azt az ajánlatkérõi állítást, hogy ezen termékek elõállítására kizárólag a Hirsch Maschinenbau GmbH and Co KG képes.<br>
Döntõbizottság elfogadta ajánlatkérõnek azt a védekezését, hogy több ajánlattevõt azért hívott fel ajánlattételre jelen közbeszerzési eljárásban, hogy ezzel is alátámassza azt a körülményt, hogy csak egy cég képes ilyen közbeszerzési eljárásban ajánlattételre, hiszen másik két cég közül egy az ajánlati felhívására érdemben nem reagált, a másik cég pedig egyértelmûen nyilatkozott, hogy ajánlatot e tárgyban adni nem képes.<br>
Döntõbizottság ennek alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem volt jogsértõ.<br>
A Döntõbizottság ezt követõen vizsgálta az ajánlatkérõ által készített ajánlati felhívás jogszerûségét. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése az alábbiakat tartalmazza:<br>
"A hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
<br>
1. Az ajánlatkérõ neve, címe, távirati címe, telefon-, telex- és telefaxszámai:<br>
<br>
2. a) A választott eljárás:<br>
b) Az eljárás alkalmazása feltételének indokolása:<br>
c)*A gyorsított eljárás alkalmazása feltételeinek indokolása:<br>
d) A szerzõdés meghatározása, aminek megkötése érdekében tárgyalni kívánnak:<br>
<br>
3. a) A beszerzés tárgya és mennyisége:<br>
b) A teljesítés helye:<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot:<br>
d)* A részajánlat tételének szempontja:<br>
<br>
4. A teljesítés határideje, vagy a szerzõdés idõtartama:<br>
<br>
5.* A nyertes közös ajánlattevõktõl gazdasági társaság létrehozásának megkövetelése:<br>
<br>
6. a) A részvételi jelentkezés határideje:<br>
b) A részvételi jelentkezés benyújtásának címe (helység, utca, házszám, emelet, szobaszám):<br>
c) A részvételi jelentkezés nyelve:<br>
d) Az (elsõ) tárgyalás idõpontja:<br>
<br>
7. A részvételi jelentkezésekkel kapcsolatos eredményhirdetés idõpontja:<br>
<br>
8. A résztvevõk pénzügyi, gazdasági és mûszaki alkalmassága igazolására kért adatok és tények:<br>
<br>
9. a) A részvételre jelentkezõk alkalmassága elbírálásának szempontjai:<br>
b) a részvételre jelentkezõnek a szerzõdés teljesítésére alkalmatlanná minõsítésének szempontjai:<br>
c) Az ajánlatok elbírálásának szempontja:<br>
d)*A 34. § (3) bekezdésében foglaltak:<br>
<br>
10.* Az ajánlatkérõ által meghívni kívánt ajánlattevõk keretszáma:<br>
<br>
11. Annak meghatározása, hogy lehet-e több változatú ajánlatot tenni:<br>
<br>
12.* Az ajánlatkérõ által már kiválasztottak nevei és címei:<br>
<br>
13. Egyéb információk:<br>
<br>
14.* Hivatkozás az elõzetes összesített tájékoztatóra:<br>
<br>
15. A hirdetmény feladásának és kézhezvételének napja:<br>
_____<br>
A *-gal megjelölt pontokat csak akkor kell kitölteni, ha az a beszerzés vonatkozásában szükséges.<br>
<br>
A Döntõbizottság megállapította, hogy az ajánlatkérõ által készített ajánlati felhívás ezen szakaszban elõírtakat teljeskörûen nem tartalmazta. Ajánlatkérõ a pénzügyi, gazdasági és mûszaki alkalmasság igazolására kért adatok és tények körében egyedül a referenciák felsorolását kérte. A pénzügyi és gazdasági alkalmasság igazolására adatokat nem írt elõ. A kiadott ajánlati felhívás nem tartalmazta a jelentkezõ alkalmassága elbírálásának, illetõleg a szerzõdés teljesítésére alkalmatlanná minõsítés szempontjait sem. Nem tartalmazta továbbá az ajánlatok elbírálásának szempontját sem. Ennek alapján az ajánlatkérõ által készített ajánlati felhívás nem felelt meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltaknak. Az ajánlati felhívás tartalmát ajánlatkérõ tehát jogsértõ módon állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint: A hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Döntõbizottság a rendelkezésre álló iratokból megállapította, hogy ajánlatkérõ az ajánlati felhívását 2001. szeptember 10-én készítette el, és ekkor történt az ajánlati felhívás kiadása is. Ezzel szemben a Döntõbizottság elnöke részére az eljárás indításáról szóló tájékoztatót ajánlatkérõ 2001. október 10-én írta meg, amely a Döntõbizottsághoz 2001. október 12-én érkezett. Ennek alapján megállapítható, hogy ajánlatkérõ nem tett eleget annak a kötelezettségének, hogy az eljárás megindításával egyidejûleg kell tájékoztatni a Döntõbizottság elnökét az eljárás indításáról. Ajánlatkérõ ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésben foglaltakat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és ajánlatkérõvel szemben 1 000 000 Ft bírságot szab ki a Kbt. 88. § (1) bekezdés f) pontja alapján, mely összeg kiszabásának megállapításánál figyelemmel volt a beszerzés értékére, és az elkövetett jogsértés súlyára, így a bírság minimális összegét határozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 22.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
