<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9726)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.637/9/2001.<br>
<br>
Tárgy: a Kuhn Kft. jogorvoslati kérelme a Miskolci Vízmû Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kuhn Kft. (1239 Budapest, Ócsai út 5., továbbiakban: kérelmezõ) Miskolci Vízmû Rt. (3527 Miskolc, József Attila u. 78., továbbiakban: ajánlatkérõ) "1 db kotró-rakodó gép beszerzése" tárgyú közbeszerzési eljárása ellen elõterjesztett jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és ezért ajánlatkérõt 1 000 000 (azaz egymillió) forint bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy kérelmezõ részére a határozat kézbesítésétõl számított 15 napon belül 30 000 (azaz harmincezer) forint igazgatási szolgáltatási díjat fizessen meg.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. július 25-i 30. számában (5274) tette közzé nyílt eljárás megindítására ajánlati felhívását a rendelkezõ részben írt tárgyban.<br>
Az ajánlati felhívás 9. pontjában akként tájékoztatta az ajánlattevõket, hogy ajánlatkérõ a teljesítést igazoló dokumentumok alapján benyújtott számlát 30 napon belül átutalással egyenlíti ki.<br>
Ajánlatkérõ a felhívása 13. pontjában meghatározta, hogy az összességében legelõnyösebb ajánlat szempontja alapján bírálja el az ajánlatokat, és az alábbi részszempontokat, súlyszámokat és pontszámokat állapította meg:<br>
részszempontok	súlyszámok<br>
- ajánlati ár 5<br>
- a dokumentációban megkövetelt minimális mûszaki elvárásokhoz képest magasabb, kedvezõbb paraméterek 3<br>
- az ajánlatkérõ által elõírtnál elõnyösebb fizetési feltételek 3<br>
- szervizellátottság minõsége 3<br>
- jogszabályokban elõírtak fölötti garanciális, illetve szavatossági kötelezettségvállalás 2<br>
Az értékelés során adható pontszámokat részszempontonként 1-10-ig határozta meg.<br>
Ajánlatkérõ dokumentációt is készített, ebben határozta meg - többek között - a pontos mûszaki tartalmat. Az ajánlati dokumentáció 1. pontjának 10. bekezdésében elõírta, hogy Miskolcon vagy környékén szervizlehetõséget kér biztosítani.<br>
Az ajánlattételi határidõig - 2001. szeptember 5-ig - négyen nyújtották be ajánlatukat: a Terra Hungária Kft., a HUNTRACO Rt., a POWERED ACCES Hungary Kft. és a kérelmezõ.<br>
Ajánlatkérõ a bontási eljárás során a Terra Hungária Kft. ajánlata érvénytelenségét állapította meg, a többi ajánlattevõt alkalmasnak és az ajánlatokat érvényesnek fogadta el.<br>
Ajánlatkérõ 2001. szeptember 19-én elkészített írásbeli összegezése szerint az eljárás nyertese a POWERED ACCES Hungary Kft. lett 414 pontszámmal, míg az õt követõ legkedvezõbb ajánlattevõnek a kérelmezõt választották, összpontszámát 348-ban állapították meg. Táblázatos formában is összefoglalta értékelését, eszerint az egyes részszempontnál a pontszámokat 15-30 között állapította meg és azokat súlyozta a súlyszámokkal.<br>
Az írásbeli összegezésben ajánlatkérõ feltüntette, hogy az egyes részszempontoknál az ajánlattevõk milyen ajánlatot tettek.<br>
A nyertes vonatkozásában a "Szervizellátottság minõsége" részszempontnál az alábbiakat tüntették fel: "PA Hungary Budapesti telephelyén". A nyertes ajánlattevõ pedig az alábbi fizetési feltételeket vállalta: "Nettó vételár 50%-a + a teljes áfa a teljesítést követõ 30 napon belül, a nettó vételár 30%-a a teljesítést követõ 60 napon belül, a nettó vételár 20%-a a teljesítést követõ 90 napon belül".<br>
Az írásbeli összegezést ajánlatkérõ kézbesítette ajánlattevõk részére, a kérelmezõ azt 2001. szeptember 25-én vette át.<br>
Az eljárást lezáró szerzõdést ajánlatkérõ 2001. szeptember 25-én megkötötte.<br>
A kérelmezõ 2001. október 10-én nyújtotta be a jogorvoslati kérelmét.<br>
Ebben két részszempont: a fizetési feltételek és a szervizellátottság minõsége értékelését, pontozását kifogásolta.<br>
A fizetési feltételek részszempont körében rámutatott arra, hogy a 30 napos fizetési határidõt vállaló HUNTRACO Rt. ugyanannyi pontszámot kapott, mint õ, a 60 napos fizetési határidejére. Kifogásolta, hogy a nyertes ajánlattevõ 30 pontszámot kapott, pedig ajánlata nem kedvezõbb.<br>
A szervizellátottság minõsége részszempont vonatkozásában álláspontja szerint a saját miskolci telephelyérõl végzett szolgáltatás gyorsabb és gazdaságosabb, mint a nyertes által a budapesti telephelyérõl ajánlott teljesítés. Ugyanakkor a pontozás ennek ellenkezõjét mutatja, mert a nyertes kapott 30 pontot, míg részére 21 pontot állapítottak meg.<br>
A súlyos pontozásbeli ellentmondásokra tekintettel kérte "a tender megsemmisítését és új pályázat kiírását."<br>
Ajánlatkérõ kérte kérelmezõ jogorvoslati kérelmének az elutasítását.<br>
Álláspontja szerint helyesen értékelt és állapította meg a pontszámokat.<br>
A fizetési feltételek részszempont vonatkozásában elõadta, hogy az értékelése során kiszámította, hogy a nyertes ajánlattevõ fizetési feltételei szerint 60 napon belül 15 138 900 Ft-ot kell kifizetni, míg a kérelmezõ vonatkozásában a teljes ajánlati árát, azaz a 17 497 500 Ft-ot kell ezen a határidõn belül teljesíteni. Emiatt állapított meg a nyertes ajánlattevõ részére magasabb pontszámot.<br>
A szervizellátottság minõsége részszempont vonatkozásában elõadta, hogy a nyertes ajánlata több, számára elõnyös vállalást tartalmazott.<br>
A nyertes az általa ellátott, illetve ellátásra kerülõ valamennyi gépre együttmûködési megállapodást köt, amelyben 30 napos fizetési halasztás mellett, még az alkatrészek és az egyéb anyagok árából 5%-os engedményt is biztosít. A nyertes hosszú idõtartamra vállalt jótállást, a FIAT-HITACHI FB 110.2. gépre összesen 36 hónapra, legfeljebb 4000 üzemórára, míg az INDENCO UP 601 bontókalapácsra 12 hónapot, napi 4 órás üzemhasználat mellett. Ez a kiterjesztett jótállásvállalás álláspontja szerint megbízhatóbb gépet feltételez, ami a várható szervizköltségekben is kedvezõbben jelenhet meg. Kedvezményesen, 60 km-es távolságra állapítja meg a kiszállási díjat, mindaddig, amíg a körzetben nem nyitja meg a szervizállomását.<br>
Ajánlatkérõ felhívta arra is figyelmet, hogy a nyertes ajánlattevõ ajánlatában a kötelezõ gép+tartozékokon kívül egy +400 mm széles mélyásó kanalat is ajánlatkérõ rendelkezésére bocsát.<br>
A nyertes részérõl tett ezen kedvezõ vállalásokra tekintettel adott a nyertes részére ennél a részszempontnál 30 pontot, míg a kérelmezõ részére 21 pontot.<br>
A Döntõbizottság az alábbi indokok alapján a jogorvoslati kérelmet alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése az alábbiakat mondja ki:<br>
"Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló - a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó - részszempontokat;<br>
b) részszempontonként az azok súlyát meghatározó - részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos."<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése pedig az alábbiak szerint határozza meg ajánlatkérõ értékelésével szemben támasztott követelményeket:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni".<br>
Ajánlatkérõ a felhívása 13. b) pontjában 1-10-ig állapította meg az értékelés során részszempontonként adható pontszámok alsó és felsõ határát.<br>
A Döntõbizottság azonban ajánlatkérõ írásbeli összegezése alapján megállapította, hogy ajánlatkérõ ezen megállapított ponthatárokkal ellentétesen az értékelés során részszempontként 15 és 30 között állapította meg a pontszámokat. Ajánlatkérõ ezen értékelése sérti a Kbt. - fentiekben idézett - 55. § (6) bekezdését, mely szerint az értékelést a felhívásban meghatározott ponthatárok között kell elvégezni.<br>
A Döntõbizottság vizsgálta azt is, hogy ajánlatkérõ értékelése tartalmilag megfelelõ volt-e, az értékelés, illetve az adott pontozás tükrözte-e az ajánlati elemek tartalmi különbségeit.<br>
"Az ajánlatkérõ által elõírtnál elõnyösebb fizetési feltételek" részszempont körében a Döntõbizottság álláspontja szerint csak az elõírtnál elõnyösebb feltételek értékelhetõk. A Kbt. hivatkozott 55. § (6) bekezdése szerint ugyanis a részszempont szerinti tartalmi elemet kell értékelni. Az ajánlatkérõ a felhívása 9. pontjában 30 napos fizetési határidõt állapított meg, míg részszempontként az elõírtnál elõnyösebb fizetési feltételeket határozta meg. Így csak a 30 napnál "elõnyösebb fizetési feltétel" képezheti az értékelés tárgyát ennél a részszempontnál.<br>
Megállapítható, hogy a HUNTRACO Rt. ajánlatában csak elfogadta az ajánlatkérõ által meghatározott 30 napos fizetési határidõt, további elõnyös feltételt nem vállalt. Így részére a kérelmezõvel azonos pontszámot megállapítani - aki 60 napos fizetési határidõt vállalt - ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott tartalmi értékelési követelménnyel. A kérelmezõ ajánlatában ugyanis egyrészt tett elõnyösebb vállalást, másrészt a vállalása alapján kétszer akkora fizetési határidõt biztosított. Így azonos pontszám meghatározása jogsértõ.<br>
A Döntõbizottság álláspontja szerint a nyertes és a kérelmezõ ajánlata tartalmi elemeinek összevetése alapján nem állapítható meg, hogy a nyertes elõnyösebb vállalást tett a fizetési feltételekre.<br>
A nyertes - fentiekben ismertetett - ajánlata szerint ugyanis, a nettó ajánlati ár 50%-át + az áfát, összesen 10 813 500 Ft-ot már a 30 napos fizetési határidõn belül ki kell fizetni.<br>
Ez egyrészt - figyelemmel a fenti indokokra - nem tekinthetõ elõnyösebb feltételnek, ezen rész vonatkozásban elfogadta csak a felhívás 9. pontjában foglaltakat, így e részszempont körében nem értékelhetõ javára.<br>
Másrészt tartalmilag sem kedvezõbb a kérelmezõ ajánlatánál, ugyanis kérelmezõnél a 30 napos fizetési határidõben még nem is jelentkezik teljesítési kötelezettség. Így alapvetõen téves ajánlatkérõnek azon - írásbeli észrevételében tett - összehasonlítása, hogy ezt az 50% + áfa részt, amely 30 napon belül jelentkezik, a kérelmezõ 60 napos fizetési határidejénél jelentkezõ összeggel vetette össze.<br>
Valóban tett a nyertes a nettó ár 20%-ára, 2 883 600 Ft-ra olyan vállalást, hogy arra 90 napos fizetési határidõt biztosít, e részben 30 nappal hosszabbat, mint a kérelmezõ. Emiatt azonban még önmagában nem minõsül elõnyösebbé az ajánlata. Ugyanis a nettó ár 50%-ára + áfára, azaz 10 813 500 Ft-ra viszont a kérelmezõ 60 napos fizetési határidejéhez képest 30 nappal rövidebb ajánlatot tett, a két összeg összevetése alapján pedig megállapítható, hogy a kérelmezõ ajánlata az elõnyösebb. Így a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján a részszempont szerinti tartalmi elemek összevetésébõl, értékelésébõl az a következtetés vonható le, hogy jogsértõ ajánlatkérõ értékelése ennél a részszempontnál.<br>
A "szervizellátottság minõsége" részszempont körében ajánlatkérõ arra hivatkozott, hogy ennél a részszempontnál a nyertes elõnyére értékelte, hogy a szervizszolgáltatás során a megkötött együttmûködési megállapodás alapján 30 napos fizetési halasztásban és az alkatrészek, anyagok árából 5%-os engedményben részesül, továbbá hosszú idõtartamra vállalt a nyertes jótállást, valamint a kötelezõ tartozékokon kívül egy +400 mm széles mélyásó kanalat is biztosít részére.<br>
A Döntõbizottság álláspontja szerint ezen, ajánlatkérõ által hivatkozott körülmények ennél a részszempontnál az értékelés körében nem vehetõk figyelembe.<br>
Egyrészt a jótállás a következõ, az utolsó részszempont körébe tartozik, így ennél a részszempontnál nem értékelhetõ, ajánlatkérõ az írásbeli összegezése szerint maga is ott értékelte.<br>
Másrészt a Kbt. hivatkozott 55. § (6) bekezdése értelmében az elõre, az ajánlati felhívásban meghatározott részszempontok alapján kell az ajánlatok értékelését elvégezni. Ezen jogszabályi rendelkezés indoka éppen az, hogy az ajánlattevõk csak az elõre, az ajánlati felhívásban meghatározott részszempontokat tudják figyelembe venni ajánlatuk elkészítésekor, illetõleg ennek alapján állapítható meg az is, hogy ajánlatkérõ helyesen értékelte-e az ajánlatokat.<br>
Ajánlatkérõ azonban sem az ajánlati felhívásában, sem a dokumentációjában nem jelezte, hogy a "szervizellátottság minõsége" részszempont körében értékeli a szervizszolgáltatás árait, fizetési feltételeit, illetve azt, hogy további tartozékokat biztosítanak-e részére. Emiatt a kérelmezõ ajánlata e vonatkozásokban nem is tartalmaz adatokat. De magából a nyertes ajánlatából sem állapíthatóak meg sem az együttmûködési szerzõdés feltételei, sem az, hogy általánosan milyen anyagalkatrészárakat érvényesít munkája során.<br>
Ezen részszempont tartalmi elemeinek összevetése alapján a Döntõbizottság álláspontja szerint ajánlatkérõ tévesen értékelte magasabb pontszámmal a nyertes ajánlattevõ ajánlatát. Valóban a nyertes tett olyan vállalást, hogy mivel jelenleg Budapesten van szervizállomása 60 km-es távolságra feltételezett kiszállási díjat érvényesít ajánlatkérõvel szemben. Ehhez képest azonban a kérelmezõnek a helyszínen van szervizállomása, telepített szervizkocsija, így ajánlata elõnyösebbnek minõsül.<br>
A pontozásos értékelés tehát a Döntõbizottság álláspontja szerint ennél a részszempontnál sem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokokra tekintettel a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 55. § (6) bekezdését.<br>
Tájékoztatja a Döntõbizottság a kérelmezõt, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése kógensen meghatározza, hogy a Döntõbizottság határozatában milyen jogkövetkezményeket alkalmazhat. A konkrét esetben ajánlatkérõ az eljárást lezáró szerzõdést már megkötötte, ilyen esetekben a Kbt. 88. § (1) bekezdés c) pontja értelmében a Döntõbizottság már nem jogosult ajánlatkérõ döntéseinek a megsemmisítésére, hanem csak jogsértést állapíthat meg, illetve bírságot szabhat ki, ha annak a törvényi feltételei egyébként fennállnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot. A Kbt. 88. § (4) bekezdése szerint:<br>
"A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." Ez a minimum összeg jelenleg 1 millió Ft.<br>
A Döntõbizottság a bírság összegét ezen keretek között állapította meg. Ennek körében értékelte a többszörös jogsértést és annak súlyát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 15.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
