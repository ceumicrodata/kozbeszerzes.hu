<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9887)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.624/14/2001.<br>
<br>
Tárgy: a TOP-NET Kft. kérelmezõ jogorvoslati kérelme a Pénzügyminisztérium Üzemeltetési Igazgatósága ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TOP-NET Szolgáltató Kft. (2113 Erdõkertes, Thököly u. 23., képv.: dr. Csík József ügyvéd, 1055 Budapest, Balassi B. u. 27., továbbiakban: kérelmezõ) kérelme alapján indult jogorvoslati eljárásban, melyet a Pénzügyminisztérium Üzemeltetési Igazgatósága (1051 Budapest, József nádor tér 2-4., továbbiakban: ajánlatkérõ) "PM-székház- és -irodaház-takarítás" tárgyú közbeszerzési eljárása ellen nyújtott be, a kérelmezõ kérelmét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, az ügyfélképesség hiánya okán elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ a Közbeszerzési Értesítõ 34. számában, 2001. augusztus 22. napján közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ vállalkozási szerzõdésre kért ajánlatot meghatározott idõre, 2004. december 31-ig.<br>
Az ajánlati felhívás 11. a) pontjában megadta a pénzügyi, gazdasági és mûszaki alkalmasság igazolására kért adatokat tényeket. A felhívás 11. b) pontjában a kért igazolások és tényekkel összefüggésben az alábbiak szerint határozta meg az ajánlattevõk szerzõdés teljesítésére alkalmatlanná minõsítés szempontjait:<br>
"-  közbeszerzés tárgyára vonatkozó államigazgatási referencia hiánya,<br>
- minimum 100 millió forintos alaptõke hiánya,<br>
- ISO minõségbiztosítási rendszer hiánya,<br>
- a szolgáltatás zavartalan ellátásához szükséges mûszaki-technikai felszereltség hiánya,<br>
- a 2000. évi nettó árbevétel nem éri el az 1 milliárd forintot,<br>
- a 2000. évi adózás elõtti eredménye negatív értéket mutat."<br>
Ajánlatkérõ dokumentációt is kibocsátott, mely tartalmazta a beszerzés tárgyára vonatkozó részletes mennyiségi ismertetést, valamint ajánlatkérõ részletes szerzõdési feltételeit.<br>
Az ajánlati dokumentáció megvásárlásának szabályait az ajánlati felhívás 5. a) pontban e körben elõírta, hogy az ajánlati dokumentáció megvásárolható az ajánlati felhívás közzétételétõl kezdõdõen a közzétételt követõ 16. napig, azaz 2001. szeptember 7. napjáig.<br>
Az eljárásban való részvételt a dokumentáció megvásárlásához kötötte, tehát a dokumentáció megvásárlása nélkül érvényes ajánlat nem tehetõ.<br>
Az ajánlattételi határidõként az ajánlati felhívásban 2001. október 2. napja került meghatározásra. Ajánlatkérõ az ajánlatokat az ajánlati felhívásban megadott idõpontban bontotta fel.<br>
Kérelmezõ 2001. október 8. napján jogorvoslati kérelmet nyújtott be a Döntõbizottsághoz.<br>
A jogorvoslati kérelmében sérelmezte az ajánlatkérõ ajánlati felhívásának, az ajánlattevõ szerzõdés teljesítésére való alkalmatlanná minõsítése egyes szempontjainak meghatározását. Álláspontja szerint ajánlatkérõ az ajánlati felhívás 11. b) pontjában meghatározott alkalmatlanná minõsítési szempontok közül nevezetesen a minimum 100 millió forintos alaptõke hiánya, és a 200. évi nettó árbevételként az 1 milliárd forint megkövetelése ellentétes <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésben megfogalmazottakkal. A Kbt. 44. § (5) bekezdése ugyanis kimondja, hogy az alkalmatlanná minõsítés szempontjait legfeljebb a szerzõdés teljesítéséhez ténylegesen szükséges mértékig lehet elõírni, ajánlatkérõ által meghatározott szempontok pedig nem felel meg ezen követelménynek.<br>
Kérelmében nyilatkozott, hogy az ajánlati felhívás tartalmáról, így annak - általa vélelmezett - jogsértésérõl 2001. október 2. napján szerzett tudomást.<br>
Kérte a Döntõbizottságot, hogy hívja fel ajánlatkérõt a törvény szabályainak megfelelõ eljárásra, az idõközben hozott döntéseit semmisítse meg; kötelezze az ajánlatkérõt az eljárással felmerült költségek viselésére. Ideiglenes intézkedés alkalmazásával kérte a szerzõdéskötés megtiltását.<br>
A Döntõbizottság felszólítására kérelmezõ nyilatkozott, hogy ajánlattevõként nem vett részt a közbeszerzési eljárásban, azonban ajánlatkérõ által meghatározott - álláspontja szerint jogsértõ - alkalmatlansági szempontok azért sértik az érdekeit, mert ezen szempontok szükségtelen mértékben való meghatározásával eleve ki vannak zárva az ajánlattevõk körébõl. Becsatolta a Döntõbizottságnak a cégkivonatát és éves beszámolóját, amely álláspontja szerint megalapozza egyéb érdekelti minõségét, ugyanis a csatolt iratok bizonyítják, hogy alapvetõen a közbeszerzés tárgyaként meghatározott takarítási tevékenységgel foglalkozik, valamint az elõírtnál alacsonyabb törzstõkével is eredményesen mûködik, a kiírt feladat általa megfelelõen elvégezhetõ.<br>
Ajánlatkérõ észrevételében a kérelme elutasítását kérte elkésettség okán: Álláspontja szerint a kérelem elkésett, mivel kérelmezõ az ajánlati felhívás közzétételétõl számított 15 napon belül élhetett volna jogorvoslattal a felhívás tartalma ellen.<br>
A kérelmezõ által sérelmezett alkalmatlanná minõsítési szempontok tekintetében elõadta, hogy azok elõírását az indokolta, hogy ajánlatkérõ több évre szóló szolgáltatási szerzõdést kíván megkötni, a több évre szóló együttmûködésnél fontos szempont a tõkeerõs, stabil szerzõdõ partner. Erre biztosíték az árbevétel és a jegyzett tõke nagysága.<br>
A Döntõbizottság megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározottak alapján nem jogosult jogorvoslati eljárás kezdeményezésére az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése rendelkezése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése kimondja, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét a törvénybe ütközõ tevékenység vagy mulasztás sérti, vagy veszélyezteti.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése kimondja, hogy a Döntõbizottság a kérelmet elutasítja, ha megállapítja, hogy a kérelmezõ nem jogosult kérelem elõterjesztésére a Kbt. 79. § (3) bekezdése alapján.<br>
A Döntõbizottságnak elsõdlegesen abban kellett állást foglalnia, hogy a kérelmezõ vonatkozásában megállapítható-e olyan jog, vagy jogos érdek a közbeszerzési eljárás keretében, amely megalapozza a jogorvoslati kérelem benyújtásához való jogát egyéb érdekelti minõségben.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése által meghatározott jogorvoslati eljárás indításár jogosultak köre közül nem szorul értelmezésre sem az ajánlatkérõ, sem az ajánlattevõ vonatkozásában. Az egyéb érdekelti minõségben történõ jogorvoslati eljárás kérelmezését attól a feltételtõl teszi függõvé, hogy a közbeszerzési törvénybe ütközõ ajánlatkérõi magatartás sértse vagy veszélyeztesse a kérelmet benyújtó valamely, a Kbt.-ben szabályozott jogát, vagy a törvény által respektált érdekét.<br>
Kérelmezõ egyéb érdekelti minõségét azon okra hivatkozva látta megalapozottnak, hogy a beszerzés tárgya tevékenységgel azonos tevékenységet végez, de az ajánlattevõi körbõl ki volt zárva, mert ajánlatkérõ jogsértõ módon határozta meg az alkalmatlanná minõsítés egyes szempontjait.<br>
A Döntõbizottság álláspontja szerint kérelmezõ nem igazolt olyan jogot vagy jogos érdeket, amely sérült vagy veszélyeztetve lett volna a vizsgált közbeszerzési eljárásban ajánlatkérõ - kérelmezõ által vélelmezetten jogsértõ - tevékenysége által. A kérelmezõ által meghatározott, a vizsgált közbeszerzési eljárásban való részvételhez fûzõdõ jogos érdeket a Döntõbizottság nem találta megfelelõen igazoltnak az egyéb érdekelti minõség megállapításához a kizárólag a beszerzés tárgyával azonos tevékenység végzésére hivatkozással.<br>
A Döntõbizottság a rendelkezésére álló iratok, valamint a felek - különös tekintettel kérelmezõ - eljárás során tett nyilatkozatai alapján megállapított tényállasa szerint kérelmezõ arról, hogy ajánlatkérõ a takarítási tevékenység végzése tárgyában, nyílt közbeszerzési eljárást indított, a 2001. augusztus 22. napján közzétett ajánlati felhívással és ezáltal magáról a felhívás tartalmáról csak 2001. október 2. napján értesült. A kérelmezõ által meghatározott - a felhívás tartalmának megismerésére vonatkozó - idõpont nem volt más mint a vizsgált közbeszerzési eljárásban az ajánlattételi határidõ lejártának napja.<br>
A kérelmezõ részérõl - leszámítva a jogorvoslati kérelem benyújtását - a közbeszerzési eljárást megindító ajánlati felhívás közzétételétõl az ajánlattételi határidõ lejártáig nem érhetõ tetten olyan aktív magatartás tanúsítása, amely alátámasztanák hogy kérelmezõnek szándékában állt volna a vizsgált közbeszerzési eljárásban ajánlattevõként részt venni; megtett volna mindent, hogy a felhívásban foglalt feltételek teljesítése mellett ajánlatot tegyen. Hiszen ahhoz, hogy kérelmezõ ajánlattevõként szerepeljen a közbeszerzési eljárásban nem elegendõ az, hogy ilyen tevékenységgel egyébként rendelkezik. Ajánlatkérõ a törvényben meghatározottak szerint nyilvánosan közzétette beszerzési szándékát, meghatározva azon feltételeket, amelyek mellett ajánlatot lehet tenni. Ezek között kiemelkedõ helyen szerepelt a dokumentáció megvásárlása, annak határideje, annak közlése, hogy a dokumentáció az ajánlattétel érvényességi feltétele, ajánlattétel határideje stb.<br>
Annak oka, hogy kérelmezõ még csak nem is tudott arról, hogy a tevékenységével azonos tárgyban közbeszerzési eljárás került megindítására kizárólag kérelmezõ érdekkörében merülhetett fel, kérelmezõ mulasztásával indokolható, hiszen 2001. augusztus 22. napjától bárki számára megismerhetõvé vált ajánlatkérõ beszerzési szándéka és az ajánlattétel feltételei. Alapvetõen kérelmezõ saját magatartása, mulasztása eredményezte, hogy nem vehetett részt a közbeszerzési eljárásban ajánlattevõként. A kérelmezõ által, a sérelmezett felhívás megismeréseként megjelölt idõpontban már objektíve - saját mulasztása okán - el volt zárva attól, hogy ajánlattevõként részt vehessen a közbeszerzési eljárásban, és ezt nem ajánlattevõ kérelmezõ által vélelmezett jogsértõ magatartása idézte elõ.<br>
Kérelmezõ mulasztását - amellyel önmagát zárta ki az eljárásból - nem mentheti ki azzal, hogy ajánlatkérõ által elkövetett jogsértésre hivatkozással jogorvoslati eljárást indít.<br>
A fenti indokok alapján a Döntõbizottság megállapította, hogy kérelmezõ nem tekinthetõ egyéb érdekeltnek a jelen ügyben, mivel nem igazolt olyan jog, illetve jogos érdek sérelmét, vagy veszélyeztetését, amelyet az ajánlatkérõ Kbt.-be ütközõ tevékenysége vagy mulasztása eredményezett volna, így a Döntõbizottság a jogorvoslati kérelmet a Kbt. 76. § (1) bekezdésében biztosított jogkörében eljárva a Kbt. 80. § (4) bekezdése alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján a 89. § (1) bekezdése biztosítja.<br>
<br>
Budapest, 2001. november 20.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
