<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9888)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.688/3/2001.<br>
<br>
Tárgy: dr. Balogh Ákos ügyvéd jogorvoslati kérelme a Honvédelmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Balogh Ákos ügyvéd (1023 Budapest, Rómer Flóris u. 55, a továbbiakban: kérelmezõ) kérelmét, melyet a Honvédelmi Minisztérium (1055 Budapest, Balaton u. 7-11., a továbbiakban: ajánlatkérõ) "étkezési utalványok és kapcsolódó szolgáltatás biztosítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2001. október 30-án beadvánnyal fordult a Közbeszerzések Tanácsa Elnökéhez, melyet a Közbeszerzési Döntõbizottság jogorvoslati kérelemként kezelve felhívta kérelmezõt a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (3) bekezdése alapján a hiányok öt napon belüli pótlására.<br>
E felhívásban a Döntõbizottság kérte pótolni a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében felsorolt adatok közül az a), c), d), e), f), és g) pontok szerinti kötelezõen megjelölendõ adatokat azok hiánya miatt, valamint a Kbt. 80. § (2) bekezdése szerinti igazgatási szolgáltatási díj megfizetésének igazolását.<br>
A hiánypótlásra történõ felhívásban a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésre tekintettel a Döntõbizottság többek között azt is közölte kérelmezõvel, hogy amennyiben a hiánypótlásnak öt napon belül nem tesz eleget, úgy a Döntõbizottság a jogorvoslati kérelmet elutasítja.<br>
A Döntõbizottsághoz visszaérkezõ tértivevény tanúsága szerint kérelmezõ a hiánypótlásra vonatkozó felhívást 2001. november 5-én átvette, de a Kbt.-ben kötelezõen elõírt adatokat és az igazgatási szolgáltatási díj megfizetésének igazolását tanúsító dokumentum másolatot 2001. november 19-ig nem nyújtotta be a Döntõbizottsághoz, jelentõsen túllépve ezzel a törvényben biztosított ötnapos határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése úgy rendelkezik, hogy "ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja a kérelmezõt a hiányok öt napon belüli pótlására."<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, akkor a kérelmet elutasítja.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 80. § (4) bekezdése elsõ fordulata alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 20.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
