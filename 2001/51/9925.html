<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9925)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.625/17/2001.<br>
<br>
Tárgy: a LAN Számítástechnikai Kft. jogorvoslati kérelme a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A LAN Számítástechnikai Szolgáltató Kft. (1155 Budapest, Kolozsvár u. 7., továbbiakban: kérelmezõ) jogorvoslati kérelmét - melyet a Kincstári Vagyoni Igazgatóság (1054 Budapest, Zoltán u. 16., továbbiakban: ajánlatkérõ) Budapest V. ker., Alkotmány u. 3-5. és Honvéd u. 10. számú épületek gyengeáramú rendszerei - telefonrendszer, biztonságtechnika, strukturált hálózat - telepítése tárgyú közbeszerzési eljárása ellen indított - a Döntõbizottság elutasítja.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 22-én megjelent számában részvételi felhívást tett közzé a rendelkezõ rész szerinti beszerzés tárgyában. A felhívás 9. b) pontjának második "-" bekezdésében kikötötte, hogy alkalmatlannak minõsíti a szerzõdés teljesítésére azt az ajánlattevõt, aki "a tárgyi feladatra nem rendelkezik legalább 1 fõ szakirányú felsõfokú végzettséggel és minimum 5 év szakmai gyakorlattal rendelkezõ vezetõvel, akinek a neve benne van a felelõs mûszaki vezetõi névjegyzékben, az 51/2000. (VIII. 9.) FVM-GM-KöViM együttes rendeletének megfelelõen és a feladat ellátásához szükséges minimum 15 fõ szakemberrel".<br>
Az egyik jelentkezõ 2001. szeptember 3-án faxlevél útján felhívta ajánlatkérõ figyelmét, hogy a felhívásban hivatkozott jogszabály az építõipari kivitelezésre vonatkozik, ennél fogva az abban meghatározott kategóriák nem tartalmazzák a gyengeáramú rendszerek telepítésére vonatkozóan a felelõs mûszaki vezetõ kategóriát.<br>
Ajánlatkérõ válaszlevelében a következõket közölte:<br>
"A hivatkozott rendelet valóban nem tér ki a gyengeáramú rendszerek telepítésére, így ilyen szakmai gyakorlatú vezetõ nem is szerepelhet a Felelõs Mûszaki Vezetõi Névjegyzékben. Ebbõl következõen töröljük az alkalmassági követelmény azon kitételét, hogy a vezetõnek szerepelnie kell az idézett névjegyzékben. Helyette egy fõ szakirányú felsõfokú végzettséggel rendelkezõ szakember igazolását kérjük." Ajánlatkérõ ezen válaszlevelét szeptember 9-én telefaxon megküldte a dokumentációt megvásárlók részére.<br>
A jelentkezési határidõ szeptember 17-e volt, ekkor ajánlatkérõ felbontotta a részvételi jelentkezéseket.<br>
Ajánlatkérõ bíráló bizottsága a jelentkezõk közül mindhárom rendszerre nézve kiválasztott 3 jelentkezõt és részükre megküldte az ajánlati felhívást.<br>
Kérelmezõ a Bull Mo. Kft. 10%-ot meghaladó alvállalkozója. A Bull Mo. Kft. a strukturált hálózatok rendszerre adta be jelentkezését, nem jutott be a kiválasztott 3 jelentkezõ közé.<br>
Kérelmezõ október 10-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem vette figyelembe az értékelésnél a felhívásban közölt alkalmassági feltételt, állította, hogy ajánlatkérõ ezáltal megsértette az esélyegyenlõséget, mert vélhetõen több cég a felhívásban megjelölt rendeletben foglalt kitétel miatt nem adta be jelentkezését. Kifogásolta továbbá, hogy ajánlatkérõ olyan jelentkezõket minõsített alkalmasnak, akik nem feleltek meg a felhívásban foglalt alkalmassági feltételnek. Kérte a jogsértés megállapítását és ajánlatkérõ kötelezését új közbeszerzési eljárás lefolytatására.<br>
A Bull Mo. Kft. észrevételében közölte, hogy a jogorvoslati kérelemben foglaltakkal egyetért.<br>
Ajánlatkérõ észrevételében és a jogorvoslati eljárásban tartott tárgyaláson kérte a kérelem elutasítását. Elõadta, hogy az alkalmassági kritériumra vonatkozó válaszát valamennyi jelentkezõ részére megküldte. A beszerzés tárgya szerinti munka elvégzésére képes cégek benyújtották jelentkezésüket. Ezért nem sértette meg az esélyegyenlõséget. Elõadta továbbá, hogy a kérelem elkésett, mert kérelmezõ a szeptember 9-én értesült a felhívás módosításáról, a kérelmet ettõl számított 15 napon belül lehetett volna elõterjesztenie.<br>
A Döntõbizottság a felek írásbeli és ajánlatkérõnek a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem elkésett.<br>
Kérelmezõ lényegében azt sérelmezte, hogy a felhívás szerinti alkalmassági kritérium volt, hogy a munka vezetõjének neve benne legyen az 51/2000. (VIII. 9.) FVM-GM-KöViM együttes rendelet szerinti felelõs vezetõi névjegyzékben, és miután e kitétel törlését ajánlatkérõ nem tette közzé a Közbeszerzési Értesítõben; több cég elesett a munka megszerzéséért folyó versenyben való részvétel lehetõségétõl. Ugyanakkor pedig az ajánlattételre kiválasztottak nem feleltek meg a szóban forgó kritériumnak.<br>
A kérelmezõ által megjelölt jogsérelem így értelemszerûen a felhívás módosításának a Közbeszerzési Értesítõben való közzététele elmulasztásában áll.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján az ajánlatkérõ az ajánlattételi határidõ lejártáig módosíthatja az ajánlati felhívásban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A 29. § (1) bekezdése szerint hirdetmény közzétételén a Közbeszerzési Értesítõben való közzétételt kell érteni.<br>
Mindezen rendelkezésekbõl következik, hogy nem elegendõ a módosítást levélben közölni a jelentkezõkkel/ajánlattevõkkel.<br>
A 48. § (1) bekezdése értelmében ajánlatkérõnek legkésõbb a jelentkezési határidõ lejártáig kellett volna intézkednie a módosítás közzététele iránt. A jelentkezések felbontásának idõpontjáig tehát a kérelmezõ - a módosítást közlõ válaszlevél ellenére - joggal lehetett abban a feltevésben, hogy módosítás meg fog jelenni a Közbeszerzési Értesítõben is. Ajánlatkérõ a jelentkezési határidõ lejártakor nem közölte a jelentkezõkkel, hogy a felhívást módosította és ezáltal a jelentkezési határidõ meghosszabbodott, hanem felbontotta a jelentkezéseket. Ezáltal megdõlt az a feltevés, hogy a felhívás módosítása közzétételre kerül. A jogsértésrõl való tudomásszerzés idõpontja tehát a jelentkezések felbontásának napja, 2001. szeptember 17-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül lehet kérelmezni: E határidõ elmulasztása jogvesztéssel jár. A 80. § (4) bekezdése alapján a Bizottság a 79. § (7) bekezdésében foglalt feltételnek nem megfelelõ kérelmet elutasítja.<br>
Kérelmezõ a jogorvoslati kérelmét 2001. október 5-én adta fel ajánlott küldeményként a postára. A 15 napos jogvesztõ határidõ október 2-án járt le.<br>
A Döntõbizottság megállapította, hogy a jogorvoslati kérelem elkésett, ezért azt elutasította.<br>
A Döntõbizottság nem adott helyt kérelmezõ azon kifogásának, hogy ajánlatkérõ alkalmassá minõsítette a felhívásban foglalt alkalmassági feltételnek nem megfelelõ jelentkezõket. A jelentkezõk a válaszlevélben módosított feltételt elfogadva, annak megfelelõen nyújtották be jelentkezésüket. A módosított feltételnek megfeleltek. A felhívásnak a Közbeszerzési Értesítõben való közzététele az ajánlatkérõ kötelezettsége volt, a mulasztás jogkövetkezményei nem terhelhetõk rá a jelentkezõkre.<br>
A Döntõbizottság ezért a jogorvoslati kérelmet ebben a részében megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése és 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 8.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
