<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9886)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.609/15/2001.<br>
<br>
Tárgy: a Globe 13 Ingatlanfejlesztõ Kft. I. r. és a BES-NET Center Ingatlanhasznosító Kft. II. r. kérelmezõ jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Globe 13 Ingatlanfejlesztõ Kft.-nek (1092 Budapest, Köztelek u. 6., képviseli: dr. Máté Igor ügyvéd, 2000 Szentendre, Fehérvíz u. 6., a továbbiakban: I. r. kérelmezõ) és a BES-NET Center Ingatlanhasznosító Kft.-nek (1146 Budapest, Hermina u. 17., képviseli: dr. Bihary Tibor ügyvéd, 1026 Budapest, Pasaréti út 59., továbbiakban: II. r. kérelmezõ) Budapest Fõváros Önkormányzata (1054 Budapest, Bajcsy-Zs. út 36-38., továbbiakban: ajánlatkérõ) "a Fõvárosi Illetékhivatal elhelyezését szolgáló iroda bérlete" tárgyú közbeszerzési eljárása ellen benyújtott jogorvoslati kérelmét elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. június 20-i 25. számában (4134) tette közzé részvételi felhívását hirdetmény közzétételével induló tárgyalásos eljárásra a rendelkezõ részben írt tárgyban.<br>
Ajánlatkérõ a felhívása 8. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket, azokat mind a részvételre jelentkezõktõl, mind a közbeszerzés értékének 10%-át meghaladó mértékben igénybe venni kívánt alvállalkozóktól kérte. Ebben - többek között - elõírta, hogy a részvételi jelentkezés tartalmazza a beszerzés tárgya szerint szóba jöhetõ ingatlan(ok) rövid leírását, alaprajzát, csatoljanak fényképeket és ismertessék a környék tömegközlekedését, parkolási lehetõségeit.<br>
Ajánlatkérõ a részvételi felhívás 13.3. pontjában a részvételi jelentkezés benyújtásának módját az alábbiak szerint határozta meg:<br>
"A részvételi jelentkezést a kötelezettségvállalásra jogosultak cégszerû aláírásával, zárt csomagolásban, 5 (1 eredeti és az eredetivel megegyezõ 4 másolati) példányban kell benyújtani, oldalszámozással és oldalanként szignózva. A példányokon fel kell tüntetni, hogy »eredeti« vagy »másolati« példány-e: Az eredeti példányt megbonthatatlan módon kell benyújtani. A részvételi jelentkezés egyes példányai közötti esetleges eltéréseknél az eredeti példány tartalma a mérvadó."<br>
A felhívás 13.4. pontjában ajánlatkérõ a cégokmányok eredeti, vagy másolati példányának a benyújtását írta elõ. Ajánlatkérõ ezen 13.4. pont utolsó francia bekezdésében kimondta, hogy érvénytelen a részvételi jelentkezés, ha a cégkivonatban, vagy a vállalkozói igazolványban a beszerzés tárgya teljesítéséhez elengedhetetlen tevékenységi kör hiányzik.<br>
Ajánlatkérõ a beszerzés tárgyát képezõ ingatlan vonatkozásában a felhívása 13.5., 13.8. és 13.9. pontjában további kötelezettségeket állapított meg: kérte többek között az ingatlan tulajdoni lapjának másolatát, azt, hogy a részvételre jelentkezõ legyen a tulajdonos. A 13.9. pontban pedig az alábbiakat írta elõ: "a részvételre jelentkezõ egyértelmû nyilatkozata arról, hogy a rendelkezése alatt áll olyan felépítményes ingatlan, amely megítélése szerint alkalmas lehet a Fõvárosi Illetékhivatal megfelelõ elhelyezésére."<br>
Ajánlatkérõ a BES-NET Kft.-t, a GLOBAL ESTATES Kft.-t és az ORCZY FÓRUM Kft.-t jelölte meg a felhívása 12. pontjában, mint általa már kiválasztottakat.<br>
Ajánlatkérõ dokumentációt is összeállított. Ebben meghatározta a részvételi jelentkezés során a jelentkezõk által kötelezõen csatolandó nyilatkozatokat, igazolásokat és azok megtételére mintát is készített.<br>
A dokumentáció 5. oldalán lévõ 1. pont szerint kötelezõen benyújtandó a részvételi adatlap és a 8. oldal tartalmazza 1. számú dokumentumként "RÉSZVÉTELI ADATLAP" mintát. Ennek 1. pontjában a részvételre jelentkezõ nevére, székhelyére kellett nyilatkozni, míg a 2. pont tartalmazza a részvételre jelentkezés tárgyát. Ezt az adatlapot cégszerû aláírással, cégbélyegzõ lenyomattal kellett ellátnia kötelezettségvállalásra jogosult részérõl.<br>
Ajánlatkérõ a dokumentáció 6. oldalán elõírta, hogy mind a részvételre jelentkezõk, mind a közbeszerzés értékének 10%-át meghaladó mértékben igénybe venni kívánt alvállalkozók a szerzõdés teljesítéséhez szükséges pénzügyi-, gazdasági- és mûszaki alkalmasságuk igazolására 3.1-3.7-ig csatolják az igazolásokat. A 3.2. pont alatt írta elõ a cégokmányok (cégkivonat, vállalkozói igazolvány, aláírási címpéldány, el nem bírált változásbejegyzési kérelem, írásos megbízás eredeti példánya) csatolását. Az ajánlati dokumentáció 21. oldala tételesen tartalmazza, hogy pontosan milyen cégokmányokat kell benyújtani. Ajánlatkérõ itt feltüntette azt is, hogy a cégokmányokat mind a részvételre jelentkezõ, mind a 10%-ot meghaladó alvállalkozó vonatkozásában be kell nyújtani.<br>
A részvételre jelentkezés határidejéig - 2001. július 16-ig - négyen nyújtották be jelentkezésüket: a Global Controll Ingatlanbefektetési Kft., Global Estates Kft. és a kérelmezõk. A Párizs 2000. Kft. az ajánlattételi határidõ lejárta után nyújtotta be jelentkezését.<br>
Az ajánlatok bontása közjegyzõ jelenlétében történt meg. Az ajánlatok felbontásáról a közjegyzõ által készített jegyzõkönyv tartalmazza a bontási eljárás során jelenlevõket, a részvételre jelentkezõk nevét, székhelyét. A Globál Controll Kft. és a Global Estates Kft. képviselõje kérésére jegyzõkönyvbe foglalták azt a nyilatkozatukat, hogy álláspontjuk szerint a két kérelmezõ részvételre jelentkezése érvénytelen, mert az eredeti példányt nem megbonthatatlan formában nyújtották be.<br>
Ajánlatkérõ képviselõje arról tájékoztatta a bontási eljáráson résztvevõket, hogy a Fõvárosi Közgyûlés 6/2001. (III. 14.) rendelete értelmében csak az ajánlatkérõ nevében eljáró fõpolgármester jogosult a részvételre jelentkezõk kizárására, továbbá ismertette a részvételi felhívás 13.3. pontját. Kérelmezõk jelenlévõ képviselõi úgy nyilatkoztak, hogy a felhívás ezen pontját úgy értelmezték, hogy az eredeti példánybecsomagolásának kell megbonthatatlannak lenni.<br>
Ajánlatkérõ a részvételre jelentkezõket több, tételesen megjelölt hiány pótlására hívta fel, és a részvételre jelentkezõk a felhívásban megjelölt hiányokat pótolták.<br>
Ajánlatkérõ - halasztást követõen - 2001. szeptember 14-én hirdette ki a részvételi szakaszt lezáró döntését, a Global Estates Kft. kivételével minden határidõben benyújtott részvételre jelentkezést a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással érvénytelennek nyilvánított.<br>
Az I. r. kérelmezõ részvételi jelentkezése vonatkozásában az alábbi érvénytelenségi okokat jelölte meg:<br>
- I. r. kérelmezõ a jelentkezése 5 példányát külön-külön leragasztatlan, de tûzõgéppel lezárt borítékban nyújtotta be, azonban a borítékban elhelyezett eredeti példány lapjai lefûzhetõ genotermekben, a genotermekbõl kivehetõen kerültek elhelyezésre. Emiatt az eredeti példány benyújtása nem felel meg a részvételi felhívás 13.3. pontjában elõírt követelménynek.<br>
- A részvételi jelentkezés nem tartalmazza a részvételi adatlapot, amelyet a dokumentációban 1. sz. dokumentumként kötelezõen kitöltendõ nyilatkozatként írt elõ. Ajánlatkérõ ezt a hiányt nem pótolhatónak minõsítette.<br>
- Nem csatolta az általa megjelölt alvállalkozók vonatkozásában a cégjegyzésre vonatkozó személy aláírási címpéldányát. Ez pedig a részvételi felhívás 13.4. pontja, valamint a dokumentáció 21. oldala alapján kötelezõ volt és ez a hiány szintén nem pótolható.<br>
Az II. r. kérelmezõ részvételi jelentkezése vonatkozásában az alábbi érvénytelenségi okokat jelölte meg:<br>
- A II. r. kérelmezõ a részvételi jelentkezése 5 példányát külön-külön lezárt, öntapadós címkével leragasztott cégbélyegzõs borítékban nyújtotta be, azonban a dupla borítékban elhelyezett eredeti példányt nem fixen rögzített gépi mûanyag spirálozással összefûzve nyújtotta be. Emiatt a benyújtott eredeti példány nem felel meg a részvételi felhívás 13.3. pontjában elõírt megbonthatatlansági követelménynek.<br>
- A II. r. kérelmezõ nem tette meg a felhívás 13.9. pontjában elõírt nyilatkozatot arról, hogy a rendelkezése alatt áll olyan felépítményes ingatlan, amely megítélése szerint alkalmas lehet megfelelõ elhelyezésre. Ajánlatkérõ ezt a hiányt nem pótolhatónak minõsítette.<br>
- Nem nyújtotta be az általa megjelölt alvállalkozó cégokmányait és ez a hiány szintén nem pótolható.<br>
Ajánlatkérõ közvetlenül ajánlattételre hívta fel az alkalmasnak minõsített Global Estates Ingatlanbefektetési Kft.-t.<br>
Az I. r. kérelmezõ 2001. szeptember 28-án nyújtotta be jogorvoslati kérelmét, amely D.609/2001. sz. alatt került iktatásra. A II. r. kérelmezõ 2001. október l-jén adta postára jogorvoslati kérelmét, amely D.612/2001. sz. alatt került iktatásra. A Döntõbizottság a két jogorvoslati eljárást D.609/2001. sz. alatt egyesítette.<br>
Mindkét kérelmezõ kérte a jelentkezését érvénytelenné nyilvánító ajánlatkérõi döntés megsemmisítését.<br>
Az I. r. kérelmezõ - tárgyaláson kiegészített - álláspontja szerint az ajánlatkérõ által megjelölt hiányok mindegyike pótolható formai hiány, így ajánlatkérõnek ezek pótlására is fel kellett volna õt hívnia. Kifogásolta, hogy ajánlatkérõ már a bontási eljárás során nem állapította meg az érvénytelenséget, a bontási jegyzõkönyvben tényként nem rögzítette, hogy a részvételre jelentkezésük milyen módon lett benyújtva. Ezzel - álláspontja szerint - ajánlatkérõ megsértette a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját és az 54. §-át. Hivatkozott továbbá arra, hogy ajánlatkérõnek az eljárására irányadó 6/2001. (III. 14.) Fõv. Kgy. rendelet értelmében kötelezettsége lett volna minden hiányt megállapítani, ezeket a hiánypótlási felhívásban megjelölni és minden hiány pótlására - mivel azok pótolható formai hiányok - lehetõséget biztosítani. Utalt arra, hogy a részvételi adatlap nem tartalmaz semmilyen olyan információt, amely az ajánlat többi részében ne szerepelne, ezért pótolható. Míg az alvállalkozó aláírási címpéldánya vonatkozásában szintén indokolatlannak tartja, hogy nem pótolható, ugyanis azt a közhiteles, cégbírósági nyilvántartás tartalmazza. Álláspontja szerint nem egyértelmû az ajánlatkérõ által meghatározott megbonthatatlansági követelmény, a részvételi jelentkezéseket zárt borítékban nyújtották be és a jelentkezések átvételét követõen már ajánlatkérõ felelõsségi körébe tartozik az, hogy a jelentkezések megmaradjanak benyújtott formájukban.<br>
A II. r. kérelmezõ jogorvoslati kérelmében kérte jogsértés megállapítását, továbbá ideiglenes intézkedésként a szerzõdéskötés megtiltását és ajánlatkérõ felhívását arra, hogy õt vonja be a közbeszerzési eljárásba.<br>
A II. kérelmezõ - tárgyaláson kiegészített - jogorvoslati kérelmében szintén arra hivatkozott, hogy az ajánlatkérõ által érvénytelenségi okként megjelölt hiányok formai jellegûek, és ezért pótolhatóak lettek volna. Elismerte, hogy a részvételi felhívás 13.9. pontjában elõírt egyértelmû nyilatkozatot a jelentkezésében nem kifejezetten, nem külön nyilatkozatként tette meg. Azonban álláspontja szerint jelentkezése ettõl még érvényes, ugyanis a jelentkezése tartalmazza, hogy pontosan milyen ingatlant kíván felajánlani, közli az ingatlan adatait stb., így az egész jelentkezésbõl egyértelmûen megállapítható, hogy a megjelölt ingatlan a rendelkezése alatt áll.<br>
A Döntõbizottság D.612/3/2001. sz. határozatában ideiglenes intézkedést hozott, a közbeszerzési eljárást felfüggesztette.<br>
Ajánlatkérõ kérte a kérelmezõk alaptalan jogorvoslati kérelmének az elutasítását.<br>
Álláspontja szerint a közbeszerzési eljárást jogszerûen folytatta le. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján nem kötelezõ az ajánlatok felbontásakor megállapítani az érvénytelenséget, az ezt követõn is, legkésõbb az eljárást lezáró döntés meghozatalakor is megtörténhet. Elõadta, hogy ajánlatkérõ belsõ eljárási szabályzata olyan, hogy az ajánlatok bontásakor nem állapíthat meg érvénytelenséget és a hiánypótlás elrendelésére is külön idõpontban kerül sor. Egyebekben - különösen a hiánypótlásra vonatkozó rendelkezésekben - a 6/2001. (III. 14.) Fõv. Kgy. rendelet a Kbt. szabályait rendeli alkalmazni. A bontási eljárás során felhívta a részvételre jelentkezõk figyelmét a belsõ szabályzata elõírására. A jelentkezések felbontásakor a Kbt. 51. § (3) bekezdésének megfelelõen rögzítették a jelentkezõk nevét, székhelyét. A bontásról készített jegyzõkönyv pedig megfelel a Kbt. 54. §-ában meghatározott követelményeknek. Mivel ajánlatkérõ a bontási eljárás során nem hozott döntést érvénytelenségrõl, kizárásról, értelemszerûen a jegyzõkönyvben sincsenek ilyen tartalmú megállapítások.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján csak a Kbt. 44. § és 46. § szerinti igazolás, vagy nyilatkozat utólagos csatolása kérhetõ. A Kbt. ezen rendelkezése nem teszi lehetõvé az általa érvénytelenségi okként megjelölt hiányok pótlását. Ezek a hiányok ugyanis nem a 44., 46. § körébe tartoznak, hanem azok a részvételi felhívás 13. pontjában, továbbá a dokumentációban meghatározott kötelezettségekkel kapcsolatosak. Hivatkozott továbbá arra, hogy a dokumentáció és a részvételi felhívás közötti eltérés esetén a részvételi felhívás az irányadó, és a részvételi felhívásban nem a 8., hanem a 13. pontban határozta meg ezeket az elõírásokat. Utalt a Közbeszerzések Tanácsa 3/2001/KÉ-15. sz. ajánlásban foglaltakra.<br>
Álláspontja szerint a kérelmezõk jelentkezése nem felelt meg a felhívás 13. pontjában foglalt azon követelménynek, hogy megbonthatatlan módon kell az eredeti példányt benyújtani. A kérelmezõk csak zárt csomagolásban nyújtották be a jelentkezésük példányait. Azonban a zárt csomagoláson kívül külön mondatban meghatározott követelmény volt és kizárólag az eredeti példány vonatkozásában a megbonthatatlanság. A kérelmezõk pedig jelentkezésük eredeti példányát megbontható módon nyújtották be.<br>
Egyéb érdekeltként a Global Estates Kft. és a Global Controll Kft. nyújtott be észrevételt. Már a bontási eljárás során kifogásolták azt, hogy a kérelmezõk megbonthatóan nyújtották be jelentkezésük eredeti példányát, továbbá utaltak arra, hogy a Döntõbizottság a D.23/11/2001. sz. határozatában is döntött a megbonthatatlansági követelményrõl. A Globál Controll Kft. írásbeli észrevételében részletesen nyilatkozott arra vonatkozóan, hogy az ajánlatkérõ által megállapított hiányok a Kbt. vonatkozó rendelkezései alapján hiánypótlás keretében nem pótolhatók, így jogszerû volt a jelentkezések érvénytelenné nyilvánítása.<br>
A Döntõbizottság a jogorvoslati kérelmeket - az alábbi indokok alapján - alaptalannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a tárgyalásos eljárásra a nyílt eljárás szabályait kell megfelelõen alkalmazni, ha a törvény másként nem rendelkezik. Ezen rendelkezés alapján a Kbt. 52. § (2) bekezdés d) pontja értelmében érvénytelen a részvételi jelentkezés, ha az nem felel meg a részvételi felhívásban, illetõleg a dokumentációban meghatározott feltételeknek.<br>
Ajánlatkérõ mindkét kérelmezõ vonatkozásában érvénytelenségi okként jelölte meg azt, hogy részvételi jelentkezésük eredeti példányát nem megbonthatatlan módon nyújtották be.<br>
A Döntõbizottság megállapította hogy a részvételi felhívás 13.3. pontjában ajánlatkérõ elõírta: "Az eredeti példányt megbonthatatlan módon kell benyújtani." A megbonthatatlansági követelmény elõírása egyre általánosabb gyakorlat a közbeszerzési eljárásokban. Ez a "szakkifejezés" nem önmagában fizikai fogalom, hanem annak kifejezésre juttatása, hogy a jelentkezések, illetve az ajánlatok oly módon kerüljenek benyújtásra, hogy megállapítható legyen - pl. sérülés, roncsolódás miatt - azok egységének megbontása. Így elfogadott gyakorlat az is, hogy a példányokat szalaggal átfûzik és lepecsételik.<br>
A Döntõbizottság megvizsgálta mindkét kérelmezõ részvételi jelentkezésének anyagát és megállapította, hogy azok megbonthatóak. Az I. r. kérelmezõ részvételi jelentkezése eredeti példányának anyagát nyitott mûanyag dossziékban, lefûzhetõ genotermekben helyezte el, az egyes oldalak a mûanyag dossziékból, illetve a genotermekbõl könnyen, sérülésmentesen kivehetõek.<br>
A II. r. kérelmezõ részvételi jelentkezése anyagának eredeti példányát gépi mûanyag spirálozással összefûzve nyújtotta be. A Döntõbizottság errõl is megállapította, hogy ezen mûanyag spirálozású összefûzésbõl az egyes lapok könnyen, roncsolásmentesen kivehetõk, így az megbonthatatlannak nem minõsül.<br>
Emiatt egyik kérelmezõ jelentkezése sem felel meg a részvételi felhívás 13.3. pontjában meghatározott azon követelménynek, hogy az eredeti példányt megbonthatatlan módon kell benyújtani, így mindkét jelentkezés ez okból a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A Döntõbizottság nem fogadta el kérelmezõk azon hivatkozását, hogy a jelentkezések zárt csomagolásával teljesítették ajánlatkérõ elvárását.<br>
Ajánlatkérõ ugyanis a részvételi felhívása 13.3. pontjában elõírt kötelezettségeket több lépcsõben állapította meg. Elõször elõírta, hogy a jelentkezések minden példányát zárt csomagolásban nyújtsák be. Ajánlatkérõ meg is állapította, hogy minden részvételre jelentkezõ zárt csomagolásban nyújtotta be a jelentkezését. Ajánlatkérõ elõírta, hogy ajánlattevõknek fel kell tüntetniük, hogy melyik példány az eredeti és melyek a másolati példányok, és csak az eredeti példány vonatkozásában támasztotta benyújtási elõírásként a megbonthatatlansági követelményt. Így a Döntõbizottság számára egyértelmû volt, hogy a részvételi jelentkezések zárt csomagolása nem pótolhatja az eredeti példány vonatkozásában támasztott megbonthatatlansági követelményt.<br>
Ajánlatkérõ érvénytelenségi okként jelölte meg az I. r. kérelmezõnél a részvételi adatlap és az alvállalkozó aláírási címpéldányának hiányát, míg a II. r. kérelmezõnél az alvállalkozók cégokmányának, továbbá a részvételi felhívás 13.9. pontja szerinti nyilatkozatnak a hiányát.<br>
A Döntõbizottság megállapította, hogy ajánlatkérõ részvételi felhívásában, illetve dokumentációjában ezeknek a nyilatkozatoknak, dokumentumoknak a kötelezõ benyújtását elõírta.<br>
A részvételi adatlap vonatkozásában a kötelezettséget az ajánlati dokumentáció 5. oldal 1. pontja és a 8. oldal tartalmazza. Az alvállalkozók vonatkozásában a cégokmányok benyújtásának elõírását a dokumentáció 6. oldal 3. és 3.2. pontja, valamint a 21. oldal tartalmazza. A részvételi felhívás - fentiekben idézett - 13.9. pontja írja elõ az egyértelmû nyilatkozattételi kötelezettséget a rendelkezés alatt álló ingatlanra.<br>
A Döntõbizottság áttekintette a kérelmezõk jelentkezését és megállapította, hogy azok ezeket a dokumentumokat, nyilatkozatokat nem tartalmazzák, így azok nem felelnek meg a részvételi felhívásnak, dokumentációnak, emiatt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenek.<br>
Nem fogadható el az I. r. kérelmezõ azon hivatkozása, hogy a részvételi adatlapon feltüntetett adatok a jelentkezésben máshol megtalálhatók. Ajánlatkérõ a dokumentációja fent megjelölt pontjaiban külön elõírt ilyen tartalmú adatlap benyújtási kötelezettséget és ennek megtételére a dokumentáció 1. sz. mellékleteként általa készített mintát adott. A mintából megállapítható - figyelemmel a megszövegezésére és a 2. pontjára -, hogy ez az okirat magának a részvételi jelentkezésnek a kifejezése, a dokumentuma.<br>
A Döntõbizottság álláspontja szerint szintén nem fogadható el a II. r. kérelmezõ azon hivatkozása, hogy részvételre jelentkezése egészében tükrözi azt, hogy a rendelkezése alatt áll a jelentkezésében feltüntetett ingatlan. Ajánlatkérõ a részvételi felhívás 13.9. pontjában külön kifejezett egyértelmû nyilatkozatot kért. Ezt pedig a II. r. kérelmezõ nem tette meg.<br>
A Döntõbizottság - a jogorvoslati kérelmekben foglaltakra tekintettel - vizsgálta azt a kérdést is, hogy ajánlatkérõ megsértette-e a Kbt. hiánypótlásra vonatkozó szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése az alábbiakat mondja ki: "Az ajánlatkérõ egy ízben az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás, vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén."<br>
A Kbt. ezen rendelkezése alapján az állapítható meg, hogy igazolás, vagy nyilatkozat utólagos csatolására kizárólag a 44. és a 46. §-ban meghatározott körben kerülhet sor. Az ajánlatkérõ által nem pótolhatónak minõsített hiányok pedig nem tartoznak ebbe a körbe. A részvételi felhívás 8. pontja tartalmazza a 44. és a 46. § körébe tartozó igazolásokat, nyilatkozatokat. Ajánlatkérõ viszont a 13. pontban határozott meg a részvételi jelentkezéssel kapcsolatban további elõírásokat: a 13.4. pontban cégokmány-benyújtási kötelezettséget, a 13.9. pontban pedig a rendelkezés alatt állásra egyértelmû nyilatkozattételi kötelezettséget. Ezen 13. pontban meghatározott kötelezettségek pedig nem pótolható hiányok.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés utolsó fordulata tartalmazza azt a kitételt, hogy az ajánlattal kapcsolatos formai hiányosságok pótolhatók. Azonban ez nem biztosít korlátlan hiánypótlási lehetõséget ajánlattevõk számára, ugyanis maga a jogalkotó jelölte meg a hangsúlyosan kiemelt példák feltüntetésével, hogy mi tartozhat a formai hiányosságok pótlása körébe. Nem megfelelõ aláírásra, illetve példányszámra utal a Kbt. rendelkezése. Épp ezért - figyelemmel a Kbt. 25. §-ában meghatározott kógens szabályozásra - igazolások, nyilatkozatok csatolásának elmaradása nem minõsíthetõ formai hiányosságnak.<br>
Valóban ajánlatkérõ részvételi felhívásának 13. pontja és a dokumentáció 3. pontja között kisebb eltérés kimutatható. Ilyen eltérés esetében a részvételi felhívás az irányadó. A felhívás rendelkezései pedig egyértelmûek, a 8. és a 13.4. pont összevetése alapján megállapítható, hogy ajánlatkérõ nem a 44., 46. § körében kérte a cégokmányok benyújtását.<br>
A Döntõbizottság megállapította, hogy ajánlatkérõ nem sértette meg a bontási eljárásra, annak jegyzõkönyvezésére és az érvénytelenség megállapításának idõpontjára vonatkozó rendelkezéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése - szemben kérelmezõk hivatkozásával - nem ír elõ kötelezettséget arra, hogy már a jelentkezések felbontásakor meg kell állapítania ajánlatkérõnek az érvénytelenséget. Ezen szakasz lehetõséget biztosít arra, hogy ajánlatkérõ az ajánlatok felbontásakor megállapítsa az érvénytelenséget, de lehetõvé teszi "azt követõen" is. A Kbt. 54. §-a pedig valóban elõírja a jegyzõkönyv-készítési kötelezettséget, és annak tartalmát is megállapítja, de értelemszerûen, ha bontáskor nem történt döntés az érvénytelenségrõl, akkor azt a jegyzõkönyv sem tartalmazhatja. Akkor kötelezõ tartalmi kelléke a jegyzõkönyvnek az érvénytelenné nyilvánítás, illetve a kizárás, ha az ajánlatkérõ a bontási eljárás során ilyen döntést hozott. A Kbt. 61. § (1) bekezdése és (7) bekezdése kifejezetten rendelkezik arról, hogy a részvételi jelentkezõket, illetve az ajánlattevõket írásban tájékoztatni kell az érvénytelenné nyilvánításról, ez is azt tükrözi, hogy ennek megállapítása a bontási eljárást követõen is megtörténhet.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fentiekben megállapította, hogy a kérelmezõk jogorvoslati kérelme alaptalan, ezért azokat a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. október 26.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
