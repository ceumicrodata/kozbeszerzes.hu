<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9844)
</b></h2><FONT size=3><i><u></i></u><br>
Kf.VI.38.528/2000/8.<br>
<br>
A Magyar Köztársaság Legfelsõbb Bírósága a dr. Gyebnár és dr. Domoki Ügyvédi Iroda (üi.: dr. Gyebnár László ügyvéd, 5600 Békéscsaba, Wlassich sétány 7. I/3.) által képviselt Békés Megyei Önkormányzat (5600 Békéscsaba, Derkovits sor 2.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe a Köstner Ügyvédi Iroda (5700 Gyula, Béke sgt. 26.) által képviselt TESZT Tervezõ, Szervezõ és Fõvállalkozó Kft. (5700 Gyula, Pf. 62) a felperes pernyertessége érdekében, míg a Seres Péter elnök által képviselt Számítástechnikai Szolgáltató és Orvosi Mûszerkereskedelmi Szövetkezet (1025 Budapest, Törökvész u. 95-97/B.) az alperes pernyertessége érdekében beavatkozott - a Fõvárosi Bíróság 2000. szeptember 12-én kelt 3.K.42.219/1999/9. számú ítélete ellen az alperes által 4. sorszám alatt benyújtott fellebbezés, a felperesi beavatkozó, valamint a felperes részérõl 3., 5. és 7. sorszám alatt benyújtott csatlakozó fellebbezés elbírálása folytán az alulírott napon - tárgyaláson kívül - meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Köteles a felperesi beavatkozó megfizetni az államnak - az illetékhivatal külön felhívására - 6750 (hatezerhétszázötven) forint le nem rótt csatlakozó fellebbezési illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes a Közbeszerzési Értesítõ 1999. augusztus 18-i számában ajánlati felhívást tett közzé nyílt eljárás megindítására a "Békés Megye Képviselõ-testülete Pándy Kálmán Kórház építési munkái megvalósítása érdekében a munkák kivitelezésének, kapcsolódó közmûvek megvalósításának, orvostechnológiai és egyéb berendezések, beszerzések címzett támogatás felhasználásával történõ teljes körû lebonyolítása mûszaki ellenõrzéssel, pénzügyi és mûszaki megvalósulás dokumentálásával együtt" beszerzés tárgyában.<br>
Az ajánlati felhívás 13. pontja szerint az ajánlatok elbírálásának szempontjai fontossági sorrendben a következõk:<br>
- mûszaki, szakmai alkalmasság, ellenõrizhetõ referenciamunkák (mûködõ üzemben, létesítményben, intézményben a megelõzõ 3 évben végzett, nagyságrendileg összevethetõ építési beruházás lebonyolításában szerzett referenciák),<br>
- lebonyolítás megajánlott (tervezett) programja,<br>
- az ajánlattevõ elérhetõsége (esetlegesen helyi telephely létesítésével),<br>
- ajánlati ár.<br>
A felperes ezen túlmenõen útmutatót bocsátott az ajánlattevõk rendelkezésére azzal, hogy ajánlatukat az ajánlati felhívásban, illetve az útmutatóban meghatározott tartalmi követelményeknek megfelelõen kell elkészíteni.<br>
Az ajánlattételi határidõig 7 db ajánlat érkezett, ajánlatot tett a felperesi és az alperesi beavatkozó is.<br>
Az ajánlatok értékelésekor a felperes az alperesi beavatkozó ajánlatát érvénytelennek minõsítette.<br>
Békés Megye Képviselõ-testülete Közbeszerzési Bizottsága 1999. október 18-án a felperesi beavatkozó ajánlatát fogadta el nyertesnek és vele a szerzõdést 1999. október 20-án meg is kötötte.<br>
Az alperesi beavatkozó jogorvoslati kérelmet nyújtott be az alpereshez, amelyben sérelmezte ajánlata érvénytelenné nyilvánítását, továbbá hivatkozott arra, hogy ajánlata a nyertesénél kedvezõbb.<br>
Az alperes 1999. november 19-én kelt határozatában a kérelmezõ jogorvoslati kérelmének részben helyt adott, és megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 2 000 000 Ft bírság megfizetésére kötelezte. Határozatának indokolásában kifejtette, hogy a kérelmezõ ajánlata a pénzügyi-gazdasági alkalmasság igazolása vonatkozásában az ajánlati felhívásban meghatározott feltételeknek megfelel, ezért érvényes.<br>
Az alperesi álláspont szerint a nyertes a kérelmezõ, valamint a Renovit Kft. ajánlatának összevetésébõl az tûnik ki, hogy a kérelmezõ ajánlata volt a legelõnyösebb. Úgy ítélte meg, hogy az elsõ bírálati szempontból a nyertes és a kérelmezõ ajánlata közel azonos értékû, a második bírálati szempontból a kérelmezõ ajánlata a jobb, a harmadik szempontból a nyertes és a kérelmezõ azonos értékû ajánlatot tett, a negyedik szempontból pedig a legalacsonyabb árat a kérelmezõ ajánlotta.<br>
A felperes keresetében az alperesi határozat megváltoztatását és a jogorvoslati kérelem elutasítását kérte.<br>
Az elsõfokú bíróság ítéletével az alperes határozatát megváltoztatta és megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése sérelmének megállapítását és a 2 000 000 Ft bírság megfizetésére kötelezõ rendelkezést mellõzte, ezt meghaladóan pedig a keresetet elutasította. Ítéletének indokolásában kiemelte, elsõdlegesen abban a kérdésben kell állást foglalni, hogy az alperesi beavatkozó ajánlata érvényes-e. Az ajánlati felhívás 11. pontjának, valamint az útmutató 5. d) mellékletének 2. pontjában elõírtak összevetésével arra az álláspontra jutott, hogy nehezen értelmezhetõ, milyen nyilatkozat szükséges a pénzügyi-gazdasági alkalmasság igazolására. Úgy ítélte meg, hogy az alperesi beavatkozó ajánlatának a cég bemutatására vonatkozó része a kívánt követelménynek megfelel. Ily módon az alperesi beavatkozó ajánlatát érvényesnek kell tekinteni.<br>
Az alperesi beavatkozó érvényes ajánlatának, illetve a nyertes felperesi beavatkozói ajánlatnak az összehasonlítása körében az alábbiakat állapította meg:<br>
A felperesi beavatkozó bonyolítóként elsõdlegesen színházrekonstrukciós referenciamunkákat jelölt meg.<br>
Az alperesi beavatkozó tevékenysége ugyanakkor túlnyomórészt mûszerbeszerzés bonyolításához, továbbá közbeszerzési eljárás lefolytatásához kapcsolódott. Álláspontja szerint összességében a felperesi beavatkozó ajánlata az építési beruházás lebonyolításában szerzett és felajánlható referenciák tekintetében nagyságrendileg nagyobb volt, ugyanakkor a beszerzés tárgyához hasonló munkálatok tekintetében nem rendelkezett olyan jelentõs elõnnyel, amely ajánlatát az alperesi beavatkozóénál elõnyösebbé tenné. Így az elsõfokú bíróság a két ajánlatot az elsõ bírálati szempontból azonosnak értékelte.<br>
Az alperesi beavatkozó tevékenységi körével kapcsolatos felperesi elõadás vonatkozásában utalt arra, hogy 1998. évben az alperesi beavatkozó már rendelkezett az egészségügyi és költségvetési beruházások lebonyolítása tekintetében "ISO 9200" tanúsítvánnyal.<br>
A második elbírálási szempontból az elsõfokú bíróság a felperesi beavatkozó ajánlatát értékelte jobbnak. Rámutatott arra, hogy a felperesi beavatkozó programja felöleli valamennyi - a bonyolításhoz kapcsolódóan felmerülõ - feladat áttekinthetõ, követhetõ, ütemezhetõ folyamatát, igazodik a szerzõdési feltételekben rögzített megbízotti kötelezettségekhez, amelynek ütemezése a szerzõdés megkötését követõen a felek egyeztetésével megvalósítható.<br>
Ezzel szemben az alperesi beavatkozó ajánlata a bonyolítás láncolatában kizárólagosan a közbeszerzési eljárás ütemezhetõ és tételesen pontokba szedhetõ részelemeit tartalmazta. Minden további munka csak általános vállalási nyilatkozatra korlátozódó felajánlásként jelent meg. Hangsúlyozta, hogy az alperes az alperesi beavatkozó ajánlatában rögzített határidõ szerinti ütemezésnek túlzott jelentõséget tulajdonított.<br>
A harmadik elbírálási szempont tekintetében megállapította, hogy a felperesi beavatkozó a beruházás székhelyén folyamatos jelenlétet kíván biztosítani, amelyhez az érintett munkában részt vevõ személyek közvetlen - mobiltelefonon történõ - elérésének lehetõsége kapcsolódik.<br>
Álláspontja szerint az elbírálási szempontnál jelentõsebb a helyi telephely létesítésének igénye. Így önmagában a rendelkezésre álló telefonvonalak összevetése egyedüli értékelési szempont nem lehet. Ezért az elsõfokú bíróság a felperesi beavatkozó ajánlatát értékelte elõnyösebbnek.<br>
A negyedik elbírálási szempont körében az elsõfokú bíróság rögzítette, hogy az alperesi beavatkozó kedvezõbb ajánlatot tett. Hozzáfûzte, hogy az ajánlati árat az elbírálási szempontok fontossági sorrendje miatt meghatározó tényezõnek nem lehet tekinteni, összességében tehát a felperesi beavatkozó az alperesi beavatkozónál elõnyösebb ajánlatot tett.<br>
Az elsõfokú bíróság álláspontja szerint tehát a felperes nem sértette meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglalt szabályt, nyertesnek a legkedvezõbb ajánlatot tevõ felperesi beavatkozót nyilvánította, ezért az erre vonatkozó alperesi rendelkezést, valamint az ahhoz kapcsolódó bírságot mellõzte, megállapította viszont a Kbt. 52. § (1) bekezdésének megsértését, figyelemmel arra, hogy a felperes az alperesi beavatkozó ajánlatát érvénytelennek nyilvánította.<br>
Az elsõfokú bíróság ítélete ellen az alperes fellebbezést, a felperesi beavatkozó, valamint a felperes csatlakozó fellebbezést nyújtott be.<br>
Az alperes fellebbezésében az elsõfokú ítélet megváltoztatását és a keresetet elutasító döntés meghozatalát kérte. Vitatta az elsõfokú bíróság által a második elbírálási szempont körében kifejtetteket, hivatkozással arra, hogy az alperesi beavatkozó ajánlatával szemben a felperesi beavatkozó a lebonyolítói feladatokat pontosan nem ütemezi, nem programozza, holott az ajánlati felhívásban meghatározott teljesítési határidõ a feladat programozhatóságát lehetõvé tette. Hangsúlyozta, hogy a második elbírálási szempontból a nyertes ajánlata kedvezõbb.<br>
A felperesi beavatkozó csatlakozó fellebbezésében az elsõfokú bíróság ítélete indokolásának megváltoztatását és annak megállapítását kérte, hogy az elsõ három elbírálási szempontból elõnyösebb ajánlatot tett, így jogszerûen minõsül a közbeszerzési eljárás nyertesének. Álláspontja szerint az alperesi beavatkozó jogszerûen értékelhetõ építõipari lebonyolítási referenciát a vizsgált idõszakban nem szerezhetett, mert ilyen tevékenységi kört cégnyilvántartása nem tartalmazott. Sérelmezte, hogy az elsõfokú bíróság a nagy volumenû építési beruházás általános fogalmát szakmai referenciává transzformálta, és abból a referenciák egyenértékûségét vezette le. Indítványozta szakértõi bizonyítás elrendelését annak tisztázására, hogy mi a különbség a lebonyolítói munkaprogram és a megvalósulási ütemterv között. Az elérhetõség szempontjával összefüggésben utalt arra, hogy folyamatos helyszíni jelenlétet vállalt, amelynek keretében nagy szaktudású, és hosszú gyakorlattal rendelkezõ létesítményi fõmérnök munkavégzését kívánták biztosítani, illetve a leendõ üzemeltetõ szakembereit is be kívánták vonni a mûszaki ellenõrzésbe, amely elõnyösebb ajánlat a szokványos, 8 naponkénti mûszaki ellenõrzésnél vagy néhány részállású, helyszíni szakember biztosításánál.<br>
A felperes csatlakozó fellebbezésében szintén az elsõfokú ítélet megváltoztatását, a jogsértés megállapításának mellõzését és az ítéleti indokolás módosítását kérte annyiban, hogy az elsõ elbírálási szempontból is a felperesi beavatkozó ajánlata az elõnyösebb. Egyebekben indítványozta az elsõfokú bíróság ítéletének helybenhagyását. Álláspontja szerint az alperesi beavatkozó nagyságrendileg összevethetõ referenciát nem nyújtott, ezért az elsõ elbírálási szempontból a felperesi beavatkozó adott elõnyösebb ajánlatot. Hangsúlyozta, hogy az alperesi beavatkozó ajánlatának értékelésekor nem hagyható figyelmen kívül a cégjegyzékbe bejegyzett tevékenységi kör hiánya. Sérelmezte, hogy az elsõfokú bíróság megsértette a kereseti kérelemhez kötöttség elvét, mert a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének megsértésére vonatkozó kereseti kérelem nem került benyújtásra.<br>
Az alperesi beavatkozó észrevételében indítványozta, hogy a másodfokú bíróság az alperes fellebbezésének adjon helyt. Elõadta, hogy az alperesi beavatkozó mind a négy elbírálási szempontból elõnyösebb ajánlatot tett, megjelölt referenciái jobbak, a lebonyolítás tervezett programját tételesen felsorolták, részletezték, vállalták helyi telephely létesítését, a megjelölt ajánlati ár a felperesi beavatkozóénál lényegesen kedvezõbb.<br>
Az alperes ellenkérelmében a felperesi csatlakozó fellebbezés elutasítását kérte, hivatkozással arra, hogy az alperesi beavatkozó ajánlata összességében a felperesi beavatkozó ajánlatánál kedvezõbb, a beszerzés tárgya szerinti tevékenység cégjegyzékbe való bejegyzése nem alkalmassági feltétel, az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének megsértését a Kbt. 91. § (5) bekezdése alapján jogszerûen állapította meg.<br>
A felperesi beavatkozó 7. sorszámú csatlakozó fellebbezésében sérelmezte, hogy az elsõfokú bíróság az elsõ elbírálási szempontot annak ellenére sem értékelte javára, hogy megállapította, ajánlata a referenciák tekintetében nagyságrendileg nagyobb volt. Kifogásolta a referenciák - indokolatlan módon csak az egészségügyi beruházásokra történõ - szûkítését, hangsúlyozta, hogy a cégjegyzékben feltüntetett tevékenységi kör hiányában az alperesi beavatkozó korábban érvényes ajánlattételre nem is volt jogosult, és e hiányosságot az "ISO 9200" tanúsítvány sem pótolhatja. Kifejtette, hogy az alperesi beavatkozó az ajánlati felhívásban foglaltakkal ellentétben nem lebonyolítási, hanem kivitelezési ütemtervet adott. Utalt arra, hogy a tervezett befejezési határidõ nem jelenti azt, hogy a kivitelezés ezen idõpontnál korábban ne lenne elvégezhetõ.<br>
Az alperesi fellebbezés, valamint a felperesi beavatkozó és a felperes csatlakozó fellebbezése alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében még az ajánlatok elbírálását megelõzõen meg kell vizsgálni, hogy a benyújtott ajánlat nem érvénytelen-e. Ennek során az 52. § (2) bekezdés d) pontja értelmében meg kell állapítani, hogy az ajánlat megfelel-e az ajánlati felhívásban, illetõleg a dokumentációban meghatározott feltételeknek.<br>
Mind az alperes, mind az elsõfokú bíróság helytállóan állapította meg, hogy az alperesi beavatkozó a pénzügyi-gazdasági alkalmasság igazolása vonatkozásában az ajánlati felhívásban meghatározott feltételeknek megfelelt, ezért ajánlata érvényes.<br>
Az alperesi beavatkozó cégismertetõje a kiadott útmutató alapján - a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és d) pontjának tartalmára figyelemmel - a pénzügyi és gazdasági alkalmasság megállapítására megfelelõ nyilatkozatot tartalmazott.<br>
Helytállóan járt el az elsõfokú bíróság, amikor az alperesi beavatkozó ajánlatát - érvényességének megállapítását követõen - a nyertes felperesi beavatkozói ajánlattal vetette össze. A közbeszerzés tárgya építési munkák megvalósítása érdekében a munkák kivitelezésének, a kapcsolódó közmûvek megvalósításának orvostechnológiai és egyéb berendezések, beszerzések teljes körû lebonyolítása volt. A fenti meghatározást az elsõfokú bíróság helyesen értelmezte, amikor referenciaként a beszerzés tárgyához hasonló munkák figyelembevételét látta lehetségesnek. Ezt az értelmezést támasztja alá az ajánlati felhívás elsõ elbírálási szempontjának zárójeles magyarázata, amely szintén építési beruházás lebonyolításában szerzett referenciákat jelöl meg.<br>
A felperesi beavatkozó esetében a Gyulai Tüdõkórház rekonstrukciója és a Gyulai Tüdõkórház sterilizálójának építése, valamint a bonyolítóként végzett színházrekonstrukciós munkálatok, az alperesi beavatkozó szempontjából az általa végzett orvosi mûszerbeszerzések bonyolításával, valamint egészségügyi közbeszerzési eljárások bonyolításával állítható szembe.<br>
Összességében a fenti összevetés alapján a Legfelsõbb Bíróság osztotta az elsõfokú bíróság - alperesével egyezõ - álláspontját, amely szerint a felperesi beavatkozó a beszerzés tárgyához hasonló munkálatok tekintetében az alperesi beavatkozóval szemben olyan jelentõs elõnnyel nem rendelkezett, amely ajánlatát elõnyösebben értékelhetõvé tette volna, és a két ajánlatot azonosnak értékelte.<br>
Az elsõfokú bíróság a második elbírálási szempont tekintetében a lebonyolítás megajánlott programját illetõen a felperesi beavatkozó ajánlatát értékelte jobbnak. Helytállóan állapította meg, hogy amíg az alperesi beavatkozó ajánlata - egy, a késõbbiekben készítendõ részletes megvalósítási ütemtervre utalva - csupán egyes résztevékenységekre vállal határidõt, addig a felperesi beavatkozó programja a bonyolítás teljes folyamatát áttekinti, megjelöli a közremûködõ személyeket, meghatározza a mûködési alapelveket, a terveztetésben való közremûködés módját, az egyes felelõsök feladatkörét, a bonyolítást támogató technikai eszközöket, a mûszaki tevékenység részleteit, a tevékenység egyes szakaszait, annak részletfeladataival.<br>
A Legfelsõbb Bíróság egyetértett az elsõfokú bíróság által kifejtettekkel abban is, hogy a lebonyolítás megajánlott, tervezett programja - mint elbírálási szempont - összetettebb feladat a részfeladatok határidõ szerinti ütemezésénél.<br>
Az elbírálási szempontok fontossági sorrendje miatt az elsõ szempontból megállapított egyenértékûség folytán a második szempontból adott elõnyösebb ajánlat révén az elsõfokú bíróság helytállóan ítélte elõnyösebbnek a felperesi beavatkozó ajánlatát. E rangsorolást ugyan nem érinti, de szükséges megállapítani, hogy a harmadik elbírálási szemponttal kapcsolatosan kifejtett elsõfokú bírósági álláspont téves. Az alperes határozata indokolásában rögzítette, hogy a felperesi beavatkozó Gyulán iroda létesítését vállalta, mûszaki ellenõrként a kórház beruházási vezetõit jelölte meg, továbbá 5 db mobiltelefonvonalat is biztosítani kívánt. Ezzel szemben az alperesi beavatkozó helyi mûszaki ellenõrök alkalmazását vállalta helyi irodával, továbbá 6 db mobiltelefon-vonalat ajánlott fel az elérhetõség biztosítása céljára. Ennek alapján az alperes helyesen foglalt állást, amikor a felperesi és alperesi beavatkozó ajánlatát azonos értékûnek ítélte.<br>
Az elsõfokú bíróság eltérõ álláspontját arra alapozta, hogy a telefonvonalak számánál jelentõsebb a helyi telephely létesítésének igénye. Ezért a felperesi beavatkozói ajánlatot találta jobbnak. Az alperesi beavatkozó ajánlata azonban a felperesi beavatkozóval lényegében azonos értékû elérhetõséget biztosít, ugyanis vállalta helyi telephely létesítését, és napi 24 órában a helyszínen elérhetõ 3-5 mûszaki ellenõr és beruházás-felügyelõ személy biztosítását.<br>
A harmadik szempont tekintetében tehát a felperesi és alperesi beavatkozói ajánlatok egyenértékûek.<br>
Nem volt vitatott, hogy a negyedik szempontból - miután alacsonyabb ajánlati árat határozott meg - az alperesi beavatkozó ajánlata a jobb.<br>
Az elbírálási szempontok fontossági sorrendjére - rangsorára - figyelemmel az elsõfokú bíróság helytálló jogi álláspontot foglalt el, amikor úgy ítélte meg, hogy a felperes nem sértette meg a Kbt. rendelkezéseit azzal, hogy a felperesi beavatkozót jelölte meg nyertesnek. Jogszerû az elsõfokú bíróság döntése atekintetben is, hogy a felperes a Kbt. 52. § (2) bekezdés d) pontjával ellentétes módon minõsítette érvénytelennek az alperesi beavatkozó ajánlatát.<br>
A felperesi beavatkozó csatlakozó fellebbezésében kifejtettekre figyelemmel a Legfelsõbb Bíróság rámutat arra, hogy a Ptk. 28. § (3) bekezdése, illetve a gazdasági társaságokról szóló 1997. évi CXLIV. törvény 2. § (3) bekezdése alapján az alperesi beavatkozó jogképessége abszolút, amely õt jogszerûen értékelhetõ építõipari lebonyolítási referenciák szerzésére jogosította. Ezt polgári jogi jogviszonylatban nem befolyásolja az a körülmény, hogy a cégnyilvántartásban teljes körû tevékenységét nem szerepeltette.<br>
Az elsõfokú bíróság helytállóan mérlegelte a felperesi és alperesi beavatkozó ajánlatában megjelölt referenciákat, és azokat az ajánlati felhívásban meghatározott tartalomnak megfelelõen értékelte.<br>
A lebonyolítói munkaprogram és a megvalósulási ütemterv közötti különbség tisztázására szükségtelen szakértõi bizonyítás elrendelése, az ajánlatok ugyanis a rendelkezésre álló dokumentáció alapján megnyugtatóan összevethetõk, illetve a második elbírálási szempont nem vet fel olyan - különleges szakértelmet igénylõ - kérdést, amely csak szakértõi bizonyítás útján volna tisztázható.<br>
Az ajánlatok tartalma alapján az elérhetõség szempontjából a felperesi és alperesi beavatkozói ajánlatok között nem mutatkozik olyan különbség, amely a felperesi beavatkozó elõnyösebb ajánlattételét tenné megállapíthatóvá.<br>
A <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése a bíróságot feljogosítja arra, hogy az alperesi határozatot megváltoztassa, és megtegye a Kbt. 88. § (1) bekezdés b)-g) pontjaiban meghatározott valamennyi intézkedést. Ezért - a felperesi csatlakozó fellebbezésben elõadottakkal szemben - az elsõfokú bíróság nem sértette meg a kereseti kérelemhez kötöttség elvét, amikor olyan jogszabályhely megsértését állapította meg, amelyre vonatkozó kereseti kérelem nem került benyújtásra.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A Legfelsõbb Bíróság a Pp. 239. §-a folytán alkalmazandó 6/1986. (VI. 26.) IM rendelet 13. § (2) bekezdése alapján - figyelemmel az illetékekrõl szóló 1990. évi XCIII. törvény 39. § (3) bekezdés c) pontjára és 46. § (1) bekezdésére - a felperesi beavatkozót a le nem rótt csatlakozó fellebbezési illeték megfizetésére kötelezte.<br>
Az eredménytelen alperesi, valamint felperesi csatlakozó fellebbezési illetéket a felperes, illetve az alperes személyes illetékmentessége folytán az állam viseli.<br>
<br>
Budapest, 2001. október 18.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
