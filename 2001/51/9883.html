<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9883)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.643-678/12/2001.<br>
<br>
Tárgy: a Ceb-Center Kft. és a Varta Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Neukum Flórián ügyvéd (8000 Székesfehérvár Vörösmarty tér 8.) által képviselt Ceb-Center Kft. (8000 Székesfehérvár, Régi Jancsár u. 44., továbbiakban: kérelmezõ I.) jogorvoslati kérelmét - melyet dr. Tasnádi Gábor ügyvéd (1111 Budapest, Kende u. 18.) által képviselt MÁV Rt. Anyaggazdálkodási és Külkereskedelmi Hivatal (1062 Budapest Podmaniczky u. 24/A., továbbiakban: ajánlatkérõ) normál és fokozott igénybevételû savas indítóakkumulátor szárazon töltött kivitelben (összesen: 3214 db) tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárással kapcsolatos költségeiket a felek maguk viselik.<br>
Dr. Sebõk Cecília ügyvéd (1211 Budapest, Táncsics M. u. 62.) által képviselt Varta Autóakkumulátor Kft. (1103 Budapest, Gyömrõi út 120., továbbiakban: kérelmezõ II.) jogorvoslati kérelmének - melyet a fentiekben jelölt közbeszerzési eljárás ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 52. § (1) bekezdésére figyelemmel az 59. § (1) bekezdését: A jogsértés miatt a Döntõbizottság ajánlatkérõnek a kérelmezõ I. nyertességére vonatkozó döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ II. részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát. annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 25-én megjelent számában a rendelkezõ részben megjelölt beszerzés tárgyában. A beszerzés tárgyát az ajánlati dokumentációban részletezte típus- és teljesítményadatokkal együtt; a normál igénybevételû kivitelre vonatkozóan az I. 1-11. pontban, a fokozott igénybevételû kivitelre nézve a II. 1-24. pontban.<br>
A dokumentáció 5. pontjában ajánlatkérõ elõírta, hogy a terméknek a gyártó termékkatalógusában megadottakkal egyezõ üzembe helyezési, karbantartási útmutatóval kell rendelkezni, a 6. pontban pedig azt, hogy az akkumulátorok gyártási technológiájára és belsõ, mûszaki felépítésére, a felhasznált anyagok minõségére vonatkozó adatokat - amennyiben azokat a gyári katalógus nem tartalmazza - gyártómûvi nyilatkozattal kell megadni.<br>
Az ajánlattevõk mûszaki alkalmassága igazolásaként ajánlatkérõ a felhívásban elõírta legalább 1, a megajánlott termék(ek) szerzõdéses teljesítésére vonatkozó konkrét referencialevél csatolását az ellenszolgáltatás összegének és a teljesítés idejének megjelölésével. A 11. b) pontban kikötötte, hogy alkalmatlan a szerzõdés teljesítésére az az ajánlattevõ, akinek ilyen referencialevele nincs.<br>
A szeptember 5-i ajánlattételi határidõre a kérelmezõk, valamint az UNIX-Trade Kft., az Elektropower Kft., a Car-Ker Kft., a Láng Kft. és az Erka-Schlosser Kft. nyújtottak be ajánlatot. Ajánlatkérõ az október 3-án tartott eredményhirdetésen a kérelmezõ I. ajánlatát hirdette ki nyertesnek az I termékcsoport 2., 3., 4., 5., 6., 7., 9. és 10. tételeire, valamint a II. termékcsoport 2., 3., 4., 5., 7., 8., 10., 12., 13., 15., 16., 17., 18., 19. és 20. tételeire, a kérelmezõ II.-t pedig az I. és II. termékcsoport további tételeire. A második legkedvezõbb ajánlattevõnek a kérelmezõ I. által nyert tételekre a kérelmezõ II.-t, a kérelmezõ II. által nyert tételekre a kérelmezõ I.-et hirdette ki.<br>
Kérelmezõ I. október 15-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását, ajánlatkérõnek a kérelmezõ II. nyertességére vonatkozó eljárást lezáró döntése megsemmisítését; valamint kérelmezõ II. eltiltását a közbeszerzési eljárásban való részvételtõl. Kérelmét azzal indokolta, hogy álláspontja szerint kérelmezõ II. kirívóan magas, 48 havi garanciát vállalt, a garanciális kötelezettsége teljesítését a Ptk. 248. § (3) bekezdésébe ütközõen feltételhez kötötte.<br>
Kérte annak tisztázását is, hogy a kérelmezõ II. által ajánlott akkumulátor milyen technológiával készült, ugyanis a kérelmezõ II. képviselõjétõl kapott információ szerintivel nem készülhetett. Ezen kérelmétõl azonban a jogorvoslati eljárásban tartott tárgyaláson elállt.<br>
A Döntõbizottság a D.643/5/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ írásbeli és a tárgyaláson elõadott észrevételében kérte a jogorvoslati kérelem elutasítását.<br>
A kérelmezõ II.-nek a közbeszerzési eljárásból való kizárására vonatkozó kérelemre közölte, hogy kérelmezõ I. nem jelölte meg, hogy ezen kérelmét a Kbt. mely rendelkezésére alapítja.<br>
A garanciális idõtartammal kapcsolatban elõadta, hogy az ajánlott termékek élettartama 6 év, ehhez képest nem túlzott a 48 hónapos - 4 éves - garancia. E kötelezettségvállalás feltétele nem ütközik a Ptk.-nak a kérelmezõ I. által hivatkozott rendelkezésébe, ugyanis az abban állt, hogy évenként, az ajánlatkérõ által kívánt helyen térítésmentesen felülvizsgálatot kíván végezni kérelmezõ II. az általa leszállított termékekre nézve.<br>
Kérelmezõ II. október 27-én terjesztette elõ jogorvoslati kérelmét, melyben kérte a kérelmezõ I. ajánlata érvénytelenségének megállapítását.<br>
Kérelmét azzal indokolta, hogy az október 27-én eszközölt iratbetekintés során meggyõzõdött arról, hogy kérelmezõ I. az általa ajánlott Exide márkanevû akkumulátor típusát nem adta meg ajánlatában, valamint nem csatolt saját referenciát ezen márkanevû akkumulátorokra. A tárgyaláson ezen utóbbi állítását akként pontosította, hogy a referencialevelek nem a jelen közbeszerzési eljárásban megajánlott, szárazon töltött kivitelre vonatkoznak.<br>
Ajánlatkérõ észrevételében elsõdlegesen elkésettség miatt kérte a kérelmezõ II. jogorvoslati kérelmének elutasítását. Közölte, hogy az iratbetekintés során kérelmezõ II. nem jutott - mert nem juthatott - semmi olyan új információhoz, amit ne tudott volna már az eredményhirdetéskor, illetve az összegzés kézhezvételekor is. Érdemben elõadta, hogy a kérelmezõ I. ajánlatához gyári katalógust csatolt, hiánypótlásként pedig megjelölte, hogy az általa megajánlott termékek a katalógus mely ETN-számának, azaz milyen típusának felelnek meg. Kérelmezõ I. három referencialevelet csatolt ajánlatához; az Ikarusbus Rt.-tõl, a Family Frost Kft.-tõl és a Luxtur Kft.-tõl származót.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelme megalapozatlan, a kérelmezõ II. jogorvoslati kérelme részben megalapozott.<br>
Kérelmezõ I. kifogásolta a kérelmezõ I. által ajánlott garancia mértékét, valamint a vállalt garanciális kötelezettség feltételhez kötését.<br>
A Döntõbizottság elfogadta ajánlatkérõ álláspontját, miszerint 6 éves élettartamú termék esetében nem lehetetlen, legfeljebb az ajánlattevõ számára jelentõs kockázattal járó vállalás a 4 éves garancia. Az ajánlattevõ saját üzleti kockázata terhére olyan mértékû kötelezettséget vállal, amelyet gazdaságilag a nyertesség esélye még ellensúlyozni bír számára. Ajánlatkérõnek az ajánlat alapján megkötött szerzõdés alapján módja van kikényszeríteni a kötelezettség teljesítését, számára tehát semmiképpen nem jelent hátrányt a vállalás esetleges túlzott mértéke.<br>
Ajánlatkérõ számára nem jelentett hátrányt a kérelmezõ II. által a garanciális kötelezettség teljesítéseként kikötött feltétel sem. Kérelmezõ II. a 4 éves garanciát olyan feltétellel vállalta, hogy évenként felülvizsgálja az akkumulátorok állapotát. A felülvizsgálatot nyilvánvalóan azért kívánja végezni, hogy egyrészrõl kiszûrhesse a meghibásodásokra vezetõ belsõ tényezõket, megelõzhesse az akkumulátorok idõ elõtti elhasználódását, elvégezhesse a szükséges javításokat, másrészrõl feltárhassa azokat a helyzeteket, amikor a hiba oka a teljesítés után keletkezett. Mindezek által a kicserélési kötelezettsége bekövetkezését kívánja a minimálisra csökkenteni. Ez a feltétel nem ellentétes a Ptk.-nak a garanciára vonatkozó rendelkezéseivel. Miután pedig a felülvizsgálatot az ajánlatkérõ által megjelölt helyen, saját költségére vállalta végezni, a feltétel nem jelentett ajánlatkérõ számára sem hátrányt.<br>
A Döntõbizottság megállapította, hogy a kérelmezõ II. garanciavállalásának mértéke és az ennek teljesítésére vonatkozó feltétel nem érvénytelenségi és nem a közbeszerzési eljárásban való részvételbõl eltiltási ok, ezért a kérelmezõ I. jogorvoslati kérelmét megalapozatlanság címén elutasította.<br>
A kérelmezõ II. sérelmezte, hogy ajánlatkérõ érvényesnek minõsítette a kérelmezõ I. ajánlatát annak ellenére, hogy abban nem került megjelölésre az Exide márkanevû akkumulátor típusa.<br>
A Döntõbizottság megvizsgálta a kérelmezõ I. ajánlatát és a következõket állapította meg:<br>
A kérelmezõ I. Exide gyártmányú akkumulátorokat ajánlott. A dokumentáció a megajánlott termékekre a megadott típusokat teljesítmény szerinti felsorolással írta elõ megadni. A kérelmezõ I. ajánlatában az I. és II. fajta szerinti termékek névleges feszültségét, kapacitását és indító áramértékét adta meg. Az ajánlat tartalmazta az Exide GmbH kereskedelmi katalógusát, az ETN (Európai Termékjegyzék Szám) számokkal. Az ajánlatkérõ hiánypótlás keretében biztosította a katalógus szerinti számok beazonosítóságának pótlását az ajánlott termékek teljesítmény (feszültség, kapacitás) szerinti összetartozása érdekében. (Az egyes ajánlattevõknek biztosított hiánypótlási jegyzéket valamennyi ajánlattevõnek megküldte.) A kérelmezõ I. az egyes termékek beazonosíthatósága érdekében összerendelten felsorolta az ajánlott akkumulátor feszültségét, kapacitását és az ETN-számokat is megadta. A szárazon töltött akkumulátorok ajánlatkérõ igényeinek való megfelelõségét a gyártó technológiai leírása tartalmazza. Ezen termékeknek külön típusa, fantázianeve nincs. Kérelmezõ I. a tárgyaláson úgy nyilatkozott, hogy az ajánlatához csatolt kereskedelmi katalógus nem tartalmazza az általa ajánlott akkumulátorokat, mivel ezek nincsenek kereskedelmi forgalomban.<br>
A Döntõbizottság a technológiai leírásból megállapította, hogy az normál és fokozott igénybevételû; szárazon töltött kezelésmentes akkumulátorokra vonatkozott: A dokumentáció típusmegjelölésként a mûszaki specifikáció szerint elõírt feszültség és kapacitás megjelölését írta elõ, külön típusnév megadását nem.<br>
A Döntõbizottság álláspontja szerint az ajánlatból meg lehetett állapítani, hogy a kérelmezõ I. milyen akkumulátorokat ajánlott. A típusnév-megnevezés hiánya - mivel ennek megadása nem volt kötelezõ, és mivel ilyen a kérelmezõ I. nyilatkozata szerint nincs is - nem okozta az ajánlat érvénytelenségét.<br>
A Döntõbizottság ezért a jogorvoslati kérelmet ebben a részében elutasította.<br>
Kérelmezõ II. további érvénytelenségi okként a tárgyaláson kiegészített kérelmében sérelmezte, hogy a kérelmezõ I. által csatolt referenciából nem állapítható meg, hogy azok nyitott (szárazan töltött), vagy zárt, gyárilag savazott termékre vonatkoznak-e.<br>
A Döntõbizottság megvizsgálta a kérelmezõ I. referencialeveleit és megállapította, hogy egyrészt az Osztrák Szövetségi Vasutak referenciákról szóló levele nem a kérelmezõ I. szállításait igazolta, másrészt az Ikarusbus Rt., a Luxtur Kft. és a Family Frost Kft. által kiállított referencialevelek egyikébõl sem volt megállapítható, hogy azok a szárazon töltött, kezelést nem igénylõ akkumulátorok szállítására vonatkoznak.<br>
Kérelmezõ I. a tárgyaláson elismerte, hogy az általa teljesített szállításokat igazoló referencialevelek közül csak a Luxor Kft. levelében felsorolt 3 szállítás egyike, a 177 db 225 Ah típusú akkumulátor szárazon töltött kivitelû (azaz a jelen beszerzés tárgya szerinti), az igazolás szövegébõl azonban még ez sem állapítható meg, õ is csak ismeretei alapján állíthatja ezt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlatkérõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételnek nem megfelelõ ajánlat érvénytelen. Az 52. § (1) bekezdése alapján az ilyen ajánlatot ajánlatkérõnek érvénytelenné kell nyilvánítania. Az 59. § (1) bekezdése értelmében az eljárás nyertese csak érvényes ajánlat lehet.<br>
A Döntõbizottság megállapította, hogy a kérelmezõ I. nem igazolta a kiírásnak megfelelõen a referenciáit, ezért a kérelmezõ I. ajánlata érvénytelen. Ajánlatkérõ azáltal, hogy nem nyilvánította érvénytelennek a kérelmezõ I. ajánlatát, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését. Ajánlatkérõ ezen ajánlat nyertessé minõsítésével az 52. § (1) bekezdésére tekintettel megsértette az 59. § (1) bekezdését is. A Döntõbizottság ezért megsemmisítette ajánlatkérõnek azon döntését; ami a kérelmezõ I. nyertességére vonatkozott. (Így értelemszerûen a kérelmezõ I. nem lehet a kérelmezõ II. által nyert termékeket illetõen a második legkedvezõbb ajánlatot tevõ sem.)<br>
A Döntõbizottság nem fogadta el ajánlatkérõnek a kérelmezõ II. kérelmének elkésettségére vonatkozó védekezését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. Kétségtelen, hogy a jogsértõ esemény, a kérelmezõ I. ajánlata érvényessé, illetve egyes termékekre nyertessé nyilvánításának ténye az eredményhirdetéskor, 2001. október 3-án jutott a kérelmezõ II. tudomására. Sem az eredményhirdetésen, sem az összegzésben azonban nem kerültek ismertetésre olyan adatok, amelyekbõl kérelmezõ II. tudomást szerezhetett volna arról, hogy kérelmezõ I. a kiírásnak nem megfelelõ referenciákat csatolt. Kérelmezõ II. a kérelmezõ I. referencialeveleit az október 27-én történt iratbetekintés során ismerte meg, ugyanezen a napon elõ is terjesztette a jogorvoslati kérelmét. A kérelmet tehát kérelmezõ II. a tizenöt napos szubjektív határidõn és a kilencvennapos objektív határidõn belül terjesztette elõ, így az nem minõsül elkésettnek.<br>
A Döntõbizottság nem fogadta el ajánlatkérõ érvelését azon részében sem, hogy a kérelmezõ II. iratbetekintés során "nem is juthatott" addig nem ismert tények birtokába. A <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>rendelkezései értelmében az ajánlattevõ nem élt a referencialevelekre nézve az üzleti titokká nyilvánítás lehetõségével. Ezzel egyébként is csak akkor élhetett volna, ha ehhez méltányolható érdeke fûzõdik.<br>
A kérelmezõ I. nyertességére vonatkozó döntés megsemmisítésére tekintettel a Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglaltakra, miszerint: "Ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. november 19.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
