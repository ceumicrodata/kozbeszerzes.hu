<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5771)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: 345/10/2001.<br>
<br>
Tárgy: a KAS '94 Építõipari, Kereskedelmi és Szolgáltató Kft. jogorvoslati kérelme Budapest Fõváros XIII. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (továbbiakban Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KAS '94 Építõipari, Kereskedelmi és Szolgáltató Kft.-nek (2100 Gödöllõ, Grassalkovics A. u. 47., továbbiakban kérelmezõ) Budapest Fõváros XIII. Kerületi Önkormányzat (1139 Budapest, Béke tér 1. sz., továbbiakban ajánlatkérõ) "négy önkormányzati létesítményben homlokzati nyílászárók cseréje" tárgyú közbeszerzési eljárása miatt elõterjesztett jogorvoslati kérelmének részben helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a>.(6) bekezdését, ezt meghaladóan a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a határozat kézbesítésétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat, ezt meghaladóan a felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. április 4-ei 10. számában (2219) tette közzé – nyílt eljárásra – ajánlati felhívását négy önkormányzati létesítményben homlokzati nyílászárók cseréjére.<br>
A négy önkormányzati létesítmény a következõ:<br>
<br>
1. Budapest XIII., Kassák u. 17. sz. alatti óvoda,<br>
<br>
2. Budapest XIII., Vizafogó sétány 2. sz. alatti általános iskola,<br>
<br>
3. Budapest XIII., Rozsnyai u. 1–3. sz. alatti Láng Mûvelõdési Központ,<br>
<br>
4. Budapest XIII., Vizafogó sétány 4. sz. alatti óvoda.<br>
Ajánlatkérõ részajánlat tételét lehetõvé tette. Létesítményenként határozta meg az ajánlati felhívás 4. pontjában a teljesítés végsõ határidejét. A felhívás 16. pontjának kilencedik francia bekezdésében tájékoztatta az ajánlattevõket, hogy az 1–3 létesítmény esetén 2001. június 18-án, míg a 4. létesítmény esetén 2001. július 23-án adja át a munkaterületet. Részletesen meghatározta az ajánlattevõkkel szemben támasztott pénzügyi, gazdasági és mûszaki alkalmasság igazolására kért adatokat és tényeket.<br>
Az ajánlati felhívás 13. a) pontjában az ajánlatok elbírálásának szempontjaként az összességében legelõnyösebb ajánlat szempontját jelölte meg. A 13. b) pontban a részszempontokat és a súlyszámokat az alábbiak szerint határozta meg:<br>
részszempontok	súlyszámok<br>
– ajánlati ár	0,60<br>
– kötelezõ mértéken felüli garanciális és szavatossági kötelezettségvállalás	0,10<br>
– teljesítési határidõ	0,20<br>
– az ajánlati dokumentációban kikötött késedelmi kötbérnél magasabb kötbér vállalása	0,10<br>
Az értékelés során részszempontonként az adható pontszámot 1–100-ig állapította meg.<br>
Ajánlatkérõ ajánlati dokumentációt készített, ez tartalmazza a vállalkozási szerzõdéses blankettát is. A részletes feltételek szerint a szerzõdést kitöltve és cégszerû aláírással kell benyújtani, több melléklet csatolását is elõírta ajánlatkérõ, azonban magasabb késedelmi kötbér vállalására külön mellékletet, nyilatkozatot nem készített ajánlati dokumentációban.<br>
A vállalkozói szerzõdéses blanketta 56. pontja tartalmazza a kötbérfizetési kötelezettségre vonatkozó rendelkezéseket. Ebben késedelmi kötbér minimumként a teljesítési véghatáridõre 100 000 Ft/napot, míg az utó-felülvizsgálati eljáráson megállapított garanciális munkák határidejének elmulasztására 40 000 Ft/napot határozott meg. Késedelmi kötbér maximumot nem állapított meg az ajánlatkérõ. Lehetetlenülés esetére a meghiúsulási kötbért a teljes vállalkozói díj bruttó értéke 10%-ában állapította meg. Az 57. pont értelmében a meghiúsulás abban az esetben állapítható meg, ha a teljesítési véghatáridõ napjától számított 30. napon az ajánlattevõ nem igazolta a teljesítést. Az 58. pontban kellett az ajánlattevõknek a teljesítési határidõre a "kötbérköteles befejezési határidõ"-re a konkrét ajánlatukat megtenni. Ajánlatkérõ a 62. pontban lehetõvé tette az elõteljesítést.<br>
Az ajánlattételi határidõ lejártáig – 2001. május 15-ig – négy ajánlattevõ – a kérelmezõ, a Terbau Kft., a Toma-Bau Rt. és a Nyír-Komplett Kft. nyújtotta be ajánlatát. A kérelmezõ mind a négy létesítmény vonatkozásában tett ajánlatot, míg a többi ajánlattevõ az 1. 2. és 4. számú létesítményre.<br>
A kérelmezõ "VÉLEMÉNYELTÉRÉSI KÖZÖS NYILATKOZAT" címû okiratot csatolt vállalkozási szerzõdési blankettához.<br>
Ebben a szerzõdési blanketta 56. a) és b) pontja helyett újat fogalmazott meg. Egyrészt szigorította magára nézve a késedelmi kötbérvállalást, az érdekkörében keletkezett okból bekövetkezett késedelem esetére is kiterjesztette a vállalását. Másrészt a teljesítési véghatáridõ vonatkozásában 120 000 Ft/napra emelte fel kötbér összegét, azzal, hogy a szerzõdés bruttó értéke 10%-ában maximálta késedelmi kötbérvállalását. Az utó-felülvizsgálatot követõ garanciális munkák határidejét biztosító késedelmi kötbér napi összegét 50 000 Ft-ra emelte fel, azzal, hogy ebben az esetben 500 000 Ft-ban maximálta a késedelmi kötbér összegét.<br>
A szerzõdési blanketta 58. pontjához pedig az alábbi kiegészítést fûzte:<br>
"Határidõ szempontjából vis maiornak tekintendõ, ha az idõjárás tartósan akadályozza, vagy lehetetlenné teszi a munkavégzést (pl. tartós esõzés miatt a régi ablak nem bontható ki, mert a csapó esõ okozta beázással, károsodna a belsõ tér).<br>
Ajánlatkérõ 2001. május 25-én hirdette ki az eljárást lezáró döntését. Érvénytelennek nyilvánította a kérelmezõ és a NYÍR-KOMPLETT Kft. ajánlatát mind a négy létesítmény vonatkozásában, a Terbau Kft.-nek a 2. létesítményre vonatkozó részajánlatát és a Toma-Bau Rt.-nek a 4. létesítményre vonatkozó részajánlatát. Az 1. létesítmény vonatkozásában nyertesnek a Terbau Kft.-t, a második legkedvezõbb ajánlatot tevõnek pedig a Toma-Bau Rt.-t hirdették ki. A 2. létesítmény vonatkozásában a Toma-Bau Rt.-t, míg 4. létesítmény vonatkozásában a Terbau Kft.-t hirdették ki nyertesnek. A 3. létesítmény vonatkozásában megállapították az eljárás eredménytelenségét, mivel egyedüli ajánlattevõ a kérelmezõ volt és az õ ajánlatát érvénytelennek nyilvánították.<br>
A kérelmezõ vonatkozásában az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §.</a> (2) bekezdés d) pontját jelölte meg az érvénytelenség okának. Ajánlatkérõ az érvénytelenné nyilvánítást azzal indokolta, hogy a kérelmezõ a vállalkozási szerzõdés feltételeit véleményeltéréssel fogadta el, amelyre sem a Kbt. szabályai, sem ajánlatkérõ nem hatalmazta fel. Utalt továbbá arra, hogy tartalmilag is elfogadhatatlan a kötbérkorlát beállítása, valamint a vis maiorról történõ rendelkezés.<br>
A kérelmezõ 2001. május 31-én nyújtotta be jogorvoslati kérelmét. A tárgyaláson véglegesített jogorvoslati kérelmében elsõdlegesen kérte ajánlatkérõ eljárást lezáró döntésének megsemmisítését. Ideiglenes intézkedésként a szerzõdéskötés megtiltása iránt terjesztett elõ kérelmet.<br>
Álláspontja szerint ajánlata nem érvénytelen. Ajánlatkérõ nem biztosított külön helyet a magasabb késedelmi kötbér vállalására, így a külön nyilatkozattételi formát, illetve annak megnevezését nem kifogásolhatja. Ebben magasabb napi összegû késedelmi kötbérre tett ajánlatot. A kötbér maximális mértéke és az 58. ponthoz fûzött kiegészítés a kötbérvállalás feltételeire vonatkozik. Álláspontja szerint a kötbér maximális mértékének a meghatározása szükséges és általános gyakorlat, hiszen nem növekedhet a végtelenségig. A 10%-os maximális kötbér tartalmilag sem kifogásolható, hiszen maga az ajánlatkérõ is ebben határozta meg a súlyosabb esetre, a lehetetlenülésre a kötbér mértékét. A másik, az 500 000 Ft-os kötbérmaximum vonatkozásában szintén a méltányos megállapításra hivatkozott, ugyanis az ajánlatkérõ által az egyéves utó-felülvizsgálatig visszatartott összeghez viszonyítottan megduplázta az esetlegesen szankcionálható késedelmes napok számát.<br>
Álláspontja szerint, mivel a Medárd-napi idõszak után kell kibontott nyílászárók mellett munkát végezni – rövid, kötbérrel biztosított határidõvel –, szükséges egy esetleges tartós esõzés esetére elõre tisztázni, hogy emiatt nem érheti hátrány a teljesítési határidõ vonatkozásában. Lehetséges, hogy a tartós esõzés még nem vis maior, õ csak az esetleges külsõ, természeti körülményeket jelölte meg, amelyek a munkavégzést tartósan hátráltathatják és a kiegészítése a teljesítési határidõre vonatkozott.<br>
Az 1. számú létesítmény vonatkozásában arra hivatkozott, hogy ajánlatkérõ nem az elbírálási szempontok alapján végezte az értékelést. A Toma-Bau Kft. az ajánlatkérõ által megadott munkaterület-átadástól – 2001. június 18-tól – kezdõdõen határozta meg a teljesítési határidõt, végsõ idõpontnak 2001. július 12-ét jelölte meg. Ezzel szemben a nyertes Terbau Kft. nem a munkaterület átadásától, hanem késõbbi idõponttól 2001. július 2-tól kezdi a munkavégzést és 2001. július 19-ben jelölte meg a teljesítési határidõt. Ajánlatkérõ értékelési szempontként a teljesítési határidõ határozta meg. Így nem helyes azon értékelése, hogy a rövidebb átfutási idõre hivatkozással a Terbau Kft. részére adta a maximális pontszámot, mivel a Toma-Bau Rt. teljesítési határideje a korábbi.<br>
Kérelmezõ hivatkozott arra, hogy nem helyes az ajánlatkérõ pontozásos rendszere, mivel a legjobb ajánlat kap 100 pontot és két pályázó esetén, a második, mint gyengébb csak 1 pontot.<br>
Kifogásolta továbbá, hogy csak az eljárást lezáró döntés kihirdetésekor tájékoztatták az érvénytelenné nyilvánításról és nem korábban, valamint hogy a jegyzõkönyvben nem rögzítették a már akkor megtett – az esetleges jogorvoslatra vonatkozó – nyilatkozatait.<br>
Ajánlatkérõ – a tárgyaláson módosított észrevételében – a kérelmezõ jogorvoslati kérelmének, mint alaptalannak az elutasítását kérte és annak megállapítását, hogy ajánlatkérõ közbeszerzési eljárása nem volt jogsértõ.<br>
Álláspontja szerint a kérelmezõ ajánlata nem felelt meg az ajánlati dokumentációnak, mert a vállalkozási szerzõdéses blankettát véleményeltérési nyilatkozattal látta el. A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §-</a>a értelmében pedig maga az ajánlatkérõ is csak az ajánlattételi határidõ lejártáig módosíthatja az ajánlati feltételeket. Az ajánlattevõ pedig csak az ajánlati felhívásnak, dokumentációnak megfelelõen nyújthatja be az ajánlatát. Ebben a körben utalt még a Kbt. 73. §-ára, amely szigorú korlátok között teszi lehetõvé a közbeszerzési eljárás eredményeként megkötött szerzõdések módosítását.<br>
Ajánlatkérõ elõadta, hogy nem önmagában a "véleményeltérési" megnevezés miatt nyilvánította érvénytelennek kérelmezõ ajánlatát. Ez csak formai kérdés. A kérelmezõ nyilatkozata tartalmi módosítását jelentette az ajánlati dokumentációnak. Álláspontja szerint, az ajánlattevõ csak magasabb napi kötbérösszegre tehetett volna ajánlatot, kötbérmaximumra, mint abszolút korlátra már nem. Egyébként sem tekinthetõ méltányosnak ajánlata a többi ajánlattevõ esetében késedelmi kötbér mindaddig emelkedik, amíg a lehetetlenülés be nem következik, ez az igazi végsõ korlátja a késedelmi kötbérnek az ajánlati dokumentáció szerint.<br>
Azt elismerte, hogy tévedésbõl maradt ki az ajánlati dokumentációból, a kedvezõbb késedelmi kötbér vállalására vonatkozó nyilatkozat megtételére a melléklet készítése.<br>
Ajánlatkérõ álláspontja szerint az ajánlatok elbírálása során alkalmazott pontozása megfelel a Kbt. elõírásainak, 1–100-ig határozta meg az adható pontszámokat és ezen határok között értékelte az ajánlatokat.<br>
Az 1. sz. létesítmény vonatkozásában szintén helyesen értékelt.<br>
Ajánlatkérõ elõadta, hogy számára kedvezõbb, ha a munkát rövidebb idõtartam alatt végzik el, így adott az egyébként késõbbi befejezési határidejû Terbau Kft. részére maximális pontszámot.<br>
Ajánlatkérõ álláspontja szerint az eredményhirdetési jegyzõkönyvet szabályosan készítette el.<br>
A Döntõbizottság ideiglenes intézkedést nem alkalmazott, mert elrendelésének a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott feltételei nem álltak fenn.<br>
A Döntõbizottság a kérelmezõ jogorvoslati kérelmének – ajánlata érvénytelenségének megállapítását kifogásoló részét – az alábbi indokok alapján alaptalannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint:<br>
"Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmazni kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Míg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ az értékelési részszempontok között meghatározta, az ajánlati dokumentációban kikötött késedelmi kötbérnél kedvezõbb kötbér vállalását. Így a késedelmi kötbérre lehetõvé tette ajánlattevõk részérõl vállalási nyilatkozat megtételét.<br>
Azonban – nem vitásan – erre szolgáló mellékletet ajánlatkérõ nem készített, illetve ennek megtételét a szerzõdéses blankettában vagy más szabályozott módon nem biztosította. E tárgyban sem a kérelmezõ, sem más ajánlattevõ tájékoztatást nem kért.<br>
Így önmagában a késedelmi kötbérvállalásnak véleményeltérési nyilatkozat formájában történõ megtétele a kérelmezõ által, alappal nem kifogásolható az ajánlatkérõ részérõl.<br>
Az ajánlatkérõ magasabb kötbér vállalását tette lehetõvé. A kötbérvállalás több feltételre kiterjedõ nyilatkozat, többek között vonatkozhat a kötbér alapjára, napi összegére, százalékos mértékére, maximális mértékére. Így mivel a kérelmezõ nyilatkozata a késedelmi kötbér feltételeire vonatkozott – a Döntõbizottság álláspontja szerint –, ez nem tekinthetõ érvénytelenséget megalapozó oknak. Csak a sok feltétel összességében történõ értékelése alapján dönthetõ el, hogy a konkrét kötbérajánlat, mennyiben kedvezõ, illetve kedvezõtlenebb.<br>
A Döntõbizottság, a kérelmezõnek a vállalkozási blankettaszerzõdés 58. pontjához fûzött kiegészítése vonatkozásában találta helyesnek az érvénytelenné nyilvánítást. Ajánlatkérõ ebben az esetben nem tette lehetõvé ajánlattevõk részére további vállalás, illetve nyilatkozat megtételét. Így a Kbt. hivatkozott 43. § (1) bekezdése értelmében ajánlatevõk csak a közzétett felhívásnak és a megvásárolt dokumentáció elõírásának megfelelõen nyújthatták be ajánlatukat. Ezen közbeszerzési szabály jelentõsége éppen az, hogy a számos ajánlattevõ azonos feltételek mellett vegyen részt a közbeszerzési eljárásban, biztosítja többek között az esélyegyenlõség elvét is. A kérelmezõ az 58. ponthoz fûzött kiegészítésével megsértette a Kbt. 43. § (1) bekezdését, így ajánlata a Kbt. 52. § (2) bekezdés d) pontja értelmében érvénytelen. A Döntõbizottság megjegyzi, hogy önmagában sem szerencsés a vis maior megjelölés, illetve a tartós esõzés, mint kategória használata pedig szintén nem általánosan elfogadott a vállalkozási szerzõdésekben.<br>
A Döntõbizottság nem találta alaposnak kérelmezõnek az érvénytelenség közlésének idõpontjára vonatkozó kifogását.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Az érvénytelenség megállapításának, megállapíthatóságának kezdõidõpontja az ajánlatok felbontása. Míg a záró idõpontja a Kbt. 55. § (1) és (2) bekezdése értelmében az eredményhirdetési idõpont. Így az ajánlatkérõ nem sértette meg a Kbt. rendelkezéseit, a törvényben szabályozott idõtartamon belül megtörtént az érvénytelenség megállapítása.<br>
A Döntõbizottság nem találta megalapozottnak a kérelmezõ jogorvoslati kérelmének ajánlatkérõ által az értékelés során alkalmazott pontozásra vonatozó részét.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja értelmében az ajánlatkérõ az ajánlati felhívásban köteles meghatározni az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
Ajánlatkérõ az ajánlati felhívása 13. b) pontjában az adható pontszámot részszempontonként 1–100-ig állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
Ajánlatkérõ a felhívásban meghatározott ponthatárok között végezte az értékelést, így a Kbt. szabályainak megsértése nem állapítható meg.<br>
A Döntõbizottság a kérelmezõ jogorvoslati kérelmét az 1. sz. létesítményre tett – az ajánlatkérõ által érvényesnek minõsített – ajánlatok értékelésére vonatkozó részében ítélte alaposnak.<br>
Ajánlatkérõ az ajánlati felhívás 13. b) pontjában a teljesítési határidõt jelölte meg értékelési részszempontként.<br>
A teljesítési határidõre az egyes ajánlattevõknek a vállalkozási szerzõdés blanketta 58. pontjában kellett ajánlatot tenni. A teljesítési határidõt ebben a pontban maga az ajánlatkérõ így határozta meg:<br>
"Kötbérköteles befejezési határidõ, mely egyben az eredményesen lezárult hiba- és hiánymentes mûszaki átadás-átvétel, a mûszaki átadás-átvételi jegyzõkönyv lezárásának a napja."<br>
A Terbau Kft. 2001. július 19-re, míg a Toma-Bau Rt. 2001. július 12-re, mint teljesítési határidõre tett ajánlatot ebben a pontban. A teljesítési határidõ vonatkozásában a Toma-Bau Rt. ajánlata egyértelmûen kedvezõbb, mivel az a korábbi. Ajánlatkérõ ezzel szemben a Terbau Kft. részére adott ezen részszempontnál maximális pontszámot, arra hivatkozással, hogy számára kedvezõbb a kivitelezés rövidebb idõtartamon belüli végrehajtása. Az ajánlatkérõ ezzel megsértette a Kbt. fentiekben hivatkozott 55. § (6) bekezdését, mivel értékelése során nem az általa meghatározott részszempontot, a teljesítési határidõt, hanem átfutási idõt (rövidebb idõtartam alatt végzi el a munkát) vette figyelembe. Amennyiben ajánlatkérõ ezt a szempontot is figyelembe akarta venni az értékelése során, úgy azt elõzetesen, mint értékelési részszempont az ajánlati felhívásban kellett volna közzé tennie.<br>
A Döntõbizottság álláspontja szerint nem követett el súlyos jogsértést ajánlatkérõ azzal, hogy a kérelmezõnek esetleges jogorvoslatra vonatkozó nyilatkozatát nem foglalta az eredményhirdetési jegyzõkönyvbe.<br>
A Kbt. részletesen szabályozza a jogorvoslat benyújtásának feltételeit (pl.: benyújtásának határideje) és jogkövetkezmény csak a szabályosan és a Döntõbizottságnál benyújtott jogorvoslathoz fûzõdik. Így a kérelmezõt joghátrány nem érte.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban meghatározott hatáskörében eljárva a Kbt. 88. § (1) bekezdés d) pontja alapján megállapított ajánlatkérõ jogsértését, ezt meghaladóan pedig a kérelmezõ jogorvoslati kérelmét a Kbt. 88. § (1) bekezdés a) pontja alapján elutasította.<br>
A Döntõbizottság mellõzte a bírság kiszabását tekintettel arra, hogy a jogsértés az értékelés érdemi helyességét nem befolyásolta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. június 27.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>