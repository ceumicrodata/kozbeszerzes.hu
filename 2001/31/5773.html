<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5773)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.307/11/2001.<br>
<br>
Tárgy: a LACUNA Kft. jogorvoslati kérelme Fonyód Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a LACUNA Építõipari Kereskedelmi és Szolgáltató Kft. (8330 Sümeg, Hunyadi u. 2., a továbbiakban: kérelmezõ) jogorvoslati kérelmét, amelyet Fonyód Város Önkormányzata (8640 Fonyód, Fõ út 19., a továbbiakban: ajánlatkérõ, nevében és megbízásából eljárt a Vagyon és Településgazdálkodási Kht., 8640 Fonyód, Fõ út 19., a továbbiakban: megbízott) "Fonyód, Szent István út 63. sz. alatti meglévõ épület átalakítása, magastetõ ráépítése, 2 db üzlet és 9 db lakás kialakítása, a meglévõ közmûcsatlakozás változatlanul hagyása" mellett tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívása a Közbeszerzési Értesítõ (K. É.) 12. számában 2001. március 21-én jelent meg; mely szerint vállalkozási szerzõdés keretében ajánlatokat kért be az ajánlati felhívás 3. a) pontjában, illetve a dokumentációban megjelölt beszerzési tárgyra. A dokumentációt a megbízott bocsátotta az ajánlattevõk rendelkezésére. A dokumentáció tervezõi költségvetést tartalmazott.<br>
Az ajánlattételi határidõ 2001. május 2-a volt, mely határidõre ajánlatot nyújtott be a kérelmezõn kívül még három ajánlattevõ.<br>
A közbeszerzési eljárás eredményhirdetésére 2001. május 10-én került sor, ahol ajánlatkérõ megállapította, hogy összességében a Vákisz Rt. tette a legkedvezõbb ajánlatot. Második helyezettet ajánlatkérõ nem nevezett meg.<br>
Schmidt Zoltán építési vállalkozó és az Egerszegi Tanép Kft. ajánlatát érvénytelennek nyilvánította az ajánlatkérõ.<br>
A kérelmezõ 2001. május 15-én nyújtotta be jogorvoslati kérelmét, melyben sérelmezte, hogy az ajánlati felhívás nem tartalmazta a helyszíni bejárás és a konzultáció lehetõségét, hogy ajánlatkérõ nem adott részletes ajánlati kiírást és dokumentációt, hogy a tervdokumentáció mûszaki leírásai nem részletesek, költségvetési kiírást a gépészeten kívül nem tartalmazott. Sérelmezte továbbá, hogy az ajánlatok bontásáról a helyszínen jegyzõkönyv nem készült, továbbá az ajánlatok bontására nem az ajánlati felhívásban megjelölt idõpontban került sor. Az eredményhirdetésrõl jegyzõkönyvet ajánlattevõ nem kapott, ezért nem biztosította az esélyegyenlõséget az ajánlatkérõ a közbeszerzési eljárásban.<br>
Kérte a Döntõbizottság ideiglenes intézkedését, mégpedig a szerzõdéskötés megtiltását, valamint azt, hogy a Döntõbizottság semmisítse meg az ajánlatkérõ eljárást lezáró döntését.<br>
Ajánlatkérõ érdemi ellenkérelmében a jogorvoslati kérelem elutasítását kérte, hivatkozott arra, hogy kötelezõ jelleggel helyszíni konzultációt nem tartott az ajánlattevõknek, viszont a dokumentáció átadásakor közölte valamennyi ajánlattevõ képviselõjével, hogy amennyiben igényt tartanak rá, úgy a helyszint elõzetes telefonegyeztetést követõen megmutatja a számukra. Ezzel a lehetõséggel a nyertes és még egy ajánlattevõ élt is, számukra a helyszínt megmutatta, viszont a helyszíni bejárásról a többi érdekelt ajánlattevõt nem értesítette.<br>
Elõadta továbbá, hogy az ajánlatok bontására az ajánlati felhívásban megjelölt idõpontban került sor. A polgármester úr köszöntõjével kezdte az ajánlatok bontását. A kiviteli tervdokumentáció álláspontja szerint megfelelt az 1/1996. KTM rendeletnek.<br>
Elõadta továbbá, hogy az ajánlatok értékelésének szakaszában két ajánlattevõ ajánlatát érvénytelennek nyilvánította és kizárta a további értékelésbõl, valamint az eljárásról készült összegzést a közbeszerzési törvényben biztosított ötnapos határidõn belül megküldte az ajánlattevõknek.<br>
A Döntõbizottság ideiglenes intézkedésként a jogorvoslati eljárásban a szerzõdéskötést megtiltotta.<br>
Az egyéb érdekelt ajánlattevõk részérõl az Egerszegi Tanép Kft. tett írásbeli észrevételt a jogorvoslati eljárásban, melyben támogatta a jogorvoslati kérelemben foglaltakat.<br>
A Döntõbizottság a beszerzett iratok, illetve a hivatalból megtartott tárgyalás alapján megállapította, hogy a jogorvoslati kérelem nem alapos.<br>
A Döntõbizottságnak elsõdlegesen az egyes kérelmi részek tekintetében azt kellett megállapítani, hogy azok a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglalt jogvesztõ határidõben került-e kifogásolásra, illetve benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint: a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése szerint: a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság megállapította, hogy a jogorvoslati kérelem azon része, mely a dokumentáció elõírásaira, az ajánlatok bontására, az ajánlati felhívásnak a helyszíni bejárására és konzultáció lehetõségére irányult a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint elkésett. A kérelmezõ által is elismerten a dokumentációt az ajánlati felhívásban meghatározott idõpontig váltotta ki, az ajánlattételi határidõ 2001. május 2. volt, viszont a jogorvoslati kérelmét a Döntõbizottsághoz 2001. május 15-én nyújtotta be a kérelmezõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint az ajánlati felhívás és a dokumentáció elõírásait legkésõbb az ajánlati felhívási határidõ lejártakor lehet kifogásolni, mivel a kérelmezõ legkésõbb 2001. április 20-ig a dokumentációt kiváltotta, a dokumentáció elõírásait megismerte, így legkésõbb az ajánlattételi határidõ idõpontjáig kellett volna a Döntõbizottságnál kifogásolnia annak esetleges hiányosságát, vagy az 1/1996 KTM rendeletnek nem megfelelõségét.<br>
A Döntõbizottság megállapította, hogy az ajánlatkérõ az ajánlati felhívásában nem jelölte meg, hogy helyszíni konzultációs lehetõséget kíván biztosítani az ajánlattevõknek, viszont az ajánlati dokumentáció átadásakor az ajánlatkérõ megbízottja közölte; hogy amennyiben ilyen igény merül fel, akkor elõzetes egyeztetés alapján a helyszín megtekintésére lehetõséget biztosít.<br>
A helyszíni konzultáció ilyen értelmû megtartása a Döntõbizottság álláspontja szerint nem biztosíthatja az ajánlattevõk esetében a megfelelõ ajánlattételhez szükséges esélyegyenlõség követelményét. Viszont, mivel a Döntõbizottság arra az álláspontra helyezkedett, hogy az ajánlatkérõ nyilvános helyszíni bejárást és konzultációt nem tartott, jogsértés megállapítását mellõzte a határozatában, viszont nyomatékosan kiemeli e körben, hogy a közbeszerzési eljárásban a helyszíni bejárás és konzultáció megtartásának az a módja, amelyet a jelen közbeszerzési eljárásban az ajánlatkérõ alkalmazott, nem biztosíthatja az ajánlattevõk esélyegyenlõségét, de mivel az erre irányuló kérelmezõi kifogás elkésett, jogsértés megállapítására nem kerülhetett sor. Az ajánlatok bontása az ajánlattételi határidõben megkezdõdött, az ajánlatok bontási eljárásához tartozott a polgármesteri bevezetõ köszöntõ szava, ez nem minõsíthetõ olyan jogsértésnek, amely kimerítené, hogy az ajánlatkérõ nem az ajánlattételi határidõ lejárta idõpontjában bontotta fel az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetve az azt követõen megállapítja, hogy mely ajánlatok érvénytelenek, e törvény értelmezésébõl az következik, hogy az ajánlatkérõ nem köteles az ajánlatok bontásakor megállapítani bármely ajánlat érvénytelenségét. Ezt az eredményhirdetési idõpontig bezárólag megteheti, tehát az ajánlatkérõ azon eljárása, mely szerint az ajánlatok értékelésének idõszakában és az eredményhirdetésen közölte a két ajánlattévõ ajánlatának érvénytelenségét; és nem állapította meg rögtön az ajánlat bontásakor, nem volt jogsértõ.<br>
A Döntõbizottság azt is megállapította továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt ötnapos határidõn belül az ajánlatkérõ elküldte az eredményhirdetési jegyzõkönyvet, illetve a közbeszerzési eljárás eredményérõl szóló összegzést az érdekelt ajánlattevõknek, tehát a Kbt. 61. § (1) bekezdésében biztosított törvényi követelménynek eleget tett.<br>
A Döntõbizottság teljesítési határidõvel összefüggésben kiemeli, hogy az ajánlatkérõ az ajánlati felhívás 4. pontjában a szerzõdés idõtartamát, illetve a teljesítés határidejét 2001. december 31-ével jelölte meg, elõteljesítésre valamennyi ajánlattevõnek lehetõséget biztosított, ebbõl az ajánlati felhívási követelménybõl pedig az következik, hogy elõteljesítésre lehetõség volt. Az ajánlatkérõ úgy ítélte meg, mivel ez bírálati szempontként is legkedvezõbb határidõ szerepelt, hogy számára olyan korai elõteljesítéseket nem ajánlottak meg az ajánlattevõk, melyek esetlegesen a kivitelezési határidõ tarthatatlanságát vonná maga után.<br>
A Döntõbizottság továbbá megállapította, hogy az érvényesnek nyilvánított ajánlatokban a Munkaügyi Központ igazolását tartalmazta, így e szempontból nem merült fel az érvényes ajánlatok érvénytelenségének a megállapítása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja alapján a jogorvoslati kérelmet, mint alaptalant elutasította.<br>
A jogorvoslati eljárás során felmerült költségek viselésérõl a rendelkezõ rész szerint döntött, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában elõírt törvényi követelmény fenn nem állására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 25.<br>
<br>
Dr. Eke Pekács Tibor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>