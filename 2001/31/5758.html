<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5758)
</b></h2><FONT size=3><i><u></i></u><br>
Kf.III.38.353/2000/3.<br>
<br>
A Magyar Köztársaság Legfelsõbb Bírósága a dr. Kiss György ügyvéd (Monor, Ady E. u. 13.) által képviselt Gyömrõ Nagyközség Önkormányzata (Gyömrõ, Szabadság tér 1.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2000. július 29. napján meghozott 13.K.32.285/2000/4. számú ítélete ellen a felperes részérõl 7. sorszám alatt benyújtott fellebbezés folytán az alulírott helyen és napon - tárgyaláson kívül - meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft másodfokú perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes a Közbeszerzési Értesítõ 1999. december 8-i számában ajánlati felhívást tett közzé Gyömrõ közigazgatási területén közétkeztetési szolgáltatás szállítással történõ biztosítására. A felperes a 2000. január 24-i képviselõ-testületi ülésén meghozott határozatával a közbeszerzési eljárás nyertesének az Új Halászkert Éttermet nyilvánította.<br>
Az alperes a 2000. február 29. napján meghozott D.29/9/2000. számú határozatával Kertész Ferenc egyéni vállalkozó elõbbi tárgyú közbeszerzési eljárás elleni jogorvoslati kérelmének részben helyt adott, és megállapította, hogy az ajánlatkérõ megsértette a közbeszerzésrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4) bekezdésére tekintettel az 53. § (1) bekezdésének a) pontját, ezért vele szemben egymillió forint bírságot szabott ki, ezt meghaladóan a kérelmet elutasította. Határozata indokolásában megállapította, hogy az ajánlatkérõ azzal a magatartásával, hogy az Új Halászkert Kft.-t az elkülönített állami pénzalapokra vonatkozó nyilatkozat és ezzel összefüggésben nemleges hatósági igazolás becsatolásának hiánya miatt nem zárta ki az eljárásból, megsértette a Kbt. fentebb hivatkozott rendelkezéseit.<br>
A felperes keresetében kérte az alperes határozatának hatályon kívül helyezését.<br>
Az elsõfokú bíróság ítéletével a felperes keresetét elutasította. Ítéletének indokolásában megállapította, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt nyilatkozatot nem csatolta be, így az sem volt ellenõrizhetõ, hogy a (6) bekezdés szerint nyilatkozatot mely pénzalapoktól kellett volna beszereznie. A felperes megsértette a Kbt. 53. § (1) bekezdésének a) pontját, ezért az alperesi határozatot kellõ alap nélkül kifogásolta.<br>
A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Kifejtette, hogy az elsõfokú bíróság ítélete indokolásában megfogalmazott bírósági állásponttal ellentétben nem azt a kötelezettséget írja elõ a jogszabály, hogy nemleges nyilatkozatot terjesszen elõ az ajánlattevõ, hanem azt a pénzalapot jelölje meg, amelyikkel szemben tartozása áll fenn. Az ajánlati felhívás valóban elõírta, hogy csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerinti nyilatkozatokat és hatósági igazolásokat, de ezek között a pénzalapokkal kapcsolatos nemleges nyilatkozat - mivel nem törvényi elõírás - nem szerepelhet.<br>
Az alperes ellenkérelmében az elsõfokú bíróság ítéletének helybenhagyását kérte. Elõadta, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ából téves jogi következtetést vont le, mert e rendelkezések szerint kifejezett nyilatkozatot kell tenni az ajánlattevõnek, hogy bármely alappal szemben áll-e fenn jogszabály alapján fizetési kötelezettsége.<br>
A Legfelsõbb Bíróság a fellebbezést a Pp. 256/A. §-a alapján tárgyaláson kívül bírálta el.<br>
A fellebbezés nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának (4) bekezdése értelmében az ajánlattevõnek az ajánlathoz írásbeli nyilatkozatot kell csatolnia arról, hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A Legfelsõbb Bíróság álláspontja szerint - egyetértve az alperes határozatában és az elsõfokú bíróság ítéletében foglaltakkal - a Kbt. idézett rendelkezése alapján az ajánlattevõt akkor is terheli nyilatkozattételi kötelezettség, ha az elkülönített állami pénzalapok irányában nem áll fenn fizetési kötelezettsége. E rendelkezés tehát azt jelenti, hogy az ajánlattevõ tartozás hiányában is köteles nyilatkozni arról, hogy nincs az alappal szemben fizetési kötelezettsége. A Kbt. fenti szabályának ekkénti értelmezését, alkalmazását a (6) bekezdésben foglaltak is alátámasztják annak elõírásával, hogy az alap kezelõjének igazolását csak tartozás fennállása esetén kell az ajánlattevõnek csatolnia. Ebbõl következõen tartozás hiányában az ajánlattevõnek nemleges nyilatkozatot kell tennie.<br>
A kifejtettek értelmében tévedett tehát a felperes a perbeli jogkérdésben, ezért a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A felperes pervesztes lett, ezért a Pp. 78. §-ának (1) bekezdése alapján az alperes perköltségének viselésére kötelezte a Legfelsõbb Bíróság.<br>
A fellebbezési illetéket a felperes teljes személyes illetékmentességére tekintettel az állam viseli [6/1986. (VI. 26.) IM rendelet 14. §-a].<br>
<br>
Budapest, 2001. május 15.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>