<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5750)
</b></h2><FONT size=3><i><u></i></u><br>
<br>
13.K.32.285/2000/4.<br>
<br>
A Fõvárosi Bíróság a dr. Kiss György ügyvéd (2200 Monor, Ady E. u. 13., Pf. 152.) által képviselt Gyömrõ Nagyközség Önkormányzata (2230 Gyömrõ, Szabadság tér 1.) felperesnek a dr. Eke-Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.23/12/2000.) alperes ellen közigazgatási határozat bírósági felülvizsgálata iránt indított perében - tárgyaláson kívül - meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 2000 (kettõezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes a Közbeszerzési Értesítõ 1999. december 8-án megjelent 49. számában ajánlati felhívást tett közzé Gyömrõ közigazgatási területén közétkeztetési szolgáltatás szállítási szerzõdéssel történõ biztosítására, 3 óvoda, 3 iskolai intézmény és az Öregek Napközi Otthona részére, 900 adag mennyiséggel, vállalkozási szerzõdés keretében.<br>
Az ajánlati felhívás 11. a) pontja felsorolta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, köztük az 1995. évi XL. törvény 46. § (4)-(6) bekezdései szerinti nyilatkozatokat és igazolásokat.<br>
Az ajánlati felhívás 13. a) pontja szerint az ajánlatok elbírálása az összességében legelõnyösebb ajánlat kiválasztásával, a 13. b) pontban foglalt értékelési szempontok és súlyszámok alapján történik.<br>
A felperes pályázati dokumentációjaként közzétett közfeladat-ellátási szerzõdéstervezet 1. számú melléklete a szolgáltatás díjait, a 2. számú melléklete az ellátandó tevékenység mûszaki leírását és az érintett intézmények felsorolását tartalmazta, valamint további elõírásokat határozott meg az intézményeket érintõ szolgáltatási tevékenységgel, a beszerzés tárgyával és mennyiségével, valamint a térítési díj megfizetésének módjával összefüggésben, a 3. számú melléklet pedig az intézményenkénti létszámot mutatta ki.<br>
Az ajánlattételi határidõben - 2000. január 18-ig - az Új Halászkert Kft., az ELAMEN Rt. és a Junior Vendéglátó Rt. vásárolta meg a dokumentációt, közülük ajánlatot csak a Halászkert Kft. nyújtott be.<br>
Az ajánlat bontására 2000. január 18-án került sor. Az errõl készült jegyzõkönyv rögzítette, hogy a pályázatot zárt, sértetlen borítékban nyújtották be, és a pályázat tartalmazza a kiírás 11. pontja alatt kért információkat.<br>
A felperes által a közbeszerzési pályázat elbírálására létrehozott bizottság a 2000. január 19-i ülésén megállapította, hogy az Új Halászkert Kft. pályázata mind formailag, mind tartalmilag megfelel a pályázati kiírásban megfogalmazott követelményeknek.<br>
A felperes a 2000. január 24-i képviselõ-testületi ülésén hozott 15/2000. (01. 24.) számú határozatával a közbeszerzési eljárás nyertesének az Új Halászkert éttermet nyilvánította, amely döntését nyilvánosan 2000. január 28-án hirdette ki.<br>
Kertész Ferenc egyéni vállalkozó 2000. január 31-én jogorvoslati kérelmet nyújtott be az alpereshez. Elõadta, hogy a közbeszerzési eljárás tényérõl az egyik képviselõtestületi tagtól szerzett tudomást 2000. január 25-én, így az eljárásban nem tudott ajánlatot benyújtani. Hivatkozott arra, hogy 1994. júniusától érvényes szerzõdés alapján közétkeztetési szolgáltatást végez az önkormányzat területén, a II. Rákóczi Ferenc Általános Iskolával és a 4. Számú Általános és Szakiskolával is érvényes szerzõdése van, amely szerzõdések nem kerültek felmondásra. Álláspontja szerint az ajánlatkérõ megsértette az 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-ában elõírt, a verseny tisztaságára és az esélyegyenlõségre vonatkozó alapelveket, mivel nem tájékoztatta õt a közbeszerzési eljárás megindításáról, és nem mondta fel az érvényes szolgáltatási szerzõdéseket, de megsértette az alapelveket a beszerzés tárgyára, mennyiségére, az ajánlattevõk alkalmasságának megítélésére, az értékelési szempontok megválasztására, a szolgáltatás megvalósítására elõírt követelményekkel is. Kérte annak megvizsgálását, hogy a nyertes ajánlat megfelel-e az ajánlati felhívás és a dokumentáció követelményének és amennyiben érvénytelen ajánlatot hirdettek ki nyertesnek, ennek megállapítását és ideiglenes intézkedésként a szerzõdéskötés megtiltását indítványozta.<br>
A felperes érdemi ellenkérelmében a jogorvoslati kérelem elutasítását kérte. Álláspontja szerint a közbeszerzési eljárási törvénynek megfelelõen járt el, a verseny tisztasága és az esélyegyenlõség alapelve nem sérült. Elõadta, hogy mielõtt az ajánlati felhívás megjelentetésérõl testületi döntést hoztak volna, arról valamennyi érintett intézményvezetõt tájékoztattak. Mivel önkormányzati fenntartású intézményeknek történõ közétkeztetési szolgáltatásról, önkormányzati támogatású térítési díjakról van szó, a közbeszerzési eljárás megjelentetése nem volt jogsértõ. A kérelmezõ nem volt elzárva attól, hogy ajánlatot tehessen, és hogy a közbeszerzési eljárásról hamarább tudomást szerezzen, mivel napi kapcsolatban állt az intézményvezetõkkel. Elõadta továbbá, hogy a kérelmezõ és az érintett intézmények közötti szerzõdésrõl nem tudott, így azok felmondását nem is kezdeményezhette. Az ajánlati felhívás és a dokumentáció elõírásait, követelményeit a képviselõ-testület határozta meg, a szakértõi bizottság az egyetlen ajánlattevõ ajánlatát érvényesnek fogadta el és azt hirdette ki nyertesnek.<br>
Az alperes ideiglenes intézkedést nem alkalmazott. A 2000. február 29-én kelt D.23/9/2000. számú határozatával a jogorvoslati kérelemnek részben helyt adott, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésére tekintettel az 53. § (1) bekezdés a) pontját, ezért 1 000 000 Ft bírság megfizetésére kötelezte. Ezt meghaladóan a jogorvoslati kérelmet elutasította.<br>
A határozat indokolása szerint a kérelmezõ ügyfélképessége fennállt, ezért a jogorvoslati kérelmet jogszerûen benyújthatta, de a döntõbizottsági tárgyaláson elõadott kifogásait elkésettség miatt elutasították. A döntõbizottsági vizsgálat tárgyát az képezte, hogy a nyertes ajánlattevõ ajánlata megfelelt-e az ajánlati felhívás és a dokumentáció követelményeinek. Ezzel kapcsolatban az alperes megállapította, hogy az Új Halászkert Kft. ajánlata tartalmazott egy részvételi nyilatkozatot, mely szerint kizáró okok nem állnak fenn az ajánlattevõvel szemben, valamint a csõd-és felszámolási eljárásra vonatkozó ajánlattevõi nyilatkozatot. Tartalmazta továbbá az ajánlat a Megyei Egészségbiztosítási Pénztár nemleges hatósági bizonyítványát, a Vám- és Pénzügyõrség nemleges hatósági igazolását és az APEH Pest Megyei Igazgatósága nemleges hatósági igazolásait a köztartozásokról. Nem tartalmazta a nyertes ajánlattevõ ajánlata az elkülönített állami pénzalapokra (Munkaerõ-piaci Alap, Központi Nukleáris Pénzügyi Alap) vonatkozó hatósági igazolásokat, illetve kifejezett nyilatkozatát arról, hogy mely alappal szemben áll fenn fizetési kötelezettsége.<br>
Az alperes álláspontja szerint az elkülönített állami pénzalapokkal szemben fennálló vagy fenn nem álló fizetési kötelezettségre vonatkozóan az ajánlattevõnek kifejezett nyilatkozatot kellett volna tennie annak érdekében, hogy az ajánlatkérõ meg tudja állapítani azt, hogy az ajánlattevõ megfelel-e a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1995. </a>évi XL. törvény 46. § (4)-(6) bekezdéseiben elõírt követelményeknek. Az ajánlatkérõ azzal a magatartásával, hogy az Új Halászkert Kft.-t az elkülönített állami pénzalapokra vonatkozó nyilatkozat, és ezzel összefüggésben nemleges hatósági igazolás becsatolásának hiánya miatt nem zárta ki a közbeszerzési eljárásból, megsértette a Kbt. 46. § (4) bekezdésére figyelemmel a Kbt. 53. § (1) bekezdés a) pontját.<br>
A felperes keresetet terjesztett elõ az alperesi határozat bírósági felülvizsgálata iránt. Elõadta, hogy nem sértett jogszabályt, hanem az alperes eljárása volt jogszabálysértõ. Az alperes a jogorvoslati eljárás során bekérte az ügy összes iratát, de az iratokat nem juttatta vissza részére, ezzel akadályozta a részletes kereseti kérelem elkészítését. Az alperes olyan jogsértésre hivatkozással hozta meg elmarasztaló határozatát, amelyre a jogorvoslati kérelem nem irányult, és tévesen hivatkozott arra, hogy az ajánlattevõt az eljárásból ki kellett volna zárnia. A Kbt. módosított 46. § (4) bekezdése nem írja elõ, hogy az ajánlattevõnek olyan nyilatkozatot kell elõterjesztenie, amely az elkülönített állami pénzalapokkal szembeni nemleges tartozásáról szól, hanem arról kell nyilatkoznia, hogy melyik irányban áll fenn ilyen fizetési kötelezettség. Saját álláspontját a (6) bekezdés is alátámasztja, amely csak olyan igazolás csatolását írja elõ, amelyiket az ajánlattevõvel ilyen jogviszonyban álló pénzalap kezelõje állít ki.<br>
Az alperes - fenntartva a határozatában kifejtett álláspontját - a kereset elutasítását kérte. Hangsúlyozta, hogy bármely ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), (5) és (6) bekezdésére tekintettel akkor is nyilatkoznia kell ajánlatában vagy a részvételi jelentkezésében, ha egyetlen törvényben nevesített pénzügyi alappal szemben sem áll fenn fizetési kötelezettsége. Hivatkozott arra, hogy ellenkezõ esetben az ajánlatkérõ nem tudná betartani e törvényi rendelkezést, nem tudná ellenõrizni és megállapítani, hogy az eltérõ társasági formájú ajánlattevõk közül melyik áll jogviszonyban bármely, a törvényben felsorolt pénzügyi alappal. A Kbt. kógens szabályozási jellegébõl adódóan eltérni csak annyiban lehet, amennyiben azt e törvény kifejezetten megengedi, és az említett törvényi szakasszal összefüggésben a törvény nem engedélyez eltérést.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben a bíróságnak abban a kérdésben kellett állást foglalnia, hogy a felperes megsértette-e a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4) bekezdésére tekintettel az 53. § (1) bekezdés a) pontját.<br>
A közbeszerzésekrõl szóló - módosított - 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdés a) pontja értelmében az ajánlatkérõnek ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A felperes által közzétett ajánlati felhívás 11. a) pontja elõírta, hogy csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdés szerinti nyilatkozatokat és hatósági igazolásokat.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéséhez legkésõbb az ajánlattételi, illetve a részvételi jelentkezési határidõ lejártáig írásbeli nyilatkozatot kell csatolni arról, hogy õ, illetve az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az (5) bekezdés szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozójának nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A (6) bekezdés szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Az alperes a felperes eljárását amiatt találta jogszabálysértõnek, mert az Új Halászkert Kft.-t nem zárta ki a közbeszerzési eljárásból az elkülönített állami pénzalapokra vonatkozó nyilatkozat és ezzel összefüggésben nemleges hatósági igazolások becsatolásának hiánya miatt.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése egyértelmûen meghatározza azt, hogy mely idõpontig milyen nyilatkozatokat kell az ajánlattevõnek ajánlatához csatolnia. Eszerint az ajánlattevõnek legkésõbb az ajánlattételi, illetve a részvételi jelentkezési határidõ lejártáig arról is írásbeli nyilatkozatot kell tennie, hogy az (1) bekezdés b) pontjában említett elkülönített állami pénzalapok közül melyik irányban áll fenn jogszabály alapján fizetési kötelezettsége. Ilyen nyilatkozatot az ajánlattevõ nem vitásan nem csatolt be, így az sem volt ellenõrizhetõ, hogy a (6) bekezdés szerinti igazolást mely elkülönített állami pénzalapoktól kellett volna az ajánlattevõnek beszereznie.<br>
Megjegyzi a bíróság az alperesi határozat indokolásának pontosításaként, hogy amennyiben az ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#4">Kbt. (4) be</a>kezdésével kapcsolatban nemleges nyilatkozatot tett volna, a (6) bekezdésben elõírtakra figyelemmel nemleges igazolás becsatolása szükségtelen.<br>
A kifejtettek alapján megállapítható, hogy a felperes mint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontját, ezért az alperesi határozatot kellõ alap nélkül kifogásolta.<br>
Fentiekre figyelemmel a bíróság a keresetet elutasította, és a felperest a Pp. 78. § (1) bekezdése alapján az alperesi perköltség megfizetésére kötelezte.<br>
A felperes személyes költségmentessége folytán a 10 000 Ft feljegyzett kereseti illetéket a 6/1986. (VI. 26.) IM rendelet 14. §-a alapján az állam viseli.<br>
<br>
Budapest, 2000. június 29.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>