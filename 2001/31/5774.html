<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5774)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D:382/4/2001.<br>
<br>
Tárgy: a Junior Vendéglátó Rt. jogorvoslati kérelme a Pannónia Középiskolai Kollégium közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ) jogorvoslati kérelmét – melyet a Pannónia Középiskolai Kollégium (1133 Budapest, Pannónia u. 83., továbbiakban: ajánlatkérõ) a kollégium 14–20 éves korosztályú diákjai étkeztetése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. május 30-án megjelent számában a rendelkezõ részben megjelölt beszerzés tárgyában. A beszerzendõ mennyiséget hétfõtõl csütörtökig 300 adag reggeli, 150 adag ebéd; 300 adag vacsora, péntek 300 adag reggeli, 150 adag ebéd, szombat, vasárnap esetenként hideg csomag &plusmn;20 mennyiségben, a teljesítés idejét határozatlan idõben határozta meg.<br>
A közbeszerzési eljárás lebonyolításával a Quadrat Építõipari és Kereskedelmi Kft.-t bízta meg.<br>
A felhívás 11. a) pontjában az ajánlattevõk pénzügyi, gazdasági alkalmassága igazolására ajánlatkérõ elõírta az ajánlattevõ számlavezetõ bankjától származó 30 napnál nem régebbi, a fizetõképességre vonatkozó nyilatkozat és az elõzõ 3 év mérlegbeszámolója (1998, 1999, 2000) csatolását, a mûszaki alkalmasság igazolására – többek között – "a teljesítéshez szükséges és alkalmazandó technikai háttér" ismertetését.<br>
A 11. b) pontban ajánlatkérõ közölte, miként fogja vizsgálni az ajánlattevõ pénzügyi, gazdasági és mûszaki alkalmasságát és ezáltal mely feltételek meglétének hiánya miatt minõsíti alkalmatlannak ajánlattevõt a szerzõdés teljesítésére. Ezek között szerepelt a rövid távú likviditás I. mutató, a gyors likviditási mutató, az adósságállomány aránya és fedezettsége, a céltartalék aránya, a saját tõkearányos hozam vizsgálata. A mûszaki alkalmasságot illetõen kikötötte, hogy alkalmatlan az az ajánlattevõ, akinek nincs min. 5400 adag tálalásához szükséges evõ- és étkészlete, valamint ugyanennyi tálcája és az ételek szállításához szükséges l db gépkocsija. Ezen feltételre vonatkozóan június 16-án ajánlatkérõ kérte a Közbeszerzési Értesítõ Szerkesztõségétõl a felhívásnak 500 adag tálalására való módosítását.<br>
Kérelmezõ június 14-én jogorvoslati kérelmet terjesztett elõ a Döntõbizottsághoz. Sérelmezte a felhívásban meghatározott alkalmassági kritériumokat, álláspontja szerint azok nem felelnek meg a Kbt. vonatkozó – 44. §-ában foglalt rendelkezéseinek. A 44. § nem írja elõ, hogy az ajánlattevõ mérlegelemzést is végezzen. Ajánlatkérõ csak a teljesítéshez ténylegesen szükséges mértékû kikötéseket írhatott volna elõ, 300 adag &plusmn;20% mennyiségû étkeztetéshez indokolatlan 5400 adag tálalásához szükséges evõ- és étkészlet.<br>
Kérte a jogsértés megállapítását, ajánlatkérõ felhívását a törvény szabályainak megfelelõ eljárásra.<br>
Ajánlatkérõ megbízottja észrevételében kérte a jogorvoslati kérelem elutasítását. Elõadta, hogy a kért mutatószámok kiszámítása nem jogsértõ, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja lehetõséget ad a mérlegelemzésre. A kért mutatók kiszámítását a könyvvizsgálónak egyébként is el kell végezni, így többletterhet nem rótt az ajánlattevõkre. A felhívásban nyomdahiba folytán jelent meg az 5400 adag mennyiség, ennek helyreigazítását megkérték a szerkesztõségtõl.<br>
A Döntõbizottság a felek írásbeli észrevételei, nyilatkozatai, valamint a közbeszerzési eljárásban eddig keletkezett dokumentumok tartalma alapján a következõ tényállást és abból eredõ jogi következtetéséket állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmassága igazolását.<br>
Az igazolás módjáról a 44. § (1)–(6) bekezdése írja elõ.<br>
A 44. § (1) bekezdése szerint a pénzügyi, gazdasági alkalmasság igazolására elõírható a pénzintézeti nyilatkozat, a mérleg, az elõzõ 3 év forgalmára vonatkozó nyilatkozat és egyéb, az ajánlattevõ fizetõképességének megállapítására alkalmas nyilatkozat vagy dokumentum csatolása.<br>
A (2) bekezdés szerint a mûszaki alkalmasság igazolására a referenciák, a mûszaki-technikai felszereltség, a teljesítésben részt vevõ szakemberek ismertetése, minõségtanúsítvány szolgálhat.<br>
A (4) bekezdés elõírja: "Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére."<br>
Az (5) bekezdés alapján az "ajánlatkérõnek az (1) és (2) bekezdésben meghatározott adatok és tények kérését a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság ezen törvényi rendelkezések tükrében megvizsgálta a felhívásnak a kérelmezõ által sérelmezett pontjait egyrészrõl annak eldöntése céljából, hogy ajánlatkérõ kérte-e olyan dokumentum, nyilatkozat csatolását, melyet a 44. § (1) és (2) bekezdése alapján nem kérhetett volna, másrészrõl pedig annak tisztázására, hogy a kikötött alkalmassági kritériumok nem terjedtek-e túl a törvény által meghatározott kereten.<br>
Ajánlatkérõ a felhívás 11. a) pontjában a banki nyilatkozat, az elõzõ 3 év mérlegbeszámolója csatolását kérte a pénzügyi gazdasági alkalmasság, az elõzõ 3 év referenciái, a teljesítésbe bevonni kívánt szakemberek és a technikai háttér ismertetését a mûszaki alkalmasság igazolásaként.<br>
Ezen adatok kérése összhangban áll a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b), c) pontjával, (2) bekezdés a b), c) pontjával.<br>
A 44. § (1) bekezdés d) pontja lehetõvé teszi egyéb, a fizetõképesség megállapítására alkalmas dokumentumok vagy nyilatkozatok csatolását is. Az ajánlatkérõ által kért, a mérleg elemzésébõl megismerhetõ különbözõ közgazdasági mutatók (likviditási, kockázati, forrásszerkezeti stb.) ebbe a körbe sorolhatók. Ajánlatkérõ határozatlan idõben jelölte meg a teljesítés határidejét, ebbõl következik, hogy hosszabb távú szerzõdéses kapcsolatot kíván létesíteni az eljárás nyertesével.<br>
Ajánlatkérõnek tehát az ajánlattevõ pénzügyi, gazdasági, mûszaki alkalmasságát hosszabb távú teljesítõképesség szempontjából is meg kell vizsgálnia. Ehhez a vizsgálathoz ajánlatkérõnek ismernie kellett a szóban forgó közgazdasági mutatókat.<br>
A Döntõbizottság megállapítja, hogy ajánlatkérõ a pénzügyi, gazdasági alkalmasság igazolása körében a törvényben elõírt dokumentumok, nyilatkozatok csatolását kérte és ezen adatok a közbeszerzés tárgyára korlátozottak.<br>
Kérelmezõ kérte annak megállapítását is, hogy ajánlatkérõ indokolatlanul kérte 5400 adag tálalásához szükséges eszköz meglétét az ajánlatkérõtõl.<br>
Kétségtelen, hogy a felhívás szerinti 300 adag &plusmn;20% mennyiség teljesítéséhez nem szükséges 5400 db-ból álló evõeszköz- és étkészletállomány. Ajánlatkérõ azonban június 16-án kelt levelével kérte a Közbeszerzési Értesítõ Szerkesztõségét a felhívás vonatkozó pontjának 500 adag tálalásához szükséges eszközökre való helyesbítésére, ami július 4-én a Közbeszerzési Értesítõben meg is jelent.<br>
A módosítást ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében elõírt határidõn belül kérte. E rendelkezés szerint az ajánlattételi határidõig lehet kérni a felhívás módosítását, az ajánlattételi határidõ július 10. volt.<br>
A jogorvoslati kérelem e vonatkozásban tehát okafogyottá vált.<br>
A Döntõbizottság megállapította, hogy a jogorvoslati kérelem egy részében megalapozatlan volt, más részében pedig okafogyottá vált, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 6.<br>
<br>
Dr Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>