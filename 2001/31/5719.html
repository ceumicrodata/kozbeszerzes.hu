<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5719)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.329/10/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás és a LIÁN Kertészeti Kht. jogorvoslati kérelme Budapest Fõváros XIII. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság Elnöke) által hivatalból, valamint a LIÁN Kertészeti Kht. (1119 Budapest, Thán K. u. 3–5., képviseli dr. Papcsák Ferenc ügyvéd, 2083 Solymár, Panoráma u. 67., továbbiakban: kérelmezõ) jogorvoslati kérelme alapján Budapest Fõváros XIII. Kerületi Önkormányzat (1139 Budapest, Béke tér 1., a továbbiakban: ajánlatkérõ) "a parkok, zöldterületek, külterjes területek, fasorok fenntartása és tisztántartása, járdák és úttestek tisztántartása (a hó eltakarítása és síkosságmentesítés kivételével), az ajánlatkérési dokumentációban meghatározottak szerint" tárgyú közbeszerzési eljárása ellen indult jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, továbbá kérelmezõ jogorvoslati kérelmének helyt ad, megállapítja, hogy ajánlatkérõ megsértette a Kbt. 53. § (1) bekezdés c) pontját, ezért ajánlatkérõvel szemben 2 000 000 Ft, azaz kettõmillió forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett, a rendelkezésére álló iratok, ajánlatkérõ érdemi észrevétele és a tárgyaláson tett nyilatkozatok alapján az alábbi tényállást állapította meg:<br>
Ajánlatkérõ 2001. február 14-én ajánlati felhívást tett közzé a Közbeszerzési Értesítõ 7. számában nyílt eljárás megindítására, amelynek a tárgya a következõ volt: a parkok, zöldterületek, külterjes területek, fasorok egész éves fenntartása és tisztántartása, járdák és úttestek tisztán tartása (a hó eltakarítása és síkosságmentesítés kivételével) a kiadott dokumentációban meghatározottak szerint. Ajánlatkérõ a feladatok elvégzését fõvállalkozói szerzõdés keretében 2001. május l-tõl 2003. április 30-ig kérte.<br>
A nyílt eljárás eredménytelen lett a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, ennek kihirdetésére 2001. április 23-án került sor.<br>
Ajánlatkérõ 2001. május 7-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, hirdetmény közzététele nélküli tárgyalásos közbeszerzési eljárást indított a parkok, zöldterületek, külterjes területek, közterületek fenntartása, és tisztán tartása érdekében. A Döntõbizottság Elnöke részére még ezen a napon megküldte az erre vonatkozó tájékoztatását is, amely szerint a rendkívüli sürgõsség abból ered, hogy az eddigi fenntartóval kötött szerzõdés 2001. április 30-án megszûnt, a gyors eljárás szükségessége miatt a Kbt.-ben a nyílt eljárásra elõírt határidõk, kb. 90 nap, nem tarthatók. A szerzõdés meghosszabbítására a Kbt. 5. § (2) bekezdésének sérelme nélkül nincs lehetõség. A parkfenntartási, köztisztasági feladatokat mindenképpen el kell látni. Az ugyanebben a tárgyban meghirdetett nyílt eljárás eredménytelen lett, mivel nem érkezett érvényes ajánlat. Ajánlatkérõ az eljárást azzal magyarázta továbbá, hogy nem láthatta elõre a rendkívüli sürgõsséget indokló helyzetet, a nyílt eljárás eredménytelenségét, a kialakult helyzet nem a mulasztásából ered. A szerzõdés gyors megkötésének és teljesítésének elmaradása a XIII. kerület polgárainak és a kerületet látogatók helyzetében nagymértékû, súlyos hátrányt, kárt okozna, tekintettel a pollenallergiára, a közbiztonságra, a gyermekek védelmére.<br>
A tájékoztatás szerint ajánlatkérõ az eredménytelenül zárult nyílt közbeszerzési eljárásban résztvevõket hívta fel ajánlattételre a tárgyalásos eljárásban, nevezetesen a Fõkert Kft. és Fkf Rt. közös ajánlattevõket, a Garden Kft.-t, a Lián Kertészeti Kht.-t, az Örökzöld '95 Kft.-t és Petró Ferencet.<br>
A tájékoztatóval megküldött ajánlati felhívás 2. a) pontja szerint a választott eljárás a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárás, írásbeli ajánlattétellel, a 2. b) pont szerint az eljárás alkalmazása feltételének indokolása a következõ volt: A közbeszerzésre irányuló szerzõdés gyors megkötésének elmaradása a közbeszerzéssel érintettek helyzetében nagymértékû problémákat okoz. Az önkormányzat tulajdonában és kezelésében lévõ parkok, zöldterületek, külterjes területek, közterületek fenntartása és tisztán tartása az önkormányzat alapfeladata.<br>
A megkötni kívánt szerzõdés idõtartama: 2001. május 21-tõl 2001. december 31-ig terjed. A beszerzés tárgya öt területegységre vonatkozik, amelyekre részajánlatot is lehetett tenni.<br>
Az ajánlati felhívás szerint az ajánlattételi határidõ 2001. május 15., az elsõ és egyben egyetlen tervezett tárgyalás, valamint az eredményhirdetés idõpontja 2001. május 18.<br>
Az ajánlati felhívás részét képezõ, a tárgyalásos eljárás lebonyolításának módja címû anyagban a tárgyalás tárgya cím alatt ajánlatkérõ meghatározta, hogy a 7.1. pont szerint a vállalási árat 2001. május 21-tõl 2002. május 20-ig kéri megjelölni. A 7.2. pont szerint a kötelezõ mértéken felüli teljesítési kötbérvállalásnál ajánlatkérõ elõírta, hogy ajánlattevõ az ajánlati dokumentáció szerinti kötelezõ mértéken felüli kötbérvállalást a tárgyalás során módosíthatja. Az ajánlatok értékelésénél a tárgyalási alku során a felek illetve az ajánlattevõ által véglegesített kötbérvállalás képezi az értékelés tárgyát.<br>
Ajánlatkérõ az összességében a legelõnyösebb ajánlatot kívánta kiválasztani. Az ennek megítélésére szolgáló részszempontok és azok súlyszámai a következõk voltak:<br>
– ajánlati ár	0,60<br>
– munkavégzés ideje (összesen nap)	0,30<br>
– kötelezõ mértéken felüli kötbérvállalás	0,10<br>
Ajánlatkérõ dokumentációt is készített, amely tartalmazott egy szerzõdéstervezetet, ebben kellett kitöltenie az ajánlattevõnek a vállalt árat, kötbért területegységenként. A kötelezõ legkisebb mértékû kötbér 100 000 Ft/nap volt.<br>
Ajánlatkérõ az ajánlati felhívásban megadott idõpontban elvégezte az ajánlatok bontását, két ajánlattevõ, a FÕKERT Parkfenntartó Kertészeti és Szolgáltató Kft. az Fkf. Rt.-vel közösen benyújtott ajánlatban minden területegységre, kérelmezõ pedig két területegységre vonatkozóan tett ajánlatot. Ezt követõen ajánlatkérõ 2001. május 18-án lefolytatta a tárgyalásokat a két ajánlattevõvel. A kérelmezõvel folytatott tárgyalásról készült jegyzõkönyv szerint a tárgyalás megkezdésekor ajánlatkérõ megállapította, hogy kérelmezõ az eljárásban az alábbi ajánlatot tette a kötelezõ mértéken felüli kötbérvállalásra vonatkozóan: IV. és V. területegységre egyformán 150 000 Ft/nap. Ezt követõen a tárgyalás úgy zajlott le, hogy ajánlatkérõ kérdezett, kérelmezõ pedig válaszolt a kérdésekre. A tárgyalás végén ajánlatkérõ megkérdezte, hogy kérelmezõ kívánja-e módosítania kötelezõ mértéken felüli kötbérvállalását, ha igen, tegye meg a módosító ajánlatát. Kérelmezõ a kötelezõ mértéken felüli kötbérvállalását módosította, mértéke 270 000 Ft/nap lett.<br>
Ezt követõen a jegyzõkönyv tartalmazza a következõket:<br>
"Ajánlatkérõ megállapítja, hogy a felolvasólapon az ajánlattevõ 150 000 Ft/nap kötelezõ mértéken felüli kötbért vállalt, vagyis összesen 250 000 Ft/napot. Ennek ellenére az általa csatolt szerzõdésben 150 000 Ft/napot írt be. Ezen nem lehet változtatni."<br>
Ajánlatkérõ 2001. május 18-án szóban kihirdette az eljárás eredményét. A nyertes ajánlattevõ a FÕKERT Kft. lett.<br>
Ajánlatkérõ a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja alapján érvénytelennek minõsítette, és kérelmezõt a Kbt. 53. § (1) bekezdés c) pontja alapján kizárta az eljárásból.<br>
Ajánlatkérõ elkészítette az írásbeli összegezést is, amelyhez az elbírálás indoklása címû anyagot is mellékelte és az eredményhirdetési jegyzõkönyvvel együtt megküldte az ajánlattevõknek.<br>
Az elbírálás indokolása szerint kérelmezõ kizárásának indoka a következõ volt: "Ajánlatkérõt megtévesztõ, hamis adatot szolgáltatott, amikor ajánlatában az ajánlatok felbontásakor is ismertetett felolvasólapon 150 000 Ft/nap kötelezõ mértéken felüli kötbért, azaz összesen 250 000 Ft/nap kötbért vállalt. Ezzel szemben az általa becsatolt, nyertessége esetén az ajánlatkérõvel aláíratni kívánt szerzõdések mindegyikében 150 000 Ft/nap késedelmi kötbért vállalt. Ez a megtévesztõ magatartás felveti a szándékosság gyanúját, hiszen a kötelezõ mértéken felüli kötbérvállalás összege az ajánlattevõ által tudottan elbírálási szempont. Ezt a tényt a tárgyalást levezetõ Közbeszerzési Elõkészítõ Bizottság elnöke a tárgyaláson megállapította, mely tárgyalásról készült jegyzõkönyvet az ajánlattevõ egyetértõen aláírt."<br>
Ajánlatkérõ a nyertes ajánlattevõvel megkötötte a szerzõdéseket 2001. május 18-án, amelyek szerint a teljesítés idõtartama: 2001. május 21-tõl 2001. december 31-ig tartó idõszak. A szerzõdésekben meghatározott vállalási árak a következõk voltak bruttó összegben: I. területegység: 8 068 166 Ft, II. területegység: 18 848 322 Ft, III. területegységre: 19 296 358 Ft, IV területegységre: 12 437 901 Ft, V területegységre: 8 175 328 Ft.<br>
A Döntõbizottság elnöke 2001. május 18-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. május 7-ét az ajánlati felhívás részére történõ megküldésének idõpontját jelölte meg.<br>
Ajánlatkérõ az észrevételében elõadta, hogy kéri az eljárás megszüntetését, mivel a hirdetmény közzététele nélküli tárgyalásos eljárás alkalmazását megalapozott rendkívüli sürgõsség indokolja. Ajánlatkérõ idõben, 2001. február 14-én megindította a nyílt eljárást, ami eredménytelen lett, ezt nem láthatta elõre. Ajánlatkérõnek el kell látnia a parkfenntartást, és gondoskodnia kell a köztisztaságról. Elképzelhetetlen, hogy kb. 2,5–3 hónapon keresztül ne végezzenek egy fõvárosi kerületben parkfenntartást, ne gondoskodjanak a köztisztaságról. Az elõállt helyzetben a nyílt eljárásban elõírt határidõk nem lettek volna betarthatóak. A verseny tisztasága és az esélyegyenlõség biztosítása érdekében meghívták azokat az ajánlattevõket, akik a nyílt eljárásban is részt vettek.<br>
A tárgyaláson ajánlatkérõ elõadta, hogy már 2000 novemberében a képviselõ-testület bizottsága döntött arról, hogy az új beszerzés során a parkfenntartási tevékenység mellett köztisztasági feladatok ellátására is kérjenek ajánlatot. Ezt megerõsítette a képviselõ-testület által elfogadott költségvetési koncepció is. A fedezet csak az Önkormányzat költségvetésének elfogadása után állt rendelkezésükre, ezért hamarabb nem tudták indítani a nyílt eljárást. A rendkívüli sürgõsséget megalapozó körülményként ennek alapján a képviselõ-testületnek a költségvetésre vonatkozó döntését és a nyílt eljárás eredménytelenségét jelölte meg. Elõadta, hogy a korábbi fenntartóval hároméves idõtartamra kötöttek szerzõdést, ez szûnt meg 2001. április 30-án, ettõl kezdve 2001. május 21-ig közhasznú munkások végezték a parkfenntartási munkákat. Elõadta, hogy 2001. december 31-ig terjedõ idõre vonatkozott a beszerzés, ezt az a tény indokolta, hogy novembertõl már alig van parkfenntartási munka, továbbá az volt a céljuk, hogy a teljes évre legyen parkfenntartó: Azért kértek 2002 májusig árajánlatokat, mert vannak olyan munkák, amelyekei õsszel is és tavasszal is el lehet végezni és tudni szerették volna; hogy az ajánlattevõk ezeket a munkákat mennyiért végzik el. Az új feladatként ellátandó köztisztasági tevékenységre nem kértek külön árajánlatot, csak becsülni tudják, hogy annak értéke a megkötött szerzõdések értékének kb. egynegyede.<br>
Egyéb érdekeltként a Fõkert Kft. képviselõje a tárgyaláson tett észrevételében elõadta, hogy azért is volt indokolt a teljes évre meghirdetni az eljárást, mert abban az esetben, ha ennél rövidebb idõre szól a szerzõdés, és év közben más veszi át a parkfenntartás, akkor a garanciális problémákat nehéz lett volna tisztázni.<br>
Kérelmezõ 2001. május 22-én jogorvoslati kérelmet terjesztett elõ a Döntõbizottsághoz ajánlatkérõnek az elõbbiekben ismertetett tárgyú közbeszerzési eljárása ellen, amelyben kérte az ajánlatkérõ általi eljárás jogsértõ voltát megállapítani, a kizárásukra vonatkozó határozat megsemmisítését, ajánlatkérõnek az okozott költségekben való marasztalását. Kérelme indokául elõadta, hogy 2001. május 15-én ajánlatot nyújtottak be ajánlatkérõ ajánlati felhívása alapján, majd május 18-án megjelentek a tárgyaláson. Ott az ajánlati ár, a kötbér mértéke vonatkozásában újabb nyilatkozatot tettek. Ezt követõen ajánlatkérõ még aznap szóban kihirdette az eljárás eredményét. Ekkor értesültek arról, hogy kizárták õket az eljárásból, mivel az ajánlatkérõ szerint hamis adatot szolgáltattak. Ajánlatkérõ meghatározta a kötbér kötelezõ legkisebb mértékét: 100 000 Ft/nap. Kérelmezõ a felolvasólapon további 150 000 Ft/nap, azaz összesen 250 000 Ft/nap kötbért vállalt. Az ajánlat része volt a szerzõdés tervezet, amelyben azonban 250 000 Ft/nap helyett 150 000 Ft/nap került be, téves elütési hiba miatt. Ez kérelmezõ szerint nem minõsül hamis adatszolgáltatásnak. Ez megítélése szerint nem eredményezheti a kizárást a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontjára tekintettel, legfeljebb az ajánlat érvénytelenségét, mivel az ajánlatot és a szerzõdés tervezetet egy egységnek kell tekinteni. Megítélése szerint a Kbt. 43. § alapján hiánypótlásra is felhívhatta volna õket az ajánlatkérõ.<br>
Ajánlatkérõ a jogorvoslati kérelemre vonatkozó észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja kógens rendelkezést tartalmaz a kizárásra, az ajánlattevõ által elkövetett hamis adatszolgáltatást az eljárás bármely szakában szankcionálni kell. Kérelmezõ megtévesztõ, hamis adatot szolgáltatott a kötbérre vonatkozóan. Magatartása ajánlatkérõ szerint szándékos, mivel ez elbírálási szempont volt. Ajánlatkérõ egyébként több helyen szembesült megtévesztõ magtartással kérelmezõ esetében: számolási hiba az ajánlati dokumentáció 17. és 49. oldalán, a referenciák esetében, a megadott móri referenciára vonatkozóan, miszerint annak tárgya és összege az ajánlatban nem egyezett, mivel több helyen szerepelt. Ezekre reagált a tárgyaláson kérelmezõ, azonban a kötbérvállalásra nem. Ezt egyébként hiánypótlás keretében nem is lehet korrigálni. Ajánlatkérõ a felolvasólapon lévõ összeget értékelte, ennek figyelembe vétele jogalap nélküli elõnyt jelentett volna a kérelmezõ számára, és amennyiben ezt a megtévesztést ajánlatkérõ nem veszi észre, a megkötött szerzõdéssel az ajánlatkérõ károsodik. Kérte az alaptalan kérelem elutasítását.<br>
A tárgyaláson elõadta, hogy megítélésük szerint a szándékosságot támasztja alá az, hogy ugyanazt a hibát kétszer nem lehet elkövetni, egyébként azon az oldalon, ahol a kötbérvállalás szerepel, volt egy javítás, ez is azt igazolja, hogy a kötbérvállalás a szerzõdésben nem elütés.<br>
Elõadta, hogy a nyertes ajánlattevõvel a tárgyaláson módosított adatokkal kitöltött szerzõdéseket írták alá, és kérelmezõvel is a tárgyaláson vállalt kötbérre írták volna alá a szerzõdést.<br>
Kérelmezõ a tárgyaláson is megerõsítette, hogy az érvénytelenségre vonatkozó döntést nem, csak a hamis adatszolgáltatás miatti kizárást vitatja. Elõadta, hogy a tárgyaláson valóban közölte ajánlatkérõ azt a tényt, hogy a felolvasólapon és a szerzõdésekben más-más összeg szerepel kötbérként, azonban erre azért nem reagáltak, mert nem gondolták, hogy ennek alapján kizárják õket az eljárásból.<br>
Az egyéb érdekeltek a jogorvoslati kérelemmel kapcsolatban észrevételt nem tettek.<br>
A Döntõbizottság Elnöke kezdeményezésére indult D.323/2001. számú és a LIÁN Kertészeti Kht. jogorvoslati kérelmére indult D.329/2001. számú ügyeket a Döntõbizottság D.329/2001. számon egyesítette.<br>
A Döntõbizottság megállapította, hogy a Döntõbizottság Elnökének kezdeményezése és a kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a Döntõbizottság Elnöke részére megküldött tájékoztatás szerint <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e. Egyetlen feltétel hiánya esetén ez az eljárás már nem alkalmazható.<br>
A Döntõbizottság megállapította, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek a következõk szerint:<br>
Ajánlatkérõ részérõl az elõre nem látható helyzet elõállásáról nem lehet szó, mivel már 2000 novemberében tudta, hogy milyen tárgyban kell az eljárást meghirdetnie, és tudta azt is, hogy a szerzõdések 2001. április 30-án lejárnak.<br>
A 2001. február 14-én megjelent ajánlati felhívásban már azok a feladatok is szerepeltek, amelyek többletet jelentettek a 2001. április 30-án megszûnt szerzõdésekben foglaltakhoz képest.<br>
Ajánlatkérõ maga is hangsúlyozta, hogy a parkfenntartás és a közterületek tisztántartása az önkormányzat alapfeladata. Ez is azt támasztja alá, hogy nem beszélhetünk elõre nem látható helyzetrõl, hiszen ajánlatkérõ az eljárást olyan szolgáltatás beszerzésére folytatta le, amelyet folyamatosan el kell látnia.<br>
Ajánlatkérõ a beszerzés tárgyát, a szerzõdés idõtartamát 2001. május 21-tõl 2001. december 31-ig határozta meg, így a szerzõdés tárgya, annak idõtartama ellentmond a rendkívüli sürgõsségnek, hiszen az legfeljebb a 2001. júniusi–júliusi munkák tekintetében állapítható meg.<br>
Nem fogadta el a Döntõbizottság ajánlatkérõ álláspontját, miszerint azért határozták meg a beszerzés tárgyát erre az idõtartamra, mert novembertõl már tulajdonképpen alig van parkfenntartási feladat. Ajánlatkérõ az észrevételében foglaltak szerint ugyanis tisztában volt azzal, hogy egy nyílt eljárás lebonyolítása kb. 90 nap.<br>
A fentiek alapján tehát ajánlatkérõ által sem vitatottan a beszerzés teljes tárgyára vonatkozóan nem állt fenn a rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak, ezért a Döntõbizottság megállapította, hogy ajánlatkérõ jogsértõ módon alapította a közbeszerzési eljárást a Kbt. 70. § (1) bekezdés c) pontjára.<br>
Ennek következtében ajánlatkérõnek a közbeszerzési eljárást indító és azt követõ döntései is jogsértõek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint a közbeszerzési eljárásban nem lehet ajánlattevõ vagy alvállalkozó, aki korábbi – három évnél nem régebben lezárult – közbeszerzési eljárásban általa a valóságnak megfelelõen ismert, de eltérõen közölt adatot (a továbbiakban: hamis adat) szolgáltatott, és ezért az eljárásból kizárták, illetõleg a hamis adatszolgáltatását a Döntõbizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
Kérelmezõ jogorvoslati kérelme arra irányult, hogy a Döntõbizottság semmisítse meg ajánlatkérõnek az õ kizárására vonatkozó döntését, és állapítsa meg az eljárása jogsértõ voltát. Tekintettel arra, hogy a hamis adatszolgáltatás miatti kizárásnak nemcsak az adott közbeszerzési eljárásban vannak következményei, hanem a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjában meghatározott igen súlyos jogkövetkezményei is vannak a kizárt ajánlattevõre nézve, a Döntõbizottságnak – annak ellenére, hogy a Kbt. 70. § (1) bekezdés c) pontjának megsértését megállapította – érdemben vizsgálnia kellett, hogy kérelmezõ elkövette-e a hamis adatszolgáltatást.<br>
A Kbt. rendelkezéseket tartalmaz arra vonatkozóan, hogy az ajánlatok hibáit, hiányosságait hogyan lehet, illetve kell kezelni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint ajánlatkérõnek kötelessége, hogy a nyilvánvaló számítási hibát javítsa, a Kbt. 57. § (1) bekezdése alapján lehetõsége van arra, hogy az ajánlatok elbírálása során felvilágosítást kérjen az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében, illetve a Kbt. 43. § (4) bekezdése alapján hiánypótlási lehetõséget biztosíthat. Amennyiben nem él e két utóbbi lehetõséggel, természetesen a Kbt.-ben meghatározott jogkövetkezményeket, például az érvénytelenséget alkalmazhatja.<br>
Ezekbõl a rendelkezésekbõl egyértelmûen az következik, hogy a fenti hiányosságok, hibák, így az ajánlati elemekben lévõ ellentmondások a Kbt. szerint nem minõsülhetnek hamis adatszolgáltatásnak; mivel ezek korrigálására lehetõséget biztosít a Kbt., és nem fûzi hozzá a hamis adatszolgáltatásnak a Kbt. 53. § (1) bekezdés c) pontja szerinti, kötelezõen alkalmazandó kizárásra vonatkozó jogkövetkezményét.<br>
Kérelmezõ arra hivatkozott a jogorvoslati eljárás során tartott tárgyaláson, hogy ez egy gyors eljárás volt, nagyon rövid idõ volt az ajánlattételre, ezért történhetett ez az elírás, titkárnõi elgépelés, továbbá azért, mert a felolvasólapra annak megfogalmazása szerint csak a 100 000 Ft fölötti kötbérvállalást kellett beírni, ami esetükben 150 000 Ft volt, és ezért kerülhetett ez a szám a szerzõdésbe is, a helyes 250 000 Ft helyett. Az a tény, hogy ez az összeg két szerzõdésben szerepelt így, tekintettel arra, hogy két területegységre tett ajánlatot kérelmezõ, továbbá az, hogy a szerzõdésben a kötbérvállalást tartalmazó oldalon van javítás, nem bizonyítja azt, hogy kérelmezõ meg akarta volna téveszteni az ajánlatkérõt.<br>
Ajánlatkérõ tárgyalásos eljárást folytatott le, amelynek során a felek a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján szabadon tárgyalnak a szerzõdés feltételeirõl. Ajánlatkérõ tárgyalt is az ajánlattevõkkel és nyilatkozata szerint a tárgyalás eredményeként kialakult vállalásokra szerzõdött, illetve szerzõdött volna. A tárgyalásos eljárás jellegébõl adódik, hogy az írásos ajánlat csak alapjául szolgál az eljárásnak, de a tárgyaláson, az alku során alakulnak ki a végleges vállalások, jelen esetben is ez történt.<br>
A fentiek alapján a Döntõbizottság megállapította, hogy kérelmezõ nem követett el hamis adatszolgáltatást, így a kizárására vonatkozó döntéssel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontját.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontjában meghatározott jogkövetkezményeket alkalmazta, valamint az f) pont alapján, a szerzõdéskötés tényére tekintettel bírság kiszabásáról határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001–2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság viszonylag csekély mértékének megállapításánál tekintettel volt a beszerzés összegére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 25.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>