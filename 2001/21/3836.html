<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3836)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.176-207/11/2001.<br>
<br>
Tárgy: az Orako Kft. és a Balaton Bútorgyár Rt. jogorvoslati kérelme az ELTE, BME közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vajk Kálmán ügyvéd (1114 Budapest, Bukarest u. 9.) által képviselt Orako Kft. (1223 Budapest, Kápolna u. 10–26., továbbiakban: kérelmezõ I.) jogorvoslati kérelmét – melyet az Eötvös Loránd Tudományegyetem (1053 Budapest, Egyetem tér 1–3.) és a Budapesti Mûszaki és Gazdaságtudományi Egyetem (1111 Budapest, Mûegyetem rkp. 3.) ajánlatkérõk az ELTE-TTK Déli tömb technológiai célú mobil bútorok beszerzése tárgyú közbeszerzési eljárása ellen indított – a Döntõbizottság elutasítja.<br>
A Balaton Bútorgyár Rt. (8200 Veszprém, Budapest út 10., továbbiakban: kérelmezõ II.) jogorvoslati kérelmének – melyet nevezett ajánlatkérõk az ELTE-TTK Déli tömb irodai és labor ülõbútorok beszerzése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdésére tekintettel a 24. § (2) bekezdését. Felhívja ajánlatkérõt a referenciaérték módosításának és a likviditási mutató megítélése módosításának a Közbeszerzési Értesítõben való közzétételére. Kötelezi ajánlatkérõt; hogy a határozat vételétõl számított 15 napon belül térítsen meg kérelmezõ II. részére 30 000 Ft, azaz harmincezer forint igazgatási szolgáltatási díjat.<br>
Ezt meghaladó részében a kérelmezõ I. jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. március 7-én megjelent számában a rendelkezõ részben megjelölt beszerzések tárgyában.<br>
A 1498/2001. sorszámon közzétett, a technológiai célú mobil bútorok beszerzésére vonatkozó felhívás 11. b) pontja szerint ajánlatkérõ alkalmatlannak minõsíti a szerzõdés teljesítésére – többek között – azt az ajánlattevõt, aki nem rendelkezik legalább 1, az elmúlt 3 éven belül felsõoktatási intézményben megvalósított, legalább bruttó 50 M Ft értékû, a jelenlegi felhasználó által jónak minõsített referenciával.<br>
A 1499/2001. számon közzétett, az ülõbútorokra vonatkozó felhívás 11. b) pontja szerint ajánlatkérõ alkalmatlannak minõsíti a szerzõdés teljesítésére – többek között – azt az ajánlattevõt, akinek kedvezõtlen a likviditási mutatója (nagyobb mint 1), és azt, aki nem rendelkezik legalább 1, az elmúlt 3 éven belül felsõoktatási intézményben megvalósított, legalább bruttó 50 M Ft értékû, a jelenlegi felhasználó által jónak minõsített referenciával.<br>
Az ülõbútorok beszerzésére kiadott ajánlati dokumentáció 9/40. oldalán rögzítettek szerint a bruttó 30 M Ft referenciával nem rendelkezõ ajánlattevõ alkalmatlan a szerzõdés teljesítésére, a dokumentáció 24/40. oldalán a mûszaki alkalmasság értékelése körében egy olyan kitétel szerepel, hogy alkalmatlan minõsítést kap az az ajánlattevõ, akinek a referenciamunkái összpontszáma kisebb mint 10 (3 db 30 millió Ft-os munka).<br>
A két beszerzés tárgyában március 26-án tartott konzultáció jegyzõkönyvében ajánlatkérõ közölte, hogy "nyilvánvaló elírási hiba van" a felhívásban;<br>
"a) A likviditási mutató nyilvánvalóan akkor kedvezõtlen, ha kisebb mint 1 és nem akkor, ha nagyobb mint 1.<br>
b) A referencia munkák megkívánt értéke az ülõbútorok vonatkozásában 30 millió Ft és nem 50 millió Ft."<br>
Az irodai és labor ülõbútorok dokumentációja 9.2. pontjában ajánlatkérõ ismertette az alkalmasság értékelésének módszerét, pénzügyi, gazdasági szempontból forrásszerkezeti mutatók, likviditási mutatók, gazdálkodási mutatók, gazdasági adatok mint vizsgálati elemek, mûszaki alkalmassági szempontból referenciák, alvállalkozói gyártóbázis felszereltsége, szakemberek képzettsége, bemutatott termékek jellemzõi, saját vagy alvállalkozói gyártóbázis minõségbiztosítási rendszere vizsgálati elemek szerint.<br>
Kérelmezõ I. március 22-én, kérelmezõ II. április 4-én jogorvoslati kérelmet terjesztett elõ a Döntõbizottsághoz. A Döntõbizottság a két ügyet egyesítette. Kérelmezõ I. sérelmezte, hogy ajánlatkérõ a technológiai célú mobil bútorok beszerzésére vonatkozó felhívás szerint alkalmatlannak minõsíti a szerzõdés teljesítésére azt az ajánlattevõt, aki az elmúlt 3 éven belül nem rendelkezik legalább 1, bruttó 50 M Ft értékû, felsõoktatási intézményben megvalósított referenciával. Álláspontja szerint ennek a feltételnek csak egy ajánlattevõ – a Kemabo Kft. – felel meg.<br>
Úgy ítéli meg, hogy ajánlatkérõ a szóban forgó alkalmassági követelmény meghatározással túlterjeszkedett a Kbt. azon elõírásán, hogy az alkalmassági feltételeket a beszerzés tárgyára kell korlátozni és legfeljebb a teljesítéshez ténylegesen szükséges feltételek mértékéig lehet elõírni. Ezen túlterjeszkedéssel álláspontja szerint ajánlatkérõ megsértette az ajánlattevõk esélyegyenlõségét. A jogorvoslati eljárásban tartott tárgyaláson kifogásolta a szóban forgó alkalmassági kritériumot azért is, hogy az csak felsõoktatási intézmények beszerzéseire vonatkozik, holott álláspontja szerint egy jó szakmai felkészültségû cég bármely felhasználási célra tud a felhasználó igényének megfelelõ terméket gyártani. Kérte a jogsértés megállapítását, ajánlatkérõ kötelezését a törvény szabályainak megfelelõ eljárásra, valamint ajánlatkérõ marasztalását a jogorvoslati eljárásban felmerült költségei megtérítésére.<br>
Kérelmezõ II. sérelmezte, hogy ajánlatkérõ az irodai és labor ülõbútorok beszerzésére vonatkozó felhívásában alkalmassági követelményként elõírta, hogy ajánlatkérõnek legalább 50 M Ft értékû, felsõoktatási intézményben megvalósított referenciával kell rendelkeznie, álláspontja szerint ezen kikötés sérti az ajánlattevõk esélyegyenlõségét. Kifogásolta, hogy az alkalmassági kritérium tekintetében ellentmondás van a felhívás 11. b) pont ötödik "–" bekezdésében és a dokumentáció 9/40., illetve 24/40. oldalán szereplõ adatok között. Kifogásolta továbbá, hogy az ajánlati felhívás 11. b) pontja és a dokumentáció 9.2. pontja eltérõen határozza meg az alkalmasság vizsgálatának módját. Közölte, hogy ezen ellentmondások feloldására levélben felhívta ajánlatkérõt, aki elzárkózott a kiírás megfelelõ módosításától. Kérte a jogsértés megállapítását, ajánlatkérõ felhívását a törvény szabályainak megfelelõ eljárásra, ajánlatkérõvel szemben bírság kiszabását, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ a március 28-án kelt észrevételeiben kérte mindkét kérelem elutasítását. A kérelmezõ I. kérelmére elõadta, hogy nem felel meg a valóságnak kérelmezõ I. azon állítása, hogy a felsõoktatásban az elmúlt 3 évben csak egy hasonló nagyságrendû beszerzés volt, ugyanis az Oktatási Minisztériumtól kapott írásos információja szerint 11 olyan beszerzés volt, amelyik vagy önállóan mobiliák beszerzésére irányult, vagy generálkivitelezés folytán kiterjedt mobiliák beszerzésére is. Elõadta továbbá, hogy referenciaként azért a felsõoktatási intézmény céljára történõ szállításban való közremûködést jelölte meg, mert el akarta kerülni egy korábbi beszerzésénél elõállt helyzetet, amikor is lakásberendezésre szolgáló bútorokat ajánlottak fel részére.<br>
A kérelmezõ II. kérelmére nézve elõadta, hogy kérelmezõ II. március 21-én kelt levelére március 29-én adott válaszában rögzítettek szerint kérelmezõ II. tévedésben van a kiírás egyes pontjainak értelmezése tekintetében.<br>
A tárgyaláson hivatkozott arra, hogy a március 26-án tartott konzultáción közölte, hogy a likviditási mutatót és a referencia értékét illetõen elírási hiba van a felhívásban, ezekre vonatkozóan az ajánlati dokumentáció ad helyes meghatározást. A felhívás 11. b) pontja és a dokumentáció 9.2. pontja között sincs ellentmondás, mert a felhívás magát az alkalmassági követelményrendszert, a dokumentáció pedig az alkalmasság/alkalmatlanság vizsgálata módját szabályozza.<br>
A Döntõbizottság a D.176-207/2001. számú határozatával ideiglenes intézkedésként a közbeszerzési eljárást felfüggesztette.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelme megalapozatlan, a kérelmezõ II. jogorvoslati kérelme részben megalapozott.<br>
A Döntõbizottság elsõdlegesen azt vizsgálta, hogy a kifogásolt alkalmassági kritérium megfelel-e a Kbt. vonatkozó rendelkezéseinek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése szabályozza az ajánlattevõ pénzügyi, gazdasági és mûszaki alkalmassága igazolására ajánlatkérõ által kérhetõ adatok, nyilatkozatok körét. A (4) bekezdés elõírja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. Az (5) bekezdés korlátokat szab az alkalmassági kritériumok körét illetõen: "Az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
Ezen rendelkezésekbõl kiindulva a kérelmezõ I. jogorvoslati kérelme megalapozottsága tekintetében a beszerzés értéke és a szerzõdés teljesítéséhez ténylegesen szükséges feltételek mértéke az irányadó.<br>
Ajánlatkérõ a technológiai célú mobil bútorok beszerzése körében legalább 50 M Ft értékû referenciát írt elõ. A beszerzés becsült értéke több száz millió Ft-os nagyságrendû. A Döntõbizottság álláspontja szerint a megjelölt referenciaérték arányban áll a beszerzés becsült értékével. Ajánlatkérõ joggal várta el, hogy csak olyan ajánlattevõk vegyenek részt a közbeszerzési eljárásban, akik referenciákkal tanúsítottan már teljesítést eszközöltek nagy értékû beszerzésekben.<br>
Ajánlatkérõ azt is kikötötte, hogy az ajánlattevõnek a referenciát felsõoktatási intézmények beszerzése során kellett szereznie.<br>
A Döntõbizottság elfogadta ajánlatkérõ által ezen kikötésre a március 26-i konzultáció jegyzõkönyve szerint ajánlattevõkkel közölt indokokat, miszerint "a felsõoktatási intézményekben alkalmazott mobiliákkal szemben olyan speciális igényeket kell kielégíteni, amelyek másfajta közszolgálati intézmények vagy kórházak esetében nem jelentkeznek." "A technológiai jellegû bútorok pedig még a felsõoktatási intézményekben szokásos megoldásokhoz viszonyítva is teljesen egyedi igényeket kell kielégítsenek." Ajánlatkérõ utalt a jegyzõkönyvben az ergonómiai és tartóssági igényekre, a speciális tisztíthatóságra, vegyi anyagokkal szembeni ellenálló képességre. A jogorvoslati kérelem e vonatkozásban tehát nem megalapozott.<br>
A kérelem nem megalapozott azon részében sem, hogy a referenciával kapcsolatos alkalmassági követelménynek csak a Kemabo Kft. felel meg, azaz ajánlatkérõ az ajánlattevõk esélyegyenlõségét sértõ módon határozta  meg. Ajánlatkérõ becsatolta az Oktatási Minisztérium adatszolgáltatását, miszerint 1998-2001. évig terjedõ idõtartamban 11 felsõoktatási intézmény eszközölt a 0,5–5,6 milliárd forint értékhatár közötti beszerzést. Ezen beszerzések kapcsán a 11-nek többszörösét kitevõ ajánlattevõ szerezhetett referenciát.<br>
A Döntõbizottság megállapítja, hogy ajánlatkérõ a kérelmezõ I. által kifogásolt alkalmassági követelmény meghatározása terén nem követett el jogsértést, ezért a kérelmet megalapozatlanság címén elutasította.<br>
Kérelmezõ II. kifogásolta, hogy az ajánlati felhívás és a dokumentáció eltérõ értékhatárt közöl az irodai és labor ülõbútorok beszerzésére vonatkozó referenciaértékre, valamint a felhívásban téves értelmezésben közölte a likviditási mutató kedvezõtlen voltát. Ajánlatkérõ azzal védekezett, hogy a konzultációs jegyzõkönyvben már közölte, hogy az ajánlati dokumentációban meghatározott bruttó 30 M Ft a mérvadó a felhívásban megjelölt bruttó 50 M Ft-tal szemben, továbbá közölte azt is, hogy a likviditási mutató akkor kedvezõtlen, ha kisebb mint 1 és nem akkor, ha nagyobb mint 1.<br>
Az ajánlati dokumentációban ajánlatkérõ lényegében módosította a felhívásban közölt referenciaértéket és a likviditási mutató megítélésének szempontját. A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése elõírja: "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb." Hirdetmény közzététele alatt a Kbt. 29. § (1) bekezdése alapján a Közbeszerzési Értesítõben történõ közzétételt kell érteni. A jelen közbeszerzési eljárásban a felhívás módosítása közzétételének azért van jogi jelentõsége, mert a beszerzési piac iránt érdeklõdõ, tehát azokban potenciális ajánlattevõnek minõsülõ cégek ezúton értesülhetnek a beszerzésre vonatkozó olyan feltételmódosulásról, mely módosulás folytán már alkalmasak a teljesítésre.<br>
Ajánlatkérõ a referenciafeltétel-módosítás közzétételének elmulasztása által elzárta az ajánlattételtõl azokat a potenciális ajánlattevõket, melyek 50 M Ft értékû referenciával ugyan nem rendelkeznek, de 30 M Ft értékûvel igen. Ajánlatkérõnek a likviditási mutató megítélésére vonatkozó módosítást is közzé kellett volna tennie a Közbeszerzési Értesítõben. Mindamellett a likviditási mutató megítélését illetõen nem állapítható meg az esélyegyenlõség megsértése, mert közgazdasági ismeretekkel rendelkezõ cégeknek fel kellett ismerniük a nyilvánvaló elírási hibát.<br>
A Döntõbizottság megállapítja, hogy ajánlatkérõ a módosult referenciaérték közzétételének elmulasztásával a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésére figyelemmel megsértette a Kbt. 24. § (2) bekezdését. A jogsértésre tekintettel a Döntõbizottság felhívta ajánlatkérõt a Kbt. szabályainak megfelelõ eljárásra, azaz a felhívás módosításának a Közbeszerzési Értesítõben való közzétételére.<br>
Kérelmezõ II. kifogásolta továbbá, hogy ajánlatkérõ a felhívás 11. b) pontjában közöltektõl eltérõen határozta meg a dokumentáció 9.2. pontjában az alkalmassági feltételeket.<br>
A Döntõbizottság megvizsgálta a két kiírási elemet és megállapította, hogy azok között nincs eltérés. A felhívás 11. b) pontjában ajánlatkérõ közölte azokat az okokat, melyek miatt alkalmatlannak minõsíti ajánlattevõt a szerzõdés teljesítésére. A dokumentáció 9.2. pontjában ismertette ajánlattevõkkel, hogy milyen módon fogja megállapítani az ajánlattevõk által közlendõ adatok alapján az alkalmasságot, illetve alkalmatlanságot. A felhívás 11. b) pontja és a dokumentáció 9.2. pontja tehát ok-okozati összefüggésben és nem ellentmondásban van egymással.<br>
A Döntõbizottság megállapítja, hogy ajánlatkérõ a dokumentáció 9.2. pontjában közöltek által nem változtatta meg a felhívás 11. b) pontjában foglaltakat, ezért a jogorvoslati kérelmet e részében megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. április 18.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>