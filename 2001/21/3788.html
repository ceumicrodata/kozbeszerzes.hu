<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3788)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.180/11/2001.<br>
<br>
Tárgy: a Mediraab Kft. jogorvoslati kérelme a Petz Aladár Oktató Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Nemes Dénes ügyvéd (1065 Budapest, Bajcsy-Zsilinszky út 55.) által képviselt Mediraab Kft. (9027 Gyõr, Bisinger sétány 12., továbbiakban: kérelmezõ) jogorvoslati kérelmének, melyet a Petz Aladár Megyei Oktató Kórház (9024 Gyõr, Vasvári Pál u. 2., továbbiakban: ajánlatkérõ) az intézet 34 db hagyományos röntgenberendezésének, 62 db kiegészítõ szerkezetének és 22 db kiegészítõ tartozékának karbantartása és javítása 5 negyedéven keresztül tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért az ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás megindítására részvételi felhívást tett közzé a Közbeszerzési Értesítõ 2001. január 31-én megjelent számában a rendelkezõ részben megjelölt beszerzés tárgyában.<br>
Az összességében legelõnyösebb ajánlat elbírálási szempontot választotta. Az alkalmasnak minõsített jelentkezõk részére átadott ajánlati felhívás szerint a bírálati részszempontok és az azokhoz rendelt súlyszámok a következõk voltak:<br>
– a megajánlott szolgáltatás mûszaki színvonala	15<br>
– folyamatos alkatrészellátás biztosítása	12<br>
– a megajánlott szolgáltatás ára	10<br>
– hibaelhárítás gyorsasága	8<br>
– jólteljesítési kötelezettségvállalás	6<br>
– kedvezõ fizetési feltételek	4<br>
Az értékelésnél adható pontszám-tartomány: 0–10.<br>
Ajánlatkérõ a kérelmezõ és a Radiológia Kft. ajánlatát bírálta el és a március 22-én tartott eredményhirdetésen a Radiológia Kft.-t hirdette ki nyertesnek.<br>
Kérelmezõ március 23-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ ajánlatát hirdette ki nyertesnek, holott a nyertes 14 000 000 Ft-os ajánlati árával szemben õ 3 300 000 Ft-os árajánlatot tett és a megajánlott szolgáltatás mûszaki színvonalára is magasabb pontszámot kapott a nyertesnél. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását, valamint ajánlatkérõ kötelezését a jogorvoslati eljárásban felmerült költségei megtérítésére.<br>
A Döntõbizottság a D.180/5/2001. számú határozatával ideiglenes intézkedésként a szerzõdés megkötését megtiltotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a két ajánlat között valójában nem áll 11 700 ezer Ft-os különbség, mert a nyertes ára tartalmazza az évi hat alkalommal történõ karbantartás költségét, a javítási munkadíjat, a javítások során beépítésre kerülõ 35 000 Ft érték alatti anyagok költségét, valamint szerzõdéses idõszak alatt várhatóan beépítésre kerülõ 7 db röntgencsõ árát is. A kérelmezõ ajánlata nem tartalmazza a cserére kerülõ röntgencsövek árát. A jogorvoslati eljárásban tartott tárgyaláson közölte, hogy 1 db röntgencsõ ára 1–2 millió Ft közötti mértékû. Az írásos és a tárgyaláson szóban elõadott észrevételében elõadta továbbá, hogy a kérelmezõ ajánlati árára vonatkozóan számításokat végzett. Az 1 évre vonatkozó ajánlati árat úgy számolta, hogy a kérelmezõ által egy karbantartásra megadott idõszükségletet megszorozta 6-tal és a kérelmezõ 1250 Ft/óra egységárával, továbbá a karbantartást végzõ szakemberek számával. Az így kapott összeghez hozzáadta még a rezsianyagköltséget és a javítási díjat. Ily módon a kérelmezõ ajánlati ára számítása szerint 6 568 750 Ft kellene, hogy legyen, ami még nem tartalmazza a nyertes ajánlati árában benne foglaltatott 7 db röntgencsõ árát.<br>
Kérelmezõ a tárgyaláson vitatta, hogy ajánlatkérõ részérõl helytálló volt az árajánlatok ekkénti összehasonlítása. Állította, hogy a röntgencsövek árát az ajánlat nem tartalmazhatja, mert nem lehet elõre tudni, hogy a szerzõdéses idõszak alatt hány röntgencsövet kell majd cserélni. A nyertes ajánlata szerinti átalányár miatt könnyen elõfordulhat, hogy pl. 4 csõ cseréje esetén 3 csõ árát anélkül számlázza le, hogy ténylegesen sor kerülne a cserére, viszont ha 8 csõ cseréje lesz szükséges, akkor az 1 db többletcsõ árát le fogja számlázni.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében ajánlatkérõnek az ajánlatokat a felhívásban meghatározott bírálati részszempontok szerint kell elbírálnia. Az az ajánlat az összességében legelõnyösebb, amelyiknek az összpontszáma a legmagasabb. Az 59. § (1) bekezdése alapján az eljárás nyertese az összességében legelõnyösebb ajánlatot benyújtó ajánlattevõ.<br>
A Döntõbizottság megvizsgálta ajánlatkérõ értékelését és megállapította, hogy ajánlatkérõ pontozása nem helytálló.<br>
Az értékelési dokumentum szerint a kérelmezõ és a nyertes az egyes részszempontokra a következõ pontszámokat kapta:<br>
Kérelmezõ<br>
<br>
		Pontszám:  Súlyozva:<br>
– mûszaki színvonal	10          150<br>
– folyamatos alkatrészellátás	5           60<br>
– ajánlati ár	9           90<br>
– hibaelhárítás gyorsasága	8           64<br>
– jólteljesítési kötelezettségváll.	9           54<br>
– kedvezõ fizetési feltételek	9           36<br>
Összesen:	454<br>
Nyertes<br>
<br>
		Pontszám:  Súlyozva:<br>
– mûszaki színvonal	9          135<br>
– folyamatos alkatrészellátás	10          120<br>
– ajánlati ár	7           70<br>
– hibaelhárítás gyorsasága	9           72<br>
– jólteljesítési kötelezettségváll.	10           60<br>
– kedvezõ fizetési feltételek	9           36<br>
Összesen:	493<br>
<br>
Az elsõ részszempontból a Döntõbizottság elfogadta az ajánlatkérõ értékelését, azt kérelmezõ sem sérelmezte.<br>
A második részszempontól való értékelést illetõen a Döntõbizottság álláspontja szerint ajánlatkérõ akkor vehette volna figyelembe a teljes szerzõdéses idõszakra vonatkozóan a raktárkészlet nagyságát, ha a teljesítés során szükséges cserealkatrészek a kereskedelmi forgalomban már nem lennének beszerezhetõk. A tárgyaláson a felek által elõadottak szerint a cserealkatrészek az Innomed Medical Rt.-tõl és a GE System Kft.-tõl beszerezhetõk. A raktárkészlet mértékének csak annyiban van jelentõsége, hogy az ajánlattevõ – nyertessége esetén – el tudja-e azonnal kezdeni a teljesítést. Ehhez pedig a kérelmezõ raktárkészlete elegendõ. A Döntõbizottság megállapította, hogy ajánlatkérõ értékelése nem helytálló, nem adhatott volna a nyertes ajánlat részére kétszeresen nagyobb pontszámot, mint a kérelmezõ ajánlatára.<br>
A harmadik részszempont az ajánlati ár volt. A Döntõbizottság a következõ okok miatt nem fogadta ajánlatkérõ értékelését:<br>
– A Döntõbizottságnak a bíróság ítélkezési gyakorlata által alátámasztott joggyakorlata szerint az adott bírálati részszempontból legkedvezõbb ajánlatra a maximum pontszámot kell adni és arányosan ehhez kell viszonyítani a többi ajánlatot.<br>
– Ajánlatkérõ értékelése nem volt helytálló atekintetben sem, hogy a kérelmezõ ajánlati árát saját számításaival felülbírálta, mert szerinte az nem volt "megalapozott". Ajánlatkérõnek abban az esetben, ha egy árat kirívóan alacsonynak tart, csak arra van lehetõsége, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglalt lehetõséggel élve magyarázatot kérjen az ajánlattevõtõl. Az ajánlattevõ saját kockázatára határozza meg az árakat, a megajánlott árért kell teljesítenie a szolgáltatást még akkor is, ha az számára veszteséget okoz.<br>
– Ajánlatkérõ a szöveges értékelés szerint az összehasonlításkor a nyertes javára figyelembe vette azt a tényt, hogy a nyertes ajánlati ára tartalmazza a röntgenberendezések fõdarabja, a röntgencsõ 7 alkalommal történõ cseréjének anyagárát is. A nyertes ajánlata nem tartalmazta, hogy az ajánlati árában milyen összeget tesz ki a 7 db röntgencsõ ára, ennek ellenére ajánlatkérõ a 7 csõ árát 7 × 1 500 000 Ft-tal vette figyelembe az értékelésnél. Ajánlatkérõnek nincs joga arra, hogy az ajánlat egyes elemeit saját maga határozza meg. Ajánlatkérõ eljárása akkor lett volna helytálló, ha a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglaltak szerint felvilágosítást kért volna a nyertestõl az ajánlattal kapcsolatos nem egyértelmû kijelentések tisztázása végett.<br>
A kérelmezõ ajánlata nem tartalmazta a röntgencsõ cseréje esetén felszámítandó árat. Ezt azzal indokolta, hogy nem lehet elõre tudni, hogy a szerzõdéses idõszakban hány röntgencsövet kell majd cserélni.<br>
Az ajánlatkérõ a röntgenberendezések karbantartására kért ajánlatot. Nem határozta meg ezzel összefüggésben, hogy a szerzõdéses idõszakban várhatóan hány csõ cseréjére lesz szükség.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata alapján az ajánlatkérõ az ajánlati felhívásban meghatározott feltételekhez, ajánlattevõ pedig az ajánlatához kötve van. Ebbõl következik, hogy a két ajánlat csak oly módon alkalmas az összehasonlításra, ha mindkét ajánlattevõ meghatározza a röntgencsõ cseréjére felszámítandó árat, vagy pedig a nyertes ajánlati árából a röntgencsõ ára levonásra kerül.<br>
A negyedik részszempont a hibaelhárítás gyorsasága. A nyertes 2 órán belül, a kérelmezõ 3 órán belül vállalta a hibabejelentéstõl számítottan a hiba elhárítása céljából való megjelenést, a nyertes 9 pontot, a kérelmezõ 8 pontot kapott. Ajánlatkérõ értékelése nem helytálló, a legkedvezõbb ajánlatra a maximum pontszámot kellett volna adni a harmadik részszempontnál kifejtettek szerint.<br>
A jóteljesítési kötelezettségvállalás körében ajánlatkérõ a nyertes javára értékelte az 1 millió Ft-os jólteljesítési garancia nyújtását. A Döntõbizottság ebbõl a részszempontból elfogadta az értékelést, miszerint a nyertes a maximális pontszámot kapta.<br>
A fizetési feltételek körében ajánlatkérõ a tárgyaláson elõadottak szerint a nyertes javára értékelte, hogy az a felhívásban megjelölt negyedévi esedékességen belül a tárgynegyedév végén határozta meg a számla benyújtását, szemben kérelmezõvel, aki a tárgynegyedév közepén kívánja a számláit benyújtani. A kérelmezõ javára viszont az szólt, hogy a röntgencsõ cseréje esetén az anyagárat csak a cserét követõen számlázza, a nyertes átalányáras ajánlata szerinti konstrukció szerint viszont a cserére kerülõ röntgencsõ anyagára negyedévenként – quasi elõre – leszámlázásra kerül. Ajánlatkérõ mindkét ajánlatra 9 pontot adott. A Döntõbizottság ismételten utal arra, hogy a legkedvezõbb ajánlatra 10 pontot kell adni. Annak mérlegelése, hogy az értékelésnél ajánlatkérõ által figyelembe vett két tényezõ kompenzálja-e egymást, ajánlatkérõ kompentenciájába tartozó kérdés. Ezért a Döntõbizottság annak megállapítása mellett, hogy a legkedvezõbb ajánlatra a maximum pont jár, elfogadta ajánlatkérõ értékelését.<br>
A fentiekben kifejtettek szerint a Döntõbizottság csak az elsõ és ötödik bírálati részszempont körében találta helytállónak az értékelést. A Kbt. szabályainak megfelelõ ismételt értékelés esetén fennáll a lehetõsége annak, hogy nem a nyertesnek minõsített ajánlattevõ kapja a magasabb pontszámot. A Döntõbizottság utal arra, hogy a második részszempontból a két ajánlat azonos értékû, ez a tény 60 pontot jelent a kérelmezõ javára és már önmagában ennélfogva is megfordulhat a sorrend.<br>
A bíróság irányadó ítélkezési gyakorlata szerint a Döntõbizottság nem vonhatja el az ajánlatkérõ kizárólagos kompetenciájába tartozó értékelési jogkört, ezért a Döntõbizottság mellõzte annak megállapítását, hogy melyik ajánlat volt a kedvezõbb. Tekintettel azonban arra, hogy az ajánlatkérõ értékelése 5 bírálati részszempontból nem volt helytálló, a Döntõbizottság megsemmisítette ajánlatkérõ eljárást lezáró döntését.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglaltakra: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 23.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>