<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (3652)
</b></h2><FONT size=3><i><u></i></u><br>
Kf.VI.37.712/2000/4.<br>
<br>
A Magyar Köztársaság Legfelsõbb Bírósága az elsõ fokú eljárásban a Molnárné dr. Balogh Márta jogtanácsos által, a másodfokú eljárásban a dr. Szenczi Erika vezetõ jogtanácsos által képviselt Fõvárosi és Pest Megyei Nyugdíjbiztosítási Igazgatóság (1081 Budapest, Fiumei út 19.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében – amely perbe az alperes pernyertességének elõmozdítása érdekében a dr. Kispéter Zsolt ügyvéd (2700 Cegléd, Nefelejcs u. 31.) által képviselt Avantgarde Építõ- és Szerelõipari Kft. (2700 Cegléd, Kossuth tér 4.) beavatkozott – a Fõvárosi Bíróság 2000. február 18. napján kelt 2.K.38.899/1999/5. számú ítélete ellen az alperes által 6. sorszám alatt benyújtott fellebbezés folytán az alulírott napon – tárgyaláson kívül – meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy – 15 nap alatt – fizessen meg a felperesnek 5000 (ötezer) forint fellebbezési eljárási költséget.<br>
A feljegyzett fellebbezési eljárási illetéket az állam viseli.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
A felperes a Közbeszerzési Értesítõ 1999. április 7-én megjelent 14. számában tette közzé a ceglédi kirendeltség épületének átalakítása és bõvítése tárgyában nyílt eljárásra szóló felhívását. A megadott 1999. május 19-i határidõig hét pályázat érkezett. Alakilag a felperes valamennyit érvényesnek tekintette.<br>
Az 1999. június 10. napján kelt és június 15-én ismertetett döntés szerint nyertes ajánlatot Nagykörû Községi Önkormányzat Gazdasági Ellátó Szervezete tett.<br>
Az alperesi beavatkozó jogorvoslati kérelme alapján megindított eljárás során az alperes az 1999. július 15-én kelt D-124/16/1999. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdését, valamint az 52. § (2) bekezdés d) pontjára tekintettel az 52. § (1) bekezdését, továbbá az 59. § (1) bekezdését. Emiatt a felperessel szemben 5 000 000 Ft bírságot szabott ki és kötelezte az alperesi beavatkozó javára járóan 30 000 Ft igazgatási szolgáltatási díj mellett 5000 Ft ügyvédi költség megfizetésére.<br>
Határozatának indokolása szerint a felperes azon magatartásával, hogy valamennyi ajánlat érvényesnek tekintése mellett a Kovépszer Kft. és a KÁTA Építõipari Szövetkezet ajánlatát kizárva a részletes értékelést mellõzte, súlyosan megsértette a verseny tisztasága és az esélyegyenlõség alapelvét tartalmazó <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését.<br>
Miután a nyertesnek kihirdetett ajánlattevõ alvállalkozójának, az ÉVER Bt.-nek hiányzott az APEH Megyei Járulékigazgatóságától származó igazolása, megsérült a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja, a Kbt. 52. § (1) bekezdése, továbbá az 59. § (2) bekezdése. Ezért a Kbt. 88. § (1) bekezdés d), f) és g) pontja szerinti jogkövetkezményeket alkalmazva, a bírság mértékét úgy határozta meg, hogy a szerzõdésben szereplõ 103 000 000 Ft-os értéket vette figyelembe.<br>
A felperes módosított keresetében a jogsértés hiányának megállapítását nem kérte, a bírság összegének mérséklésére vonatkozóan kérte az alperes határozatának megváltoztatását. Arra hivatkozott, hogy a Kovépszer Kft. és a KÁTA Szövetkezet ajánlatának értékelésére is sor került, miután azonban a kalkulált tervezõi díjhoz viszonyítva ajánlatuk kedvezõtlen volt, részletesebb elemzés nélkül az elsõ öt pályázatot követõ rangsort kapták. Alaki hiba következtében kerülte el figyelmét az ÉVER Bt. alvállalkozó társadalombiztosítási járulékra vonatkozó igazolásának hiánya. Álláspontja szerint a kiszabott mértékû bírság eltúlzottan magas.<br>
Az elsõfokú bíróság az alperes D-124/16/1999. számú határozatát akként változtatta meg, hogy a bírság mértékét 3 000 000 Ft-ra mérsékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére hivatkozással kifejtette, hogy az elbíráláskor hatályos ezen szabályozás közelebbi meghatározás nélkül megjelölt tág kerete azt a kötelezettséget rója a jogalkalmazóra, hogy az adott jogsértések súlyához igazítva állapítsa meg az esetenkénti bírság öszszegét.<br>
Az elsõfokú bíróság jogi álláspontja szerint a közbeszerzés értékének nagysága csupán az egyik figyelembe veendõ szempont. Nagyobb tételû bírság kiszabása így akkor lehet indokolt, ha az elbírálásra kiható alapelvi szintû, illetve az eredményt befolyásoló, vagy többszörös jogsértések valósultak meg. A perbeli esetben, bár a felperes nem vitásan a versenyegyenlõség és az esélyegyenlõség alapelvi szabályát tette félre, ezen magatartása az elbírálás sorrendjét nem befolyásolta, hiszen a mellõzött részletes értékelés két érintettjének – jogorvoslati kérelmük hiánya által is igazoltan – valóban nem volt nyerési esélye. Az a tény pedig, hogy a nyertes ajánlat alvállalkozójának egyik igazolása hiányzott, ugyancsak nem olyan súlyú mulasztás, amely az alperes által alkalmazott bírság összegét indokolttá tette volna. Ezen szempontokat értékelve az elsõfokú bíróság megállapította, hogy az alperesi határozatban szereplõ bírság összege eltúlzott, ezért ennek összegét – az alperesi határozatot a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése szerint megváltoztatva – 3 000 000 Ft-ra mérsékelte.<br>
Az elsõfokú bíróság ítélete ellen az alperes fellebbezett, annak megváltoztatását és a kereset elutasítását kérte. Arra hivatkozott, hogy az elsõfokú bíróság megállapítása szerint is alapelvet sértett a felperes, így tehát nehezen értelmezhetõ a bírság csökkentése. Az alperes által kiszabott bírság mértéke – figyelemmel a jogellenesen megkötött szerzõdésben szereplõ nettó 103 000 000 Ft-ra – nem éri el a beszerzési érték 5%-át sem, tehát bõven a megengedett 30%-on belül van. Álláspontja szerint kellõen mérlegelt az alperes a bírság mértékének megállapításánál és az elsõfokú bíróság által is elismerten, alapelv megsértését is megállapította a határozatában. Azt az elsõfokú bíróság ítéletével nem változtatta meg. Hivatkozott a Legfelsõbb Bíróság eseti döntésére, amely kimondta, hogy a közbeszerzési érték mintegy 100 000 000 Ft nagyságrendjéhez képest az 5%-os mértékû kiszabott bírság a maximum 30%-hoz képest eltúlzottnak nem tekinthetõ. Erre való tekintettel – álláspontja szerint – a kiszabott bírságot kellõ jogi indok hiányában mérsékelte az elsõfokú bíróság.<br>
A felperes fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
A Legfelsõbb Bíróság másodfokú eljárásában megállapította, hogy az elsõfokú bíróság a kereseti kérelem korlátai között részletesen feltárta és ítélete indokolásában megfelelõ alapossággal rögzítette az ügyben irányadó tényállást, és abból helytálló jogi következtetést vont le.<br>
A bíróság számára a felülvizsgált alperesi határozat megváltoztatására vonatkozó jogkört a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése biztosítja, ez a kiszabott bírság összegszerûségére is kiterjed.<br>
Közigazgatási perben a Pp. 339. § (1) bekezdése értelmében a bíróság kizárólag a határozatok jogszerûségét vizsgálhatja felül, méltányosság gyakorlására nem jogosult.<br>
A Legfelsõbb Bíróság álláspontja szerint a közigazgatási per keretében végzett törvényességi felülvizsgálat a mérlegelés jogszerûségére is kiterjed, amely a méltányossági jogkör gyakorlásával nem azonosítható.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság összegének meghatározása a törvényi keretek között mérlegelési jogkörben történik, a mérlegelési szempontok konkrét meghatározását a jogszabály nem tartalmazza.<br>
A Legfelsõbb Bíróság egyetértett az elsõfokú bíróságnak a mérlegelési tevékenység során értékelendõ körülmények megjelölésével kapcsolatos jogi okfejtésével. A Kbt. alapvetõen a közbeszerzés értékéhez köti – a bírság felsõ határának százalékos mértékû meghatározásával – a bírság összegszerûségét. Ezen túl azonban nyilvánvalóan a jogsértés értékelésének körébe vonandók az elkövetés körülményei.<br>
A perbeli ügyben egyértelmûen megállapítható volt, hogy a felperes a Kbt. olyan, az eljárás alapelvei között a Kbt. 24. § (1) bekezdésében szabályozott rendelkezéseket sértett meg – nevezetesen a versenyegyenlõség, esélyegyenlõség biztosítására vonatkozó kötelezettséget –, amely súlyos szabályszegésnek minõsült. Ugyanakkor a perben rendelkezésre állt adatok szerint ez a jogsértés a pályázatok elbírálására nem hatott ki, az eredményt nem befolyásolta. Az alperes a bírság kivetésekor ezen körülménynek nem tulajdonított megfelelõ jelentõséget.<br>
Az elsõfokú bíróság helyesen értékelte ezen körülmény súlyát, ugyanis a szankcionálás szempontjából ennek is meghatározó jelentõsége volt.<br>
Ebbõl következõen a Legfelsõbb Bíróság álláspontja szerint az elsõfokú bíróságnak a bírság mérséklésére vonatkozó – nem méltányossági, hanem mérlegelési jogkörben hozott – döntése nem ütközött jogszabályba.<br>
Az elsõfokú bíróság a rendelkezésre állt bizonyítékokat a Pp. 206. § (1) bekezdésének megfelelõen a maguk öszszességében értékelte és mérlegelte, ítéletét a Pp. 221. § (1) bekezdésében foglaltak szerint indokolta.<br>
Megjegyzi a Legfelsõbb Bíróság, hogy más ügyben hozott eseti döntés a tényállás eltérõsége miatt nem alapozhatja meg az elsõ fokú ítélet jogszerûtlenségére vonatkozó alperesi hivatkozást.<br>
Minderre való tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A sikertelenül fellebbezõ alperest a Legfelsõbb Bíróság a Pp. 78. § (1) bekezdése értelmében kötelezte a fellebbezési eljárásban felmerült felperesi perköltség megfizetésére.<br>
A tárgyiilleték-feljegyzési jog folytán a fellebbezési eljárási illetéket a 6/1986. (VI. 26.) IM rendelet 14. §-a szerint az állam viseli.<br>
<br>
Budapest, 2001. február 15.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>