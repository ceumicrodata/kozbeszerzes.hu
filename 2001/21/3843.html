<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3843)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.155/7/2001.<br>
<br>
Tárgy: az OMS Hungária Kft. jogorvoslati kérelme Halmaj Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMS Hungária Kft. (2890 Tata, Bacsó B. út 37., továbbiakban: kérelmezõ) jogorvoslati kérelmét, melyet Halmaj Község Önkormányzata (3842 Halmaj, Kossuth út 1., a továbbiakban: ajánlatkérõ) "Halmaj és térsége szennyvízcsatorna-hálózatának és szennyvíztisztító telepének építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Halmaj, Felsõdobsza, Kiskinizs, Nagykinizs, Szentistvánbaksa, Hernádkércs, Csobád, Kázsmárk, Léh és Rásonysápberencs Községek Önkormányzata 2000. március 21-én megállapodást kötött közös szennyvíztisztító, valamint regionális és belsõ csatornahálózat megépítésére. A megállapodás alapján a gesztori teendõkkel Halmaj Község Önkormányzatát bízták meg.<br>
Az ajánlatkérõként eljáró gesztor 2000. szeptember 27-én tette közzé a Közbeszerzési Értesítõ 39. számában részvételi felhívását elõminõsítési eljárás megindítására. A részvételi felhívás szerint a közbeszerzési eljárásban részajánlattétel és a többváltozatú ajánlattétel nem volt megengedett.<br>
A felhívásban ajánlatkérõ részletesen meghatározta a részvételre jelentkezõktõl a pénzügyi, gazdasági, mûszaki alkalmasságuk igazolására kért adatokat és tényeket, valamint az elbírálás szempontját, azaz az összességében legelõnyösebb ajánlat kiválasztásának szempontját.<br>
Az ajánlatok elbírálásának szempontjai az ajánlati felhívásban kerültek rögzítésre az alábbiak szerint:<br>
<br>
részszempont	súlyszám<br>
– ajánlati ár	30<br>
– elõteljesítés mértéke, a lakosságra háruló pénzügyi terhek csökkentése	25<br>
– ajánlatok kidolgozottsága, a megajánlottak alátámasztottsága	20<br>
– az ajánlattevõ által nyújtott jólteljesítési és garanciális biztosítékok	15<br>
– saját vagy cégcsoportosan belüli erõkkel végzett munka, helyi munkaerõ alkalmazása	10<br>
A pontszám kiszámítása, a számszerûsíthetõ ajánlati elemeknél matematikai képlettel, a nem számszerûsíthetõeknél a részszempont tartalmi elemeinek objektív megítélése alapján történik. Matematikai képlet alkalmazása:<br>
A legjobb ajánlat kap 10 pontot, a többi esetben ehhez kell viszonyítani az adott ajánlati elemet, és szorozni kell tízzel.<br>
Ajánlatkérõ ajánlati dokumentációt is készített, melynek 2/2. pontja szerint az engedélyezési tervben meghatározott megoldásra kell ajánlatot tenni, a tisztítási technológiától nem lehet eltérni, az anyagok és berendezések típusára lehet eltérõ ajánlatot adni, ha a felhívás szerinti paramétereket az teljesíti. A dokumentáció részletes szerzõdési feltételeket tartalmazott a szokásos feltételekkel kapcsolatosan (kötbér, jólteljesítés biztosítéka, garanciális idõszak, határidõk). A dokumentáció rögzítette az elõminõsítési eljárásban kiválasztott és ajánlattételre felkért cégek megnevezését, akik a következõk voltak: SADE Magyarország Mélyépítõ Kft., Strabag Kft., SZEVIÉP Szerkezet és Vízépítõ Rt., Hídépítõ Rt., Betonútépítõ Rt., Alterra Kft. és kérelmezõ.<br>
A dokumentáció szerint 2000. november 30-án helyszíni szemlére is sor került, errõl emlékeztetõ készült, a felvetett kérdésekre az ajánlatkérõ írásban a válaszokat megadta. Az ajánlattételi határidõig 2000. december 21-ig öt ajánlattevõ tett ajánlatot: Hídépítõ Rt., SADE Magyarország Mélyépítõ Kft., Alterra Kft., Strabag Kft. és kérelmezõ.<br>
Ajánlatkérõ 2001. január 3-án az értékelés megkezdése elõtt a korábban meghatározott szempontrendszert felbontotta, így alszempontokat is meghatározott az alábbi módon a második és az ötödik részszempontokra vonatkozóan.<br>
Elbírálási szempontok:	pontmegosztás (%)<br>
E1 Ajánlati ár<br>
E2 Elõteljesítés mértéke	50<br>
E3 Lakosságra háruló pénzügyi terhek csökkentése	5<br>
E4 Ajánlat kidolgozottsága, és megajánlottak alátámasztottsága<br>
E5 Ajánlattevõ által nyújtott jólteljesítési, garanciális biztosítékok<br>
E6 Saját vagy cégcsoportosan belüli erõkkel végzett munka	40<br>
E7 Helyi munkaerõ alkalmazása	60<br>
<br>
Ajánlatkérõ 2001. január 11-én minden ajánlattevõnek kérdéseket tett fel az alábbi témákban: Határozzák meg a szennyvíztisztító telep típusát, jelöljék meg a csövek, aknák, szivattyúk gyártmányát, lakossági bekötéseket milyen feltételekkel vállalják. Helyi munkaerõ alkalmazását munkaórában adják meg, pontosítsák a közterület-használati díjakat, és az alvállalkozói tevékenység részarányát határozzák meg. Ezen kérdésekre minden ajánlattevõ a megadott határidõig válaszolt, ezt követõen került sor az elõkészítõ bizottság értékelésére. A bizottság elvégezte az értékelést, ennek eredményeként a kérelmezõ 81,56 pontot, a Strabag Kft. 75,98 pontot kapott, így a kérelmezõt javasolták nyertesnek, második helyezettnek pedig a Strabag Kft.-t.<br>
Az eljárást lezáró döntést azonban a polgármesterek együttesen hozták meg. Többségi szavazást tartottak, és ennek eredményeként a Strabag Kft.-t választották ki nyertesnek 2001. január 20-án, ez a döntés 2001. január 22-én a nyilvánosan megtartott eredményhirdetésen kihirdetésre került. Az 5. számú mellékletet az ajánlatkérõ elkészítette és az érdekelt ajánlattevõk részére megküldte.<br>
Kérelmezõ 2001. január 20-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen.<br>
A Döntõbizottság eljárása során vizsgálta, hogy ajánlatkérõ az ajánlatok értékelését az ajánlati felhívás és dokumentáció, illetve a Kbt. vonatkozó szabályai alapján értékelte-e.<br>
A Döntõbizottság a vizsgálat eredményeként megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését megsértette, ezért az eljárást lezáró döntését megsemmisítette. A határozat indokolása szerint az alszempontok szerinti értékelésben eltérõ felhívási elõírás hiánya miatt az alszempontoknak nem lehet megkülönböztetett súlyt adni, a ponttáblázatban pedig a felhívásban közölt súlyszámokat köteles alkalmazni. A Döntõbizottság az ajánlatkérõ pontozásos értékelését a második, negyedik és ötödik részszempontok esetében találta jogsértõnek.<br>
A Döntõbizottság D.31/9/2001. számú határozata 2001. március 19-én jogerõs lett.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésben foglaltak alapján, figyelemmel a Döntõbizottság határozatára, az ajánlatokat újra értékelte és 2001. március 13-án eredményt hirdetett.<br>
Az ismételt értékelés alapján is a Strabag Kft. lett a nyertes, a második helyezett pedig kérelmezõ. Az új értékelésrõl készült összegzésben a D.31/9/2001. számú határozatnak megfelelõen képezte ajánlatkérõ a pontszámokat, illetõleg a súlyszámokat is a felhívással megegyezõen alkalmazta.<br>
Kérelmezõ 2001. március 14-én nyújtott be jogorvoslati kérelmet, melyben kérte az eljárást lezáró döntés megsemmisítését, a jogsértés megállapítását, ideiglenes intézkedésként a szerzõdéskötés megtiltását.<br>
Indoklásként elõadta, hogy ajánlatkérõ az újra értékelés során figyelmen kívül hagyta a D.31/9/2001. számú határozatban foglaltakat az E4 és E5 jelû szempontok értékelésénél. Álláspontja szerint õ tette az összességében legkedvezõbb ajánlatot.<br>
Ajánlatkérõ a megalapozatlan jogorvoslati kérelem elutasítását kérte. A Döntõbizottság határozatának figyelembevételével hozta meg az új döntését. Az E4-es szempontnál csak a kérelmezõ alapajánlatát értékelte, ez pedig – bár megfelelt a vízjogi engedélyben foglaltaknak – nem teszi lehetõvé a 10 településen egyszerre elvégzett tiszta vizes üzemi próbát a csatornára, ezért kapott kérelmezõ 7 pontot.<br>
Az E5-ös szempontnál az ott megjelölt garanciális vállalásokat együttesen, egymással összefüggésben kellett értékelni. A mérlegelés eredményeként alakult ki a kérelmezõ és a nyertes közötti mindössze 0,2 pontnyi különbség.<br>
A Strabag Kft. érdemi észrevételében a jogorvoslati kérelem elutasítását kérte. Hivatkozott arra, hogy kérelmezõ lényegében a kiírást kifogásolja, ugyanakkor többváltozatú ajánlatot tett. Az E3 szempontnál az ajánlatok a Döntõbizottság határozata alapján egyenértékûnek minõsülnek, azonban neki nagyobb pontszám járt volna. Az E7 szempontnál a kérelmezõt csak 5 pont illette volna meg.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság részletes vizsgálat tárgyává tette az ajánlatkérõ döntését.<br>
Ajánlatkérõ értékelése az alábbi volt:<br>
Értékelési tényezõk:<br>
elbírálási szempontok	súlyozás<br>
E1	30<br>
E2	12,5<br>
E3	12,5<br>
E4	20<br>
E5	15<br>
E6	5<br>
E7	5<br>
<br>
V1 Alterra<br>
	pontszám	pontszám × súlyszám<br>
E1	2	60<br>
E2	4	50<br>
E3	9,6	120<br>
E4	4,8	96<br>
E5	5,7	85,5<br>
E6	10	50<br>
E7	2,2	11<br>
Összesen:		427,5<br>
Helyezési sorrend: 5<br>
<br>
V2 Hídépítõ<br>
	pontszám	pontszám × súlyszám<br>
E1	7	210<br>
E2	7	87,5<br>
E3	8,4	105<br>
E4	5,1	102<br>
E5	7,1	106,5<br>
E6	3	15<br>
E7	2	10<br>
Összesen:	636,0<br>
Helyezési sorrend: 4<br>
<br>
V3 OMS<br>
	pontszám	pontszám × súlyszám<br>
E1	8	240<br>
E2	10	125<br>
E3	10	125<br>
E4	7	140<br>
E5	9,2	138<br>
E6	10	50<br>
E7	5,2	26<br>
Összesen:	844,0<br>
Helyezési sorrend: 2<br>
V4 SADE<br>
	pontszám	pontszám × súlyszám<br>
E1	10	300<br>
E2	2,1	26,25<br>
E3	8,4	105<br>
E4	5,6	112<br>
E5	5,2	78<br>
E6	10	50<br>
E7	10	50<br>
Összesen:	721,25<br>
Helyezési sorrend: 3<br>
<br>
V5 Strabag<br>
	pontszám	pontszám × súlyszám<br>
E1	7	210<br>
E2	9	112,5<br>
E3	8,4	105<br>
E4	9,4	188<br>
E5	9,4	141<br>
E6	9,1	45,5<br>
E7	10	50<br>
Összesen:	852,0<br>
Helyezési sorrend: 1<br>
<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Kérelmezõ az El (ajánlati ár), az E2 (elõteljesítés mértéke) és az E3 (lakosságra háruló pénzügyi terhek csökkentése) elbírálási szempontok vonatkozásában az ajánlatkérõ értékelését nem kifogásolta. A Döntõbizottság ennek alapján ezen elbírálási szempontok vonatkozásában az ajánlatkérõ értékelésének helyességét nem vizsgálta.<br>
<br>
3. Ajánlat kidolgozottsága (E4 oszlop)<br>
Ajánlatkérõ értékelése:<br>
Kérelmezõ 7 pontot, a nyertes 9,4 pontot kapott.<br>
A Döntõbizottság korábbi határozatával nem ellentétes a pontozásos értékelés.<br>
Ezen részszemponton belül volt lehetõsége ajánlatkérõnek értékelni az ajánlat mûszaki tartalmát, pl. azt, hogy a pénzügyi, mûszaki ütemezés összhangban van-e a vállalt határidõvel, illetve ajánlatkérõ egyéb elvárásainak megfelel-e. Az ajánlatkérõ pontozását ezen részszemponton belül elfogadhatónak tartja a Döntõbizottság, ugyanis ajánlatkérõ joggal ítélhette jobbnak a nyertes mûszaki ütemezését a községekben zajló munkák egyértelmû egymásutániságára, a szennyvíztisztító telep teljes csatornaépítést követõ próbaüzemére is tekintettel.<br>
A 10 község csatornázását az alábbi ütemterv szerint kérte ajánlatkérõ a dokumentáció 12. oldalán:<br>
2001. évben Halmaj, Szentistvánbaksa, Felsõdobsza, Csobád, Rásonysápberencs, 2002. évben Léh, Kázsmárk, Nagykinizs, Hernádkércs, Kiskinizs, valamint a regionális összekötõ külterületi nyomott rendszer az átemelõkkel.<br>
A szennyvíztisztító kivitelezése úgy végezhetõ, hogy a próbaüzem 2002. év végén elkezdhetõ legyen.<br>
A kivitelezést úgy kell szervezni, hogy a megkezdett község folyamatos munkával befejezést nyerjen és csak azután kezdhetõ újabb településen a munka. A vízjogi létesítési engedély elõírásai között szerepelt, hogy a szennyvíztisztító építését összhangba kell tervezni a csatornahálózat építésével. A szennyvíztisztító telep elkészülte után min. 6 hónap próbaüzemet kell tartani, melynek során vizsgálni kell a szennyvíz mennyiségét, minõségét, a mûtárgyak tisztítási hatásfokát. A próbaüzem csak a tervezett hidraulikai terhelés 20%-ánál kezdhetõ el.<br>
A fenti feltételekkel egyik ajánlat sem volt ellentétes, de míg a kérelmezõ a szennyvíztisztító telep próbaüzemét már akkor elindítja, amikor még hat település (Kiskinizs, Hernádkércs, Nagykinizs; Kázsmárk, Léh és Rásonysápberencs) szennyvizeit a telepre továbbító csatorna hiányában nem lehet tisztításba vonni, a nyertes a telep próbaüzemét csak az összes település rákötése után kezdi meg. Ez az utóbbi megoldás a próbaüzem sikeres lebonyolítását kétség kívül jobban elõsegíti. Az ütemezés egyúttal a nyertes megoldásában azt is biztosítja, hogy a teljes csatornahálózat elkészülte után az üzempróbát tiszta vízzel lehessen elvégezni, ezáltal könnyebbé válik az esetleges hibák javítása. A kérelmezõnél a teljes csatornahálózat üzempróbája már csak szennyvízzel történhet.<br>
A fenti megvalósítás körében végzett értékelés helyesen vezetett a kérelmezõnél 7, míg a nyertesnél 9,4 ponthoz.<br>
(Kérelmezõnek csakis a dokumentációnak megfelelõen kidolgozott ütemezését lehetett értékelni, mivel nem volt lehetõség többváltozatú ajánlat adására.)<br>
<br>
4. Ajánlattevõ által nyújtott jólteljesítési, garanciális biztosítékok. (E5 oszlop)<br>
Ezt két alszempontra bontotta az összegzés szerint ajánlatkérõ 5-5 maximális ponttal, különvéve a jólteljesítési biztosíték mértékét (pénzügyi értékelés), valamint a garancia idõtartamát és a szavatosságra tett vállalást (mûszaki értékelés). Ajánlatkérõ ennek értékelésénél is figyelemmel volt a korábbi határozatban foglaltakra az új pontozásnál. A nyertes 9,4, a kérelmezõ 9,2 pontot kapott.<br>
A "pénzügyi" alatt az összegszerûen megadott biztosítékokat és kötbért vizsgálta. Az ajánlattevõk az alábbiakat vállalták:<br>
– jólteljesítési bankgarancia a kivitelezés idejére<br>
– Strabag Kft.	15%<br>
– OMS	15%<br>
– jólteljesítési bankgarancia a beruházás befejezését követõen:<br>
– Strabag Kft.	15% 2 évig,<br>
		10% további 2 évig<br>
– OMS	10% 5 éves idõtartamra<br>
– pénzügyi visszatartás<br>
– Strabag Kft.	15%<br>
– OMS	15%<br>
– késedelmi kötbér<br>
– Strabag Kft.	napi 1 M Ft<br>
– OMS	napi 500 E Ft<br>
A pénzügyi biztosítékok összehasonlítása szerint a jólteljesítési bankgaranciák mind a kivitelezés, mind az azt követõ idõszakra azonosnak tekinthetõk (a különbségek kiegyenlítik egymást); míg a napi kötbérre és annak maximumára a nyertes ajánlata lényegesen kedvezõbb. A pénzügyi értékelésben tehát a nyertes 5, a kérelmezõ 4 pontot kaphatott a Döntõbizottság álláspontja szerint, amely lényegében megfelel az ajánlatkérõi pontozásnak (5 és 4,5 pont).<br>
A mûszaki értékelés, melynek alapja a garancia és szavatosság idõbeli vállalása volt, az alábbiakon alapult:<br>
		Strabag Kft.	OMS<br>
Garanciális idõ	gép 2 év	gép 5 év<br>
		építmény 4 év	csatorna 15 év<br>
		szennyvíztelep 15 év<br>
Szavatosság	csatorna 12 év	gép 10 év<br>
		építmény 10 év	építmény 25 év<br>
A kérelmezõ tette ezen alszempontból a legkedvezõbb ajánlatot, így a Döntõbizottság álláspontja szerint a kérelmezõ 5, a nyertes 4 pontot kaphatott. Ajánlatkérõ értékelése hasonló volt, kérelmezõ 4,7 pontot, a nyertes 4,4 pontot kapott.<br>
Az ajánlatkérõvel egyezõen állapította meg a Döntõbizottság, hogy az E5-ös részszempontból az ajánlatok lényegében és összességében azonos értékûnek minõsültek, a pontozásban megjelenõ 0,2-nyi különbség a végeredmény szempontjából a jelen esetben elhanyagolható.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Összességében megállapítható, hogy ajánlatkérõ értékelése a kérelmezõ által vitatott két elbírálási szempontból nem volt kifogásolható, értékelése tükrözte az ajánlatok tartalmi különbségeit, így döntése megfelelõ volt.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 18.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>