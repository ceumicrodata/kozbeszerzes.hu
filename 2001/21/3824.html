<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3824)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.142/11/2001.<br>
<br>
Tárgy: az ALLEGRO Kft. jogorvoslati kérelme Budapest Fõváros Önkormányzata Fõpolgármesteri Hivatala közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALLEGRO Kft. (1135 Budapest, Szent László út 95., képviseli: dr. Kecskés Zsolt Ákos ügyvéd, 1554 Budapest, Postafiók 119, a továbbiakban: kérelmezõ) jogorvoslati kérelmét, amelyet Budapest Fõváros Önkormányzata Fõpolgármesteri Hivatala (1052 Budapest, Városház út 9–11., képviseli: dr. Molnár Judit ügyvéd, 1124 Budapest, Gébics u. 7. fszt. 1., a továbbiakban ajánlatkérõ) "a Szent Imre Kórház A épület, bõvítéses rekonstrukció, összesen 87 db orvostechnológiai berendezés szállítása, beszerelése, üzembe helyezése és a kezelõszemélyzet betanítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívása nyílt eljárás megindítására tárgyú hirdetménye a Közbeszerzési Értesítõ (K. É.) 46. számában 2000. november 15-én jelent meg, az ajánlati felhívás szerint ajánlatot lehetett benyújtani a Szent Imre Kórház A épület bõvítéses rekonstrukciójával összefüggésben, összesen 87 db orvostechnológiai berendezés szállítására, beszerelésére és üzembe helyezésére, az ajánlati felhívás és a dokumentációban meghatározott mûszaki paraméterek szerint.<br>
Ajánlatkérõ az ajánlati felhívás 3. d) pontjában határozta meg a beszerzés tárgyát és mennyiségét, többek között a II-es beszerzési ütem mûszerei között a 2-es részfeladatként megjelölt mûtõasztalokat. Az ajánlati felhívás lehetõvé tette részajánlat tételét, még pedig a III. d) pontban megjelölt részfeladatokra külön-külön is részajánlattétel lehetõsége megengedett volt. A dokumentációt az ÉPBER Építõipari Beruházási és Szervezõ Rt. bocsátotta az ajánlattevõk rendelkezésére. Ajánlatkérõ az ajánlati felhívás 14. pontjában lehetõvé tette a többváltozatú ajánlattételt is. Ajánlatkérõ az ajánlati felhívásban helyszíni szemlével egybekötött konzultációs eljárásra is felhívta az ajánlattevõk figyelmét.<br>
Az ajánlattételi határidõ 2000. december 27-én volt. A mûtõasztalok II/2-es részfeladatra hét cég nyújtotta be ajánlatát, így a kérelmezõ, a DUTCHMED Kft., az ERBE OMSZ Kft., a KORTEX Kft., a PICOSYSTEM Kft., a REÁLINFO Kft. és a SIEMENS Rt.<br>
Ajánlatkérõ a beérkezett ajánlatok száma és összetett tartalma miatt az elbírálás határidejét meghosszabbította, errõl ajánlattevõket egyidejûleg értesítette.<br>
A közbeszerzési eljárásban az eredményhirdetésre 2001. február 23-án került sor, ahol is a II/2 részfeladatra az eljárás nyertese a KORTEX Kft. alternatív ajánlata lett, többi ajánlattevõ ajánlatát érvénytelennek nyilvánította ajánlatkérõ.<br>
Az ajánlatkérõ és a nyertes ajánlattevõ 2001. március 12-én megkötötte a vállalkozási szerzõdést.<br>
Kérelmezõ a hiánypótlást követõen benyújtott jogorvoslati kérelmében az ajánlatkérõ eljárását sérelmezte, és az eljárást lezáró döntését. Álláspontja szerint megsértette a közbeszerzésekrõl szóló többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-át, valamint a 40. § (5) bekezdését. Ajánlatkérõ a kiadott ajánlati dokumentációban a mûtõasztalokra vonatkozó paramétereket úgy határozta meg, hogy csak egyetlen gyártó által készített termék felel meg. Az ajánlatok eredményhirdetésekor az ajánlatkérõ végül is azt az ajánlatot fogadta el, amelyet a nyertes ajánlatkérõ MAQET gyártmányú terméket ajánlott meg. Elõadta továbbá, hogy a dokumentációt és az ajánlati felhívást az ajánlattételi idõszakban az ajánlati felhívás szerinti meghatározott idõpontig kiváltotta, de azt nem gondolta, hogy az ajánlatok értékelését követõen az ajánlatkérõ valamennyi olyan ajánlattevõ ajánlatát érvénytelennek fogja nyilvánítani, amelyek nem felelnek meg a dokumentáció paramétereinek. Kérte a Döntõbizottságtól ajánlatkérõ döntésének megsemmisítését, a jogsértés megállapítását, valamint ideiglenes intézkedésként a szerzõdéskötés megtiltását.<br>
Ajánlatkérõ érdemi ellenkérelmében a kérelem elkésettségére hivatkozott, álláspontja szerint a kérelmezõ által támadott dokumentációbeli követelményeket a kérelmezõ az ajánlattételi idõszakban már megismerte, így lehetõsége nyílt volna, hogy az ajánlattételi idõszakban támadja azt a Közbeszerzési Döntõbizottságnál. Mivel erre nem került sor, így a jogorvoslati kérelme elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(8) bekezdésére figyelemmel.<br>
A Döntõbizottság a jogorvoslati eljárásban ideiglenes intézkedést nem alkalmazott.<br>
A Döntõbizottság a beszerzett iratok és a tárgyaláson tett felek nyilatkozatai alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
 a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
 b) az elõírt határidõnél késõbb közzétett hirdetmény esetén a hirdetmény megjelenését;<br>
 c) közbeszerzési eljárás mellõzésével történõ beszerzés esetén a szerzõdés megkötését.<br>
(9) A jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
Ajánlatkérõ az ajánlati felhívás 5. b) pontjában határozta meg, hogy a dokumentáció megkérésének határidejét, mely határidõ 2000. december 8-án járt le.<br>
Kérelmezõ elismerte, hogy az ajánlati felhívásban meghatározott határidõig kiváltotta az ajánlatkérõtõl a dokumentációt. 2000. december 11-én helyszíni bejárással egybekötött konzultációt tartott az ajánlatkérõ a teljesítés helyszínén, ahol kérelmezõ nem vett részt, de nyilatkozata szerint ismerte a kórháznak a mûtõasztalokra vonatkozóan is az alkalmazott típusát. A konzultáción a dokumentációnak a mûtõasztalokra vonatkozó mûszaki paramétereivel kapcsolatosan egyetlen ajánlattevõtõl sem érkezett kérdés, felvetés.<br>
Az ajánlattételi határidõ 2000. december 27-én járt le. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a kérelmezõnek, legkésõbb az ajánlattételi határidõ lejártát követõ 15 napon belül kellett volna jogorvoslati kérelmét a Kbt. 79. § (7) bekezdés elsõ fordulata szerint benyújtania.<br>
Kérelmezõ jogorvoslati kérelmét a Döntõbizottságához 2001. március 7-én nyújtotta be azt követõen, miután már az ajánlatkérõ eljárást lezáró döntésérõl is tudomást szerzett. Kérelmezõ az ajánlati dokumentáció mûszaki paramétereinek a meghatározásából kiindulva támadta az ajánlatkérõ közbeszerzési eljárását, és kifejezetten a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésére hivatkozva kérte megállapítani a Kbt. 24. § megsértését. A kérelmezõ által támadott dokumentációbeli követelményekrõl a kérelmezõ már jóval az eredményhirdetést megelõzõen tudomást szerzett. Az ajánlattételi határidõhöz viszonyítva kérelmezõnek legkésõbb 2001. január 11. napjáig bezárólag kellett volna a jogorvoslati kérelmét a Döntõbizottsághoz eljuttatni. Erre figyelemmel a Döntõbizottság és a kifogásolt jogsértésre is tekintettel a jogorvoslati kérelem elkésettségét tudta megállapítani a Kbt. 79. § (7) bekezdés elsõ fordulata szerint, mivel a jogsértés idõpontja nem az eredményhirdetés idõpontjához kötõdik, hanem a dokumentáció követelményeihez és ezzel összefüggésben az ajánlattételi idõszakhoz. Mivel a kérelmezõ az ajánlatkérõ érdemi döntését a dokumentációban megfogalmazott mûszaki paraméterekre figyelemmel támadta, ezért a Döntõbizottság a Kbt. 79. § (7) bekezdés elsõ fordulatára figyelemmel, a Kbt. 76. § (1) bekezdésében elõirt hatáskörénél fogva a Kbt. 88. § (1) bekezdés a) pontja alapján a jogorvoslati kérelmet elkésettség miatt elutasította.<br>
A jogorvoslati eljárásban felmerült költségek viselésérõl, a rendelkezõ részben foglaltak szerint határozott, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglalt jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 11.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>