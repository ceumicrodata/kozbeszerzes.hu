<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3820)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.166/9/2001.<br>
<br>
Tárgy: az Escort Védelmi Szolgálat Kft. jogorvoslati kérelme a Hungaroring Sport Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Escort Védelmi Szolgálat Kft. (2027 Dömös, Kossuth Lajos u. 30., a továbbiakban: kérelmezõ) jogorvoslati kérelmének, melyet a Hungaroring Sport Rt. (2146 Mogyoród, Pf. 10., képviseli: dr. Kollai Gergely ügyvéd, 1055 Budapest, Falk Miksa u. 28. V. 2., a továbbiakban: ajánlatkérõ) "a 2001. évi FORMA–1 Magyar Nagydíj elõkészítését és lebonyolítását biztosító fejlesztési, részpromóciós tevékenységek, szolgáltatási munkák végzése a HUNGARORING versenypályán kilenc témakörben, a témakörönkénti ajánlati dokumentációban megadottak szerint" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) és a Kbt. 59. § (1) bekezdését, ezért ajánlatkérõnek a nézõtéri biztonsági szolgálat ellátása témakörben, az eljárást lezáró döntését megsemmisíti. Ezt meghaladóan a jogorvoslati kérelmet a Döntõbizottság elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 24-én a Közbeszerzési Értesítõ 4. számában ajánlati felhívást tett közzé nyílt közbeszerzési eljárás lefolytatására, amelynek tárgya a következõ volt: a 2001. évi FORMA–1 Magyar Nagydíj elõkészítését és lebonyolítását biztosító fejlesztési, részpromóciós tevékenységek, szolgáltatási munkák végzése a HUNGARORING versenypályán kilenc témakörben, a témakörönkénti ajánlati dokumentációban megadottak szerint. Az ajánlati felhívásban a hetedik témakörként a nézõtéri biztonsági szolgálat ellátása szerepelt.<br>
Az ajánlati felhívás 3. c) pontja alapján részajánlatot lehet tenni, de az ajánlattevõ a beszerzés tárgyának egy témakörére csak teljes körû ajánlatot tehet.<br>
Az ajánlati felhívás 11. a) pontja szerint az ajánlattevõk pénzügyi, gazdasági és mûszaki alkalmassága igazolására kért adatok és tények között ajánlatkérõ többek között elõírta a következõket:<br>
Mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontja szerinti tartalommal. Itt írta elõ továbbá azt, hogy írásbeli nyilatkozatot kell csatolni a Kbt. 46. § (4) bekezdése szerint, valamint hatósági igazolásokat arról, hogy nincs a Kbt. 46. § (1) bekezdés b) pontjában meghatározott köztartozása, továbbá a jogszabály szerinti fizetési kötelezettség fennállása esetén a Kbt. 46. § (6) bekezdés szerinti hatósági igazolásokat. Az igazolások esetleges pótlására az ajánlatok bontása után három munkanap áll az ajánlattevõk rendelkezésére.<br>
Az ajánlati felhívás 11. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjai a következõk voltak:<br>
– a 44. § (1) bekezdés a) pontja alapján, ha számláján három hónapot meghaladó sorban állás volt,<br>
– a 44.§ (2) bekezdés a) pontja alapján, ha referenciáiban nincs önálló jelen beszerzés tárgyát elérõ vagy meghaladó értékû munka,<br>
– nem rendelkezik az ajánlati felhívás tárgyával azonos referenciával, és ha az elõzõ három évben az eljárás tárgyához hasonló tevékenységet nem végzett.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani. A 13. b) pont szerint az értékelési részszempontok és azok súlyszámai a következõk voltak:<br>
– ajánlati ár	50<br>
– ajánlat megfelelése a mûszaki követelményeknek	35<br>
– ajánlattevõ által megajánlott fizetési kedvezmények	15<br>
Az adható pontszámok valamennyi részszempont esetében 1–10-ig terjedtek.<br>
Ajánlatkérõ az ajánlati felhívás 16. pontjában, az egyéb információk között elõírta, hogy ajánlattevõ köteles megjelölni a tíz százalékot meghaladó mértékben bevonni kívánt alvállalkozókat.<br>
Az ajánlati felhívási dokumentáció IV. fejezet 1. pontjában ismertette ajánlatkérõ az ajánlattevõkkel a csatolandó igazolásokat a Kbt. vonatkozó elõírásaira történõ hivatkozással, utalva arra, hogy a Kbt. 46. §-át a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
Az ajánlati dokumentáció IV. fejezet 5. pontjában ajánlatkérõ annak megállapítása érdekében, hogy az ajánlatot benyújtó, valamint alvállalkozója részt vehet-e a közbeszerzési eljárásban, a Kbt. alapján elõírta az ajánlattevõi nyilatkozatok mellett a következõ nyilatkozatok csatolását:<br>
– a dokumentáció 5. számú melléklete szerinti alvállalkozói nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének a) és c) pontja tekintetében<br>
– a dokumentáció 7. számú melléklete szerinti alvállalkozói nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja tekintetében.<br>
Az ajánlatok benyújtási határidejére, 2001. március 6-ra a nézõtéri biztonsági szolgálat ellátása témakörben két ajánlattevõ nyújtott be ajánlatot: kérelmezõ és a KORING Szolgáltató és Kereskedelmi Kft.<br>
Ajánlatkérõ 2001. március 13-án ellenõrizte és áttanulmányozta a beérkezett ajánlatokat, ellenõrizte a csatolt nyilatkozatok és igazolások meglétét, majd megállapította, hogy minden ajánlat értékelésre alkalmas, ezután értékelte az ajánlatokat.<br>
Az eredmény kihirdetésére 2001. március 14-én került sor, ahol ajánlatkérõ a KORING Szolgáltató és Kereskedelmi Kft.-t hirdette ki nyertesnek, 865 ponttal, míg kérelmezõ 519 pontot kapott. Az eredményhirdetéskor ajánlatkérõ kérelmezõt mint a második legkedvezõbb ajánlatot tevõt hirdette ki a nézõtéri biztonsági szolgálat témakörben.<br>
Kérelmezõ 2001. március 20-án nyújtott be jogorvoslati kérelmet. Kérte, hogy a Döntõbizottság semmisítse meg az ajánlatkérõnek az eljárást lezáró döntését, kötelezze ajánlatkérõt a második legkedvezõbb ajánlatot tevõ kérelmezõvel történõ szerzõdéskötésre. Ideiglenes intézkedésként kérte továbbá a szerzõdés megkötésének megtiltását.<br>
Kérelme indokául elõadta, hogy ajánlatkérõ nem az összességében legelõnyösebb ajánlatot hirdette ki nyertesnek. Elõadta, hogy a nyertes ajánlattevõ, a KORING Kft. nem felel meg a kiírásnak, mivel a nézõtéri biztonsági szolgálat hatósági engedélyhez kötött tevékenység, csak a Személy-, Vagyonvédelmi és Magánnyomozói Szakmai Kamara tagjaként végezhetõ, a nyertes ajánlattevõ pedig e kamarának nem tagja, így vélhetõen rendõrségi engedélye sincs.<br>
Annak igazolására, hogy a nyertes ajánlattevõ nem rendelkezik a szükséges hatósági engedéllyel és tevékenységi körébe sem tartozik a 74.60 TEÁOR szám alatti nyomozási, biztonsági tevékenység, becsatolta a nyertes ajánlattevõre vonatkozó cégmásolatot. Hatósági engedély hiányában a nyertes ajánlattevõ a beszerzés tárgyához hasonló tevékenységet sem végezhetett, ennek következtében megfelelõ referenciával sem rendelkezhet, tehát alkalmatlan a szerzõdés teljesítésére.<br>
Megítélésük szerint az ajánlatkérõ azzal, hogy a KORING Kft.-t hirdette ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését, amennyiben az ajánlatok értékelése során hozott döntése nem biztosította a verseny tisztaságát. Elõadta továbbá, hogy az ajánlatkérõ nem tett eleget a Kbt. 57. § (2) bekezdésében foglalt azon kötelezettségének, hogy a kirívóan alacsony ellenszolgáltatás esetén erre vonatkozóan magyarázatot kérjen az ajánlattevõtõl. Megítélése szerint a két ajánlati ár közötti 40% mértékû különbség esetében ezt ajánlatkérõnek meg kellett volna tennie.<br>
Ajánlatkérõ észrevételében elõadta, hogy álláspontjuk szerint a nézõtéri biztonsági szolgálat ellátása nem csak a hivatkozott TEÁOR keretén belül végezhetõ, hanem anélkül is. A biztonságot a rendõrség garantálja, így a tevékenység folyamatos rendõri ellenõrzés, irányítás mellett történik. Erre a tevékenységre akár magányszemély is jogosult lenne.<br>
Kérte a szerzõdéskötési tilalom feloldását.<br>
Az egyéb érdekelt észrevételt nem tett.<br>
A Döntõbizottság a nézõtéri biztonsági szolgálat témakörben a nyertes ajánlattevõvel a szerzõdés megkötését a D.166/3/2001. számú határozatával megtiltotta.<br>
A Döntõbizottság megállapította, hogy a jogorvoslati kérelem a nyertes ajánlattevõ ajánlatának érvénytelenségére vonatkozó részében alapos, a nyertes ajánlattevõ alkalmatlanságára, ajánlatkérõnek az 57. § (2) bekezdése szerinti kötelezettsége elmulasztására vonatkozó részében alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A nyertes ajánlattevõ árajánlata nettó 4 806 000 Ft, míg kérelmezõ árajánlata nettó 8 136 000 Ft volt.<br>
A Döntõbizottság megállapította, hogy ajánlatkérõ eljárása nem volt jogsértõ akkor, amikor nem kért magyarázatot a nyertes ajánlattevõ árajánlatára, mivel a nyertes ajánlattevõ ajánlata tartalmaz arra vonatkozóan információt, hogy az igénybe venni tervezett személyzet munkáját milyen díjazással honorálja. Ezen információ alapján nem ítélte ajánlatkérõ – kérelmezõ árajánlatához hasonlítva sem – a nyertes ajánlattevõ ajánlatát kirívóan alacsonynak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság megállapította, hogy az ajánlata szerint a KORING Kft. rendelkezik az ajánlati felhívás tárgyával azonos referenciával, végzett az elõzõ három évben az eljárás tárgyához hasonló tevékenységet, a referenciáiban van önálló, a beszerzés tárgyát elérõ vagy meghaladó értékû munka, ezért nem esik az ajánlati felhívás 11. b) pontja második és harmadik francia bekezdésében meghatározott – a szerzõdés teljesítésére alkalmatlanná minõsítési szempontok – hatálya alá, így kérelmezõ erre vonatkozó kérelme alaptalan.<br>
Ajánlatkérõ az ajánlati felhívásban az ajánlattevõnek a szerzõdés teljesítésére alkalmatlanná minõsítésének szempontjaként nem írta elõ a Személy-, Vagyonvédelmi és Magánnyomozói Szakmai kamarai tagság, valamint a személy- és vagyonvédelmi tevékenység végzésére jogosító rendõrhatósági engedély, továbbá a 74.60 TEÁOR számú tevékenységi kör hiányát, ezért a Döntõbizottság szerint ezek hiánya nem az alkalmasság, hanem az érvényesség körében vizsgálható, mivel kérelmezõ szerint a nyertes ajánlattevõ a fentiek hiánya miatt sem felel meg a kiírási feltételeknek.<br>
A Döntõbizottság megállapította, hogy az ajánlatkérõ az ajánlati felhívás egyéb pontjaiban, illetve az ajánlati felhívási dokumentációban sem írta elõ, hogy ajánlattevõnek rendelkeznie kell a kérelmezõ által hiányolt kamarai tagsággal, tevékenységi körrel és rendõrségi engedéllyel, így ezek hiánya miatt a nyertes ajánlattevõ ajánlata nem érvénytelen.<br>
A Döntõbizottság megállapította, hogy nyertes ajánlattevõ az ajánlatában lévõ ajánlati adatlapon megnevezte a közbeszerzés értékének tíz százalékát meghaladó mértékben igénybe venni kívánt alvállalkozóit; a C.A.S Holding Kft.-t és a Premier Securit Kft.-t.<br>
A nyertes ajánlattevõ az ajánlati dokumentáció kifejezett elõírása ellenére a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), b) és c) pontjaiban foglaltakra olyan nyilatkozatokat csatolt be a megjelölt alvállalkozókra vonatkozóan, amelyek nem az alvállalkozóktól származtak. A becsatolt nyilatkozatokat az 5. és 7. számú melléklet átfogalmazása után a nyertes ajánlattevõ ügyvezetõje, a nyertes ajánlattevõ képviseletében írta alá. Az alvállalkozóktól származó, az 5. és 7. számú mellékletek szerinti nyilatkozatokat az ajánlat nem tartalmazott. A tárgyaláson az ajánlatkérõ is elismerte, hogy az értékelés során elkerülte a figyelmüket az, hogy hiányzik a két alvállalkozó nyilatkozata a nyertes ajánlattevõ ajánlatából.<br>
Nem tartalmazza továbbá a nyertes ajánlattevõ ajánlata a közbeszerzés értékének tíz százalékát meghaladó mértékben igénybe venni kívánt alvállalkozók vonatkozásában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerinti igazolásokat sem.<br>
A tárgyaláson ajánlatkérõ elõadta, hogy a hiánypótlási határidõben az ajánlattevõktõl okiratok becsatolása nem történt, hiánypótlásra nem került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Kbt. fenti rendelkezései alapján ajánlatkérõ csak azoknak az ajánlattevõknek az ajánlatát értékelheti, akik alkalmasak a szerzõdés teljesítésére és az ajánlatuk érvényes, hiszen az érvénytelen ajánlatot tevõk az eljárás további szakaszában nem vehetnek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ azzal, hogy a közbeszerzési eljárás során a nyertes ajánlattevõ ajánlatát nem minõsítette érvénytelennek, hanem értékelte azt, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjára tekintettel a Kbt. 52. § (1) és a Kbt. 59. § (1) bekezdését.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és ezért ajánlatkérõnek a nézõtéri biztonsági szolgálat ellátása témakörben az eljárást lezáró döntését a Kbt. 88. § (1) bekezdés c) pontja alapján megsemmisítette, ezt meghaladóan a jogorvoslati kérelmet a Kbt. 88. § (1) bekezdés a) pontja alapján elutasította, az eljárási díj viselésérõl a Kbt. 88. § (1) bekezdés h) pontja alapján rendelkezett.<br>
A Döntõbizottság nem alkalmazott bírságot, mivel az eljárást lezáró döntés megsemmisítésével a jogsértés orvosolható, hiszen ajánlatkérõ nem kötötte meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 18.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>