<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3838)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.125/11/2001.<br>
<br>
Tárgy: a GE Medicor Rt. jogorvoslati kérelme a Debreceni Egyetem Orvos- és Egészségtudományi Centrum  közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GE Medicor Rt. (1097 Budapest, Illatos u. 7., továbbiakban: kérelmezõ) jogorvoslati kérelmének – melyet a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., továbbiakban: ajánlatkérõ) 1 db sebészeti képerõsítõ monitorokkal tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését. A jogsértés miatt a Döntõbizottság ajánlatkérõ eljárást lezáró döntését megsemmisíti. Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. november 29-én megjelent számában a rendelkezõ részben megjelölt beszerzés tárgyában.<br>
A beszerzés tárgyának részletes specifikációját az ajánlati dokumentáció III. sz. melléklete "Javasolt paraméterek" címszó alatt ismertette a következõk szerint:<br>
Bemenõ mezõ: g' (22 cm)<br>
Tv-rendszer: Nagy érzékenységû, 625 soros felbontással<br>
Monitorok száma: 2 vagy osztott képernyõs megjelenítés<br>
Monitorok elhelyezése: Külön monitorkocsin<br>
Monitorok átmérõje: min. 42 cm, villogásmentes kivitel<br>
Nagy C-ív mozgási tartomány<br>
Szabad nyílás: kb. 70 cm<br>
C-ív mélysége: kb. 65 cm<br>
Motoros magasság állása: kb. 45 cm<br>
Röntgengenerátor: Nagyfrekvenciás<br>
Feszültségtartomány: 40–110 kV<br>
Átvilágítási csõáram: 0,1–8 mA<br>
Generátorszolgáltatások: <br>
– impulzus üzemû átvilágítás<br>
– digitális átvilágítás<br>
– digitális felvétel<br>
– választható dózisteljesítmények<br>
Digitális memória:<br>
– utolsó kép tárolása<br>
– real time képjavító eljárások<br>
– kb. 100 tárolt kép<br>
Memória szolgáltatások:<br>
– feliratozás, utófeldolgozások<br>
– forgatás, tükrözés, mozaikábrázolás<br>
Dokumentálás:<br>
– beépített videoprinter mûtét közbeni képalkotáshoz<br>
Választható archiválás:	<br>
– kazettatartóval, felvétellel röntgenfilmen,<br>
– multiformat kamerával a memóriában tárolt kép röntgenfilmen,<br>
– a memóriában tárolt képek digitálisan: CD-n vagy DICOM hálózaton keresztül<br>
Tartozékok:<br>
– steril burkolatok, vagy egyszer használatos steril szett. Igény szerint<br>
Ajánlatkérõ az összességében legelõnyösebb ajánlat elbírálási szempontot választotta, melyet a következõ bírálati részszempontok és súlyszámok alapján, 1–10 közötti pontozással kívánt kiválasztani:<br>
részszempontok	súlyszámok<br>
– ajánlott termék minõsége, megbízhatósága	10<br>
– szállítási határidõ, dokumentáció szerzõdéstervezeténél ajánlatkérõ számára kedvezõbb szerzõdéses feltételek	5<br>
– ajánlati ár	8<br>
– garanciális és szervizfeltételek	5<br>
Az ajánlattételi határidõre, 2001. január 10-re három ajánlattevõ nyújtott be ajánlatot, a kérelmezõ egy változatban, a Siemens Kft. és a Mádai és Társai Kft. két-két változatban. A február 7-én tartott eredményhirdetésen ajánlatkérõ a Siemens Kft. 1-es változatú ajánlatát hirdette ki nyertesnek.<br>
Kérelmezõ február 22-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlata a legnagyobb súlyszámú bírálati részszempontra 20%-kal kisebb pontszámot kapott, mint a nyertes ajánlat, holott álláspontja szerint a két készülék között nincs ilyen mértékû különbség. Kifogásolta, hogy ajánlatkérõ ezen bírálati részszempont szerinti értékelésnél figyelembe vette a más intézetekbõl beszerzett véleményeket is. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlatok értékelését a felhívásban közölt bírálati részszempontok alapján végezte. A termék minõségére, megbízhatóságára adott pontszámkülönbséget a jobb mûszaki paraméterek és a megbízhatóságra kapott kedvezõbb vélemények indokolták. A szállítási határidõre mindegyik ajánlat 10 pontot kapott, miután mindegyik ajánlattevõ azonos idõpontra vállalta a készülék leszállítását. A legolcsóbb ár 10 pontot kapott, a többi pedig százalékos arányban kevesebbet. A kérelmezõ garanciális feltételei kedvezõbbek voltak, mint a nyertesé, így ezen részszempontra 10 pontot kapott, szemben a nyertes 8,5 pontjával. Az április 2-án kelt beadványában közölte, hogy a nyertessel csak a Döntõbizottság határozatának meghozatalát követõen köti meg a szerzõdést.<br>
A Döntõbizottság a felek írásos észrevételei, a kérelmezõ által a tárgyaláson szóban elõadott észrevételek, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, akinek ajánlata a felhívásban közölt bírálati részszempontok szerint a legkedvezõbb.<br>
A Döntõbizottság a bírálati részszempontok alapján megvizsgálta a nyertes ajánlat és a kérelmezõ ajánlata értékelését annak megállapítása végett, hogy helytálló volt-e ajánlatkérõ döntése.<br>
Az elsõ bírálati részszempont a termék minõsége, megbízhatósága. Ajánlatkérõnek ezen részszempontból való értékelést a dokumentáció III. mellékletében meghatározott paraméterekbõl és hozzájuk tartozó mûszaki adatokból kiindulva kellett elvégezni, ezekhez viszonyítva kellett megállapítani, hogy melyik ajánlott készülék a jobb.<br>
Az összegzés az eljárásról dokumentum szöveges részében ezen bírálati részszempont tekintetében ajánlatkérõ a következõképpen indokolja a nyertes ajánlat jobb minõségét és megbízhatóságát: "A Siemens 2 monitort tartalmazó változata, mely készülék az ortopédiai mûtétek kapcsán a legjobb használhatóságot, hozzáférést biztosítja a betegekhez, a legjobb minõségû képet adja, továbbá C-íve a legjobban használható a legkisebb méretû kamerafejjel és egy tankkal. A speciális helyzetekbe való beállíthatósághoz szükséges kis méretû csõ és kamerafej a Siemensnél a legkisebb. Maximális átvilágítási csõ árama (8,9 m) 10%-kal jobb a többi ajánlattevõénél. A monitorok fényereje (600 CD/nm) jobb a többi ajánlattevõnél (420 CD/nm). A kezelõszemélyzet biztonságát védõ legkisebb szórt sugárzással rendelkezik. A készülék folyamatosan használható 3 órán keresztül átvilágításra. Fentiek alapján a Siemens kapott maximális pontszámot."<br>
Az összegzés idézett szövegébõl a Döntõbizottság észlelte, hogy ajánlatkérõ a specifikációban meghatározott elsõ háromféle jellemzõ alapján vonta le következtetését, valamint nem vette figyelembe az összehasonlításnál az ezen háromféle jellemzõhöz tartozó valamennyi mûszaki adatot, ugyanakkor összehasonlítás tárgyává tette négy, (fókusz képerõsítõ távolság, legyezõ mozgás, C-ív átfordíthatósága, képmátrix) a specifikációban meg sem jelölt mûszaki adat alapján is az ajánlatokat.<br>
A Döntõbizottság ezért elvégezte a kérelmezõ ajánlata és a nyertes ajánlat összehasonlítását és megállapította, hogy az elõírt paraméterekre a kérelmezõ 7 esetben ajánlott fel a nyertesnél jobb paramétert, míg a nyertes 3 paramétert illetõen volt jobb. 15 paraméterre nézve azonos ajánlatot tettek.<br>
– Bemenõ mezõ: nyertes 9/7/5", kérelmezõ 9/6/4".<br>
– Motoros magasságállítás: nyertes 44 cm, kérelmezõ 43 cm,<br>
– Átvilágítási csõáram: nyertes 0,1–8,9 mA, kérelmezõ 0,1–8 mA.<br>
– Képstabilitás, folyamatos átvilágítási üzemmódban: kérelmezõ 55 perc, nyertes 53 perc.<br>
– Monitorátmérõ: kérelmezõ 49 cm, nyertes 44 cm.<br>
– Szabad nyílás: kérelmezõ 76 cm, nyertes 68 cm.<br>
– Digitális memória kb. 100 tárolt kép: kérelmezõ 1000, nyertes 100.<br>
– Választható archiválás<br>
– kazettatartóval, felvétellel röntgenfilmen: kérelmezõ alaptartozék, nyertes "A" opció,<br>
– a memóriában tárolt képek digitálisan: CD-n vagy MOD-on kérelmezõ floppylemez alaptartozék, nyertes "C" opció.<br>
– Tartozékok: kérelmezõ sterilizálható burkolatot ajánlott, nyertes opciót.<br>
Az elõírt paramétereken kívül ajánlatkérõ által figyelembe vett adatokat illetõen a nyertes és a kérelmezõ is 2-2 paraméterben tett jobb ajánlatot:<br>
– Fókusz képerõsítõ távolság: nyertes 900 mm, kérelmezõ 970 mm.<br>
– Legyezõ mozgás: nyertes &plusmn;12,5 fok, kérelmezõ &plusmn;10 fok.<br>
– C-ív átfordíthatósága: kérelmezõ 120 fok 30 fok túlmozgással, nyertes 125 fok (–35–+90).<br>
– Képmátrix: kérelmezõ 680×12×10, nyertes 512×512×12.<br>
A Döntõbizottság a teljesség kedvéért elvégezte az összehasonlítást az általa leglényegesebbnek minõsített paraméterekre is és észlelte, hogy a kérelmezõ öt, a nyertes három tekintetben volt jobb.<br>
– Monitorok átmérõje: kérelmezõ 49 cm, nyertes 44 cm.<br>
– C-ív szabad nyílás: kérelmezõ 76 cm, nyertes 68 cm.<br>
– Átvilágítási csõáram: nyertes 0,1–8,9 mA, kérelmezõ 0,1–8 mA.<br>
– Választható archiválás: kérelmezõ alaptartozékok a kazettatartóval és flopylemezen, a nyertes opcionálisan ajánlotta mind a kettõt.<br>
– Tartozékok: kérelmezõ sterilizálható burkolat, nyertes opcionális ajánlat.<br>
– C-ív átforgathatósága: kérelmezõ 120 fok 30 fok túlmozgással, nyertes –35 foktól +90 fokig.<br>
– Fókusz képerõsítõ távolság: nyertes 900 mm, kérelmezõ 970 mm.<br>
– Legyezõ mozgás: nyertes &plusmn;12,5 fok, kérelmezõ &plusmn;10 fok.<br>
A Döntõbizottság megállapítja, hogy a specifikáció szerinti adatok tételes vizsgálata alapján az elsõ bírálati részszempontból a kérelmezõ ajánlata jobb volt a nyertesénél.<br>
Ajánlatkérõ a kiírásban nem tett különbséget az általa elvárt paraméterek között, azaz nem közölte elõre az ajánlattevõkkel, hogy mely paraméterek esnek nagyobb súllyal latba az értékelésnél.<br>
A Döntõbizottság álláspontja szerint ajánlatkérõ az értékelésnél különbséget tehetett volna a paraméterek fontossága között, azonban azt szakmai szempontból meg kellett volna indokolnia. Ezen szakmai indokolás hiányában a különbségtétel veszélyezteti az eljárás nyíltságát, az ajánlattevõk esélyegyenlõségét.<br>
A második részszempont a szállítási határidõ és a szerzõdéstervezetnél kedvezõbb feltételek. A nyertes 4-5 héten belül, a kérelmezõ 30 napra vállalta a készülék leszállítását. A nyertes ajánlata e vonatkozásban nem volt egyértelmû. A 4 hét rövidebb, az 5 hét hosszabb a kérelmezõ által ajánlott 30 napnál. A Döntõbizottság álláspontja szerint bizonytalan szerzõdéses feltétel meghatározása esetén ajánlatkérõnek az összehasonlításnál az ajánlattevõre kedvezõtlenebb feltételt kell alapul venni. Ajánlatkérõ az összegzésben rögzítette, hogy erre a szempontra a kérelmezõ és a nyertes azonos pontszámot kapott.<br>
A Döntõbizottság megállapítja, hogy ajánlatkérõ pontozása a második részszempontot illetõen nem helytálló, a szállítási határidõben mutatkozó néhány napos eltérés miatt a kérelmezõ részére magasabb pontszám jár.<br>
A harmadik részszempont az ajánlati ár. A nyertes 18 634 219 Ft-ért, a kérelmezõ 16 606 000 Ft-ért vállalta a készüléknek az ajánlatkérõ részére való eladását. Az ajánlatkérõ által végzett arányosítás tükrözi az ajánlati árak közötti eltérést, e tekintetben az értékelés helytálló.<br>
A negyedik részszempont a garanciális és szervizfeltételek. Az összegzés szerint ajánlatkérõ figyelembe vette az értékelésnél, hogy a kérelmezõ rövidebb idõn belül vállalja a javítást, mint a nyertes. A kérelmezõ ezen részszempontra 10, a nyertes 8,5 pontot kapott. Ajánlatkérõ értékelése ezen részszempont körében helytálló volt.<br>
A Döntõbizottság fenti megállapításai szerint az elsõ és a második részszempontból nem volt helytálló ajánlatkérõ értékelése, a kérelmezõt magasabb pontszám illeti meg, mint a nyertest, még akkor is, ha az elsõ részszempontból a két ajánlatot azonos értékûnek tekintjük.<br>
A Döntõbizottság megállapítja, hogy ajánlatkérõ nem az összességében legelõnyösebb ajánlatot hirdette ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. Ezért a Döntõbizottság ajánlatkérõ eljárást lezáró döntését megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 10.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>