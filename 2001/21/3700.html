<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3700)
</b></h2><FONT size=3><i><u></i></u><br>
<br>
2.K.39017/1999/3.<br>
<br>
A Fõvárosi Bíróság a Madari Ügyvédi Iroda (1076 Budapest, Podmaniczky u. 27. I. em. 15. sz., ügyintézõ: dr. Madari Tibor ügyvéd) által képviselt Akadimpex Kft. (1023 Budapest, Gyõri u. 20. sz.) felperesnek, a dr. Eke Pekács Tibor jogtanácsos által képviselt Közbeszerzések Tanácsa (1024 Budapest, Margit krt. 85.) alperes ellen, közbeszerzési ügyben meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek 4000 (négyezer) Ft perköltséget és az állam javára, külön felhívásra térítsen meg 10 000 (tízezer) Ft feljegyzett kereseti illetéket.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve ennél a bíróságnál kell 3 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A. § (1) bekezdés a)–d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
Budapest Fõváros Önkormányzata (a továbbiakban: ajánlatkérõ) a Közbeszerzési Értesítõ 1999. február 10-i, 6. számában tette közzé a fõvárosi kórházak mûködéséhez szükséges 15 db laboratóriumi automata – ezen belül 5 db kémiai és 10 db sürgõsségi laboratóriumi automata – beszerzésére irányuló felhívását.<br>
A dokumentációval kiegészített ajánlati felhívás részletesen tartalmazta az ajánlattételi feltételeket, melyek között ajánlatkérõ elõírta, hogy az alkalmasság igazolásaként pályázóknak csatolniuk kell:<br>
– 30 napnál nem régebbi igazolást arról, hogy a számlavezetõ pénzintézet mióta vezeti ajánlattevõ számláját,<br>
– a pénzügyi helyzetre, fizetõképességre vonatkozó nyilatkozatot,<br>
– 30 napnál (illetve 60 napnál) nem régebbi 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a)–e) pontok, a 46. § (2) bekezdés szerinti érvényes eredeti, vagy hitelesített hatósági igazolásokat,<br>
– 60 napnál nem régebbi cégbejegyzési okmányokat,<br>
– elõzõ 3 év jóváhagyott mérleg- és eredménykimutatását.<br>
Ajánlatkérõ elõírta továbbá, hogy az ajánlattétel nyelve magyar, az ajánlathoz kapcsolódó anyagokat, levelezéseket magyar nyelven kell csatolni.<br>
Kikötötte egyben azt is, hogy az ajánlatokat roncsolásmentes kötésben kell benyújtani.<br>
Az 1999. március 23-i határidõig hét db ajánlat érkezett.<br>
Az ajánlatkérõ 1999. május 20-i eredményhirdetése szerint a Diagnostikum Rt., a Biosan Kft. és az Elmedco Kft. ajánlata érvénytelen volt, míg 5 kémiai automata esetében a Diatron Kft., a 10 sürgõsségi automatára szólóan pedig az Assista Kft. tette a legkedvezõbb ajánlatot.<br>
A szerzõdések megkötésére 1999. június hó 7. napján sor került.<br>
A felperes, valamint a Diagnostikum Rt., a Biosan Kft. és az Elmedco Kft. jogorvoslati kérelmet nyújtottak be.<br>
A felperes ennek keretében azt sérelmezte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését megsértve az ajánlatok bontásakor a Kbt. 52. § (1) bekezdésével ellentétesen mellõzte annak megállapítását, a nyertes Diatron Kft. ajánlata érvénytelen volt. A Kbt. 56. § (1) bekezdése és a Kbt. 59. § (1) bekezdése pedig azért sérült meg, mert nem az ajánlati felhívásban megadott értékelési szempontok szerint történt az elbírálás, nem az összességében legkedvezõbb ajánlat került nyertesként kihirdetésre.<br>
A Diatron Kft. ajánlata ugyanis több okból érvénytelen, nem tudni, milyen típusú automatára tett ajánlatot, kétséges továbbá, hogy rendelkezik-e ORKI-engedéllyel.<br>
Alperes az 1999. július hó 19. napján kelt D.96/21/1999. számú határozatában a felperes kérelmének részben helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését és a Kbt. 52. § (2) bekezdés d) pontját. Az ezt meghaladó felperesi és a további kérelmezõk jogorvoslati kérelmét elutasította.<br>
Egyben kötelezte ajánlatkérõt felperes javára járóan 30 000 Ft igazgatási szolgáltatási díj megfizetésére.<br>
Indokolásában alperes kifejtette, hogy ajánlatkérõ a közbeszerzési eljárás során mindvégig jogosult a kizárás, illetve érvénytelenség megállapítására.<br>
Az ajánlatok érvénytelenségének vizsgálata keretében alperes észlelte, hogy felperes ajánlata az aláírási cím példány hiánya, az ajánlat részét képezõ forgalmazói nyilatkozatok angol nyelvû csatolása, továbbá a roncsolásmentes ajánlat benyújtását elõíró feltétel teljesítésének hiánya miatt érvénytelen.<br>
Alperes úgy látta, a nyertes Diatron Kft. ajánlata egyértelmûen az AU-600-as típusú készülékre vonatkozott, ezért ez okból ajánlata nem tekinthetõ érvénytelennek.<br>
A felhívástól eltérõ formában benyújtott ajánlat folytán azonban álláspontja szerint nem csak a felperes, hanem a nyertes Diatron Kft. ajánlata is érvénytelen, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
Miután pedig megítélése az volt, hogy nincs összehasonlításra alkalmas érvényes ajánlat, alperes kifejtette, az ajánlatok elbírálási szempontok szerinti összevetésének eljárásjogi akadálya van.<br>
A felperes fenntartott keresetében kérte alperes döntésének hatályon kívül helyezését, és alperes új eljárásra kötelezését.<br>
A felperes perköltségeire igényt tartott.<br>
Állította, alperes jogsértõen mellõzte a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése, az 56. § (1) bekezdése és a 60. § (1) bekezdés b) pontja megsértésének megállapítását és bírság kiszabását.<br>
Elõadta, az alperes elõtti eljárásnak nem volt tárgya annak vizsgálata, hogy valamennyi ajánlat érvénytelen-e.<br>
Alperes álláspontja szerint jogellenesen zárkózott el az általa megjelölt súlyos jogsértések vizsgálatától.<br>
Fenntartott érvelése értelmében ajánlatkérõ a nyilvánvalóan érvénytelen ajánlat elfogadásával megsértette az esélyegyenlõséget.<br>
Az alperes ellenkérelmében a felperesi kereset elutasítását kérte, perköltségeire igényt tartott.<br>
Kiemelte, a Legfelsõbb Bíróság iránymutató gyakorlata értelmében a közbeszerzési eljárások jogszerûségének vizsgálata keretében nincs kötve a jogorvoslati kérelemhez.<br>
Ugyancsak a Legfelsõbb Bíróság által jóváhagyott gyakorlat szerint járt el, amikor az érvénytelen ajánlatok összehasonlítását mellõzte.<br>
A felperes keresete nem volt megalapozott.<br>
A felperes kereseti érvelésére tekintettel a bíróság elöljáróban a következõket emeli ki:<br>
A Legfelsõbb Bíróság számos döntésében kifejtett jogi álláspontja szerint az alperes vizsgálata során nincs kötve az elõterjesztett jogorvoslati kérelem tartalmához. Ezért perbeli határozatában alperes helyesen járt el, amikor vizsgálat tárgyává tette, hogy az ajánlatok (így köztük a felperes ajánlata is) érvényesnek tekinthetõk-e.<br>
A Legfelsõbb Bíróság iránymutatóan foglalt állást abban a kérdésben is, hogy érvénytelen ajánlatok értékelésére nem kerülhet sor.<br>
Miután pedig felperes által igazoltan a perbeli közbeszerzési eljárásban érvényes ajánlat nem volt, jogszerûen történt meg az ajánlatok bírálati szempontokkal történõ egybevetésének mellõzése.<br>
Ahhoz ugyanis, hogy a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerinti értékelési szempontok elbírálása vizsgálat tárgya lehessen, a felperesnek elsõsorban azt kellett volna bizonyítania, hogy ajánlata alperesi megállapítással szemben érvényes volt.<br>
E körben azonban a felperes még tényelõadást sem tett.<br>
Amennyiben pedig az eljárás már szerzõdéssel lezárult, és megállapításra került a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése és a Kbt. 52. § (2) bekezdés d) pontja megsértése, a bíróság jogi megítélése szerint azzal külön alperesi jogsértés nem valósult meg, hogy a Kbt. 60. § (1) bekezdése b) pontjának felhívása a rendelkezõ részben nem történt meg.<br>
A felperes érvelésére válaszolva megjegyzi a bíróság, hogy az eljárás alapelveit szabályozó <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése külön megsértése akkor vetõdhet fel, ha a közbeszerzési eljárás során a Kbt.-ben külön nem szabályozott, vagy a nevesítetteken túli alapelvi szintû jogsértés merül fel.<br>
A felperes <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a alá vont kifogásai azonban külön értékelést nem igényeltek.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy alperes a törvény szabályait megszegõ szervezet, vagy szervezettel jogviszonyban álló, a jogsértésért felelõs személlyel szemben bírságot szabhat ki.<br>
Tekintve, hogy bírságolási kötelezettséget a törvény nem írt elõ, a felperes azon érvelése sem volt elfogadható, hogy alperes döntése azért jogsértõ, mert ajánlatkérõvel szemben bírságot nem alkalmazott.<br>
Mindezekre tekintettel a bíróság a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése szerint eljárva megállapította, hogy alperes döntése jogszerû, ezért a felperes keresetét elutasította.<br>
A felperes pervesztes lett, emiatt a Pp. 78. § (1) bekezdése értelmében köteles az alperes perköltségeinek a megfizetésére. Ennek összegét a bíróság a 12/1991. (IX. 29.) IM rendelet l. § (1) bekezdés d) pontja alkalmazásával állapította meg.<br>
A Pp. 78. § (1) bekezdése, valamint a 6/1986. (VI. 26.) IM számú rendelet 13. § (2) bekezdése értelmében köteles továbbá a felperes a per tárgyi illetékfeljegyzési joga folytán feljegyezett kereseti illeték megtérítésére.<br>
<br>
Budapest, 2000. december 1.<br>
<br>
Dr. Öcsödi Ágnes s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>