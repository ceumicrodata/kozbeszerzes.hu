<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (3699)
</b></h2><FONT size=3><i><u></i></u><br>
Kf.III.38.349/2000/4.<br>
<br>
A Magyar Köztársaság Legfelsõbb Bírósága a dr. Sebõk Erzsébet jogtanácsos által képviselt MÁV Rt. Távközlõ-, Erõsáramú- és Biztosítóberendezési Gazdálkodási Központ (Budapest, Kmetty u. 3.) felperesnek, a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2000. május 16. napján meghozott 3.K.41.595/1999/4. számú ítélete ellen a felperes részérõl 5. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 25 napon belül fizessen meg az alperesnek 5000 (ötezer) Ft másodfokú perköltséget.<br>
Kötelezi továbbá a felperest, hogy fizessen meg a Magyar Államnak – az illetékhivatal külön felhívására – 3500 (háromezer-ötszáz) Ft le nem rótt fellebbezési illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A Közbeszerzések Tanácsa Közbeszerzési Döntõbizottság elnöke által kezdeményezett, a felperes "Hegyeshalom–Kimle vonalszakaszon az ETCS pontszerû vonatbefolyásoló rendszer telepítése" tárgyú, hirdetmény közzététele nélküli tárgyalásos közbeszerzési eljárása ellen indult eljárásban az alperes 1999. október 13-án kelt D.234/10/1999. számú határozatával az ajánlatkérõ felperest ismételten 500 000 Ft pénzbírsággal sújtotta a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#85">Kbt.) 85. §</a>-ának b) pontja alkalmazásával. A pénzbírság kiszabására azért került sor, mert a felperes az alperes 1999. október 6-án kelt bírságoló határozatában foglalt, azonnali iratcsatolásra vonatkozó, ismételt – elsõ felhívását 1999. október 1-jén intézte a felpereshez, melyet október 5. napján vett át – felhívásának sem tett eleget.<br>
Az alperes az 1999. október 26-án kelt D.234/14/1999. számú határozatával megállapította, hogy az ajánlatkérõ felperes megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdését, 71/B. §-ának (1) bekezdését, ezért az ajánlatkérõ ajánlati felhívását megsemmisítette.<br>
A felperes keresetében kérte az alperes elõzõekben megjelölt határozatainak hatályon kívül helyezését.<br>
Az elsõfokú bíróság ítéletével az alperes utóbbi határozatát megváltoztatta, ezt meghaladóan a felperes keresetét elutasította. Ítéletének indokolásában megállapította, hogy a felperes a jogorvoslati eljárás során valamennyi iratot, mely alapján elbírálható volt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerinti rendkívüli sürgõsség fennállta, az eljárás során szakaszosan csatolta be, ekként nem hivatkozhat arra, hogy az elsõ felhívást követõ bírságoló határozattal párhuzamosan további iratokat csatolt, valamennyi irat megküldésére a jogorvoslati eljárás során tartott tárgyaláskor, illetve azt követõen került sor. Ekként a Kbt. 81. §-ának (2) bekezdésére figyelemmel a 85. § b) pontja alapján indokolt volt az ismételt bírság kiszabása.<br>
A felperes az elsõfokú bíróság ítélete elleni fellebbezésében kérte a pénzbírságot kiszabó alperesi határozatra vonatkozó rendelkezésének megváltoztatását kereseti kérelmének megfelelõen. Álláspontja szerint az ítélet rendbírságot helybenhagyó része nem megalapozott. Elõadta, hogy a jogorvoslati eljárás megindításáról szóló értesítés kézhezvételétõl számított 5. napon, október 10-én személyesen adta át az ügyre vonatkozó – ekkor még hiányos – dokumentumokat. Az elsõ bírságról szóló határozatot ezután kapta kézhez. Ez a tény bizonyítja, hogy szándékában állt a dokumentumok benyújtása. Mint a tárgyaláson egyértelmûen kiderült, az alperes az elsõ bírsággal nem az iratok hiányos benyújtását szankcionálta, hanem a felperesnek azt a félreértelmezett szándékát, miszerint nem is kívánja a továbbiakban a dokumentumokat a Döntõbizottság számára rendelkezésre bocsátani.<br>
Az alperes ellenkérelmében az elsõfokú bíróság ítéletének helybenhagyását kérte.<br>
A fellebbezés alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. §-</a>ának (2) bekezdése alapján a Bizottság az eljárás indulásáról a feleket és közbeszerzési ügyben érdekelteket a kérelem, illetõleg a kezdeményezõ irat megküldése mellett azonnal értesíti és felhívja, hogy öt napon belül küldjék meg észrevételeiket..., továbbá felhívja a közbeszerzési eljárás ajánlatkérõjét, illetõleg a közbeszerzési eljárást jogtalanul mellõzõ beszerzõt, a beszerzéssel kapcsolatban rendelkezésre álló összes irat azonnali megküldésére.<br>
A Legfelsõbb Bíróság a rendelkezésre álló peradatok alapján – egyezõen az alperessel és az elsõfokú bírósággal – megállapította, hogy a felperes a felhívásnak nem tett eleget, teljeskörûen másodízben sem küldte meg a kért iratokat az alperesnek. A peradatokból az is megállapítható, hogy az iratok a felperes rendelkezésére álltak, azonban valamennyi iratot a felhívások és a Kbt. idézett rendelkezése ellenére sem küldte meg a Bizottságnak.<br>
A felperes felhívás ellenére sem tett eleget a Kbt.-ben elõírt azonnali iratmegküldési kötelezettségének, így nincs jelentõsége annak, hogy a második bírságoló határozat meghozatalára úgy került sor, hogy az elsõ határozat kézbesítése még nem történt meg, illetõleg a bírságoló határozat meghozatala elõtt további iratokat csatolt a felperes.<br>
A kifejtettek értelmében nem sértett tehát jogszabályt az alperes, amikor határozatával a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. §-</a>ának b) pontja alkalmazásáva1 ismételten pénzbírsággal sújtotta az iratokat – kötelezettsége ellenére – késedelmesen és hiányosan megküldõ felperest.<br>
A Legfelsõbb Bíróság rámutat, hogy a közpénzek törvényes felhasználásához fontos társadalmi érdek fûzõdik. A közbeszerzési eljárás résztvevõinek jogorvoslati eljárás esetén minden rendelkezésükre álló eszközzel biztosítaniuk kell a Bizottság gyors és akadálymentes eljárását – ezért ír elõ a Kbt. fenti rendelkezése igen rövid határidõt az észrevételek megküldésére és az iratcsatolás azonnali teljesítésére.<br>
A Legfelsõbb Bíróság a felperes tanúmeghallgatásra vonatkozó bizonyítási indítványának mellõzésével kapcsolatban megjegyzi, hogy a felperesi ügyintézõ tanúkénti meghallgatása sem változtatott volna a bírság kiszabásának törvényességén, indokoltságán, mivel az alperesnek nem a felperes szándékát kellett vizsgálnia a Kbt. rendelkezéseinek alkalmazásakor, hanem annak a ténynek a fennállását, hogy a felperes az összes iratot a felhívások ellenére sem küldte meg.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A pervesztes felperest a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének megfizetésére.<br>
A felperes illetékfizetési kötelezettsége az illetékekrõl szóló módosított 1990. évi XCIII. törvény 46. §-ának (1) bekezdésén alapszik, amelynek összegét arra figyelemmel határozta meg a Legfelsõbb Bíróság, hogy a felperes fellebbezésére 10 000 Ft illetéket bélyegben már lerótt.<br>
<br>
Budapest, 2001. február 20.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>