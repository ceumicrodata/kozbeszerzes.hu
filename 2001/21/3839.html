<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3839)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.39./11/2001.<br>
<br>
Tárgy: a Hídépítõ Rt. és KÉSZ Kft. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hídépítõ Rt. (1138 Budapest, Karikás F. u. 20.) I. sz. kérelmezõ dr. Balázs Péter ügyvéd (6721 Szeged, Szilágyi u. 2.) által képviselt KÉSZ Könnyûszerkezet-Építõ és Szolgáltató Kft. (6721 Szeged, Szilágyi u. 2.) II. sz. kérelmezõ Szegedi Tudományegyetem (6721 Szeged, Dugonics tér 13., a továbbiakban: ajánlatkérõ) "Patológiai Intézet új épületének építése" tárgyú közbeszerzési eljárása ellen benyújtott I. sz. kérelmet a Döntõbizottság elutasítja, míg II. sz. kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdését, ezért az ajánlatkérõ II. sz. kérelmezõ alkalmatlanná minõsítésére vonatkozó döntését megsemmisíti.<br>
A Döntõbizottság kötelezi ajánlatkérõt, hogy 15 napon belül fizessen meg a II. sz. kérelmezõnek 30 000 Ft, azaz harmincezer forint igazgatási szolgáltatási díjat, míg ezt meghaladó költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ érdemi észrevétele, felek tárgyaláson tett szóbeli nyilatkozataik, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2000. november 29. napján megjelent 48. számában nyílt elõminõsítési eljárásra szóló felhívást tett közzé a "Patológiai Intézet Szeged, Állomás út 2. sz. alatti új épületének bruttó 2877 m2 alapterület megépítése" tárgyban.<br>
A részvételi felhívás 9. pontjában ajánlatkérõ rögzítette a pénzügyi, gazdasági és mûszaki alkalmasság igazolására kért adatokat és tényeket az alábbiak szerint:<br>
Pénzügyi, gazdasági alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b), c) és d) pontja értelmében a következõk:<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben meghatározott hatósági igazolások és nyilatkozatok.<br>
– Az ajánlattevõ, illetõleg alvállalkozó számlavezetõ bankjától származó nyilatkozat 30 napnál nem régebbi eredeti vagy közjegyzõ által hitelesített másolata az alábbi tartalommal:<br>
– mióta vezeti az ajánlattevõ számláját,<br>
– a gazdálkodó fizetési kötelezettségeinek pontosan eleget tesz-e,<br>
– egy éven belül számláján sorban állás volt-e,<br>
– az ajánlattevõ, illetõleg alvállalkozó pénzügyi helyzete, hitel- és fizetõképessége (<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont)<br>
– A tárgyévet megelõzõ 3 év könyvvizsgáló által hitelesített mérlegének benyújtása.<br>
– Az elõzõ 3 év teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat.<br>
– Írásbeli nyilatkozat/igazolás arról, hogy az ajánlattevõ, illetõleg az alvállalkozó nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), b), c) pontjai, illetve a 46. § (2) bekezdés hatálya alá [Kbt. 46. § (4) bekezdése értelmében].<br>
– Írásbeli nyilatkozat arról, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában említett elkülönített állami pénzalapok közül nem áll fenn jogszabály alapján lejárt fizetési kötelezettsége [Kbt. 46. § (4) bekezdés értelmében].<br>
– Hatósági igazolások arról, hogy az ajánlattevõnek, illetõleg alvállalkozójának nincs a hatóság által nyilvántartott köztartozása, valamint az elõzõ bekezdés szerint kért nyilatkozatban felsorolt elkülönített állami pénzalapoknál [<a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdés értelmében].<br>
– 60 napnál nem régebbi cégokmányok eredeti vagy másolatának közjegyzõ által hitelesített példánya.<br>
– A cégjegyzésre jogosult személy(ek) 60 napnál nem régebbi aláírási címpéldányának eredeti, vagy másolatának közjegyzõ által hitelesített okirata.<br>
Mûszaki alkalmasság igazolására elõírta többek között:<br>
– Az elõzõ 5 év, valamint esetleges folyamatban lévõ legjelentõsebb szakirányú építési feladatok ismertetése, melyek nagysága és komplexitása összemérhetõ a tárgyi feladattal (az ellenszolgáltatás összegének, a teljesítés jellegének, idejének, volumenének, a teljesítésbe bevont alvállalkozóknak és részvételi arányának ismertetésével, a szerzõdést kötõ másik fél, valamint a referenciát igazoló személyek megnevezésével, elérhetõségének megjelölésével).<br>
– Szakirányú mûszaki-technikai felszereltségének ismertetése.<br>
A részvételi felhívás 10. a) pontjában meghatározta ajánlatkérõ az alkalmasság vizsgálatának irányait, így az alkalmasság elbírálásának szempontjait az alábbiakban határozta meg:<br>
– Pénzügyi, gazdasági alkalmasság (az elõzõ 3 évre vonatkozóan).<br>
– Hitel- vagy fizetõképesség a pénzintézeti nyilatkozat alapján.<br>
– Forrásszerkezeti mutatók értéke, évenkénti bontásban. <br>
– Évenkénti likviditási mutatók.<br>
– A saját tõke és a jegyzett tõke viszonya, évenként, az auditált mérleg szerint.<br>
– Mérleg szerinti eredmény elõjele.<br>
Mûszaki alkalmasság vonatkozásában az alkalmasság elbírálásának szempontjai a következõk:<br>
– Az elõzõ 5 évben egészségügyi építés-beruházási kivitelezést végzett min. bruttó 600 M Ft nagyságrendben, ez tételesen kimutatva, összesítve.<br>
– Az elõzõ 5 évben az egészségügy területén végzett munkáinak tárgya, mennyisége, volumene.<br>
– Mûszaki, technikai felszereltségének leírása.<br>
– A teljesítésbe bevonni szándékozott szakemberek alkalmassága.<br>
– Minõségbiztosítási és minõségtanúsító rendszer megléte.<br>
A részvételi felhívás 10. b) pontjában határozta meg az alkalmatlanság szempontjait a következõk szerint:<br>
Pénzügyileg, gazdaságilag alkalmatlan, ha:<br>
– nem hitel- vagy fizetõképes, tartósan nem tett eleget fizetési kötelezettségének,<br>
– kedvezõtlen a forrásszerkezeti mutatója (nagyobb mint 1),<br>
– kedvezõtlenek a likviditási mutatók (kisebb mint 1),<br>
– a saját tõke kevesebb, mint a jegyzett tõke,<br>
– a mérleg szerinti eredménye negatív vagy romlik (1998., 1999. évek).<br>
Mûszaki szempontból alkalmatlan a részvételi jelentkezõ, ha:<br>
– az ajánlattevõ nem rendelkezik a projekt vezetésére kijelölt legalább két olyan kvalifikált felsõfokú szakirányú végzettségû munkatárssal (az egyik a projekt minõségbiztosításáért felelõs), akik az adott szakterületen legalább ötévi folyamatos – ellenõrizhetõ – szakmai gyakorlattal rendelkeznek, errõl ajánlattevõ nyilatkozzon,<br>
– az elõzõ 5 évben végzett egészségügyi építés-beruházási kivitelezés volumene nem éri el a 600 M Ft-ot,<br>
– nem vezette be a minõségbiztosítási és minõségtanúsító rendszert,<br>
– mûszaki, technikai felszereltsége nem elegendõ az ilyen volumenû munka elvégzéséhez.<br>
2000. december 27-i határidõre a következõk nyújtották be részvételi jelentkezésüket: kérelmezõk, Strabag Kft., Kipszer Rt., Ferroép Rt., Építészmester Kft., Délépítõ Rt., Hunép Rt., Maszer Rt.<br>
I. sz. kérelmezõ konzorciális formában nyújtotta be részvételi jelentkezését a Kortex Kft.-vel.<br>
Ajánlatkérõ 2001. január 9-én hiánypótlásra hívott fel több jelentkezõt is, így I. sz. kérelmezõt is. 2001. január 15-én ajánlatkérõ megvizsgálta a részvételi jelentkezéseket érvényesség, illetõleg a részvételi jelentkezõk alkalmassága tekintetében és egyedül a Ferroép Rt.-nél állapította meg az alkalmasságot.<br>
I. sz. kérelmezõt illetõen megállapította a következõket. A jelentkezés érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 § (</a>2) bekezdés d) pontjára figyelemmel, mert a konzorciális formában benyújtott részvételi jelentkezõk közül a Hídépítõ Rt. nem mutatott be az elõzõ 5 évben befejezett egészségügyi építési beruházást bruttó 600 M Ft értékben, alkalmatlan mûszakilag a fentiekkel összefüggésben. Pénzügyi, gazdasági szempontból alkalmas, azonban összegezve alkalmatlanná minõsítette.<br>
A konzorcium másik tagja, a Kortex Kft. vonatkozásában megállapította, hogy a jelentkezés érvényes, mûszakilag azonban alkalmatlan, mert nincs megfelelõ technikai felszereltsége, pénzügyileg is alkalmatlan, mert a mérleg szerinti eredménye negatív, illetõleg romlik, így összegezve alkalmatlannak minõsítette.<br>
Ajánlatkérõ a II. sz. kérelmezõ jelentkezésével kapcsolatban megállapította, hogy a jelentkezés érvényes, mûszakilag alkalmas a részvételi jelentkezõ, pénzügyileg azonban alkalmatlan, mert a mérleg szerinti eredménye negatív vagy romlik, így összegezve döntését alkalmatlannak minõsítette.<br>
Az alkalmassággal, illetõleg alkalmatlansággal kapcsolatos döntését ajánlatkérõ 2001. január 16-án kihirdette, és az ajánlati felhívást a Ferroép Rt.-nek megküldte.<br>
Ezt követõen nyújtott be a Döntõbizottsághoz jogorvoslati kérelmet 2001. január 30. napján a Hídépítõ Rt., valamint 2001. január 31. napján a KÉSZ Kft.<br>
I. sz. kérelmezõ jogorvoslati kérelmében kérte, hogy a Döntõbizottság semmisítse meg az alkalmatlanságára vonatkozó ajánlatkérõi döntést a jogsértés megállapítása mellett, hozzon a Döntõbizottság ideiglenes intézkedést, illetõleg marasztalja el ajánlatkérõt a felmerült költségekben. Indokaként elõadta, hogy a konzorcium mindkét tagja megfelelt az ajánlati felhívás és a közbeszerzési törvény elõírásainak. Álláspontja szerint a konzorciális formában jelentkezõk szakmailag a referenciákra és a tevékenységre vonatkozóan kiegészítik egymást, szerves egységet alkotva. Ebbõl következõen a konzorcium tagjait egységként kell kezelni, aki alkalmas a közbeszerzés tárgyának megvalósítására, hiszen, ezen célból határozták el a közös vállalkozásukat. Ugyan külön-külön nem felelnek meg az ajánlati felhívásban foglaltaknak, de a konzorciális formát azért választották, hogy maradéktalanul eleget tegyenek a felhívás elõírásainak.<br>
II. sz. kérelmezõ ugyancsak az alkalmatlanságra vonatkozó ajánlatkérõi döntés megsemmisítését kérte a jogsértés megállapítása mellett, továbbá álláspontja szerint ajánlatkérõ nem volt következetes az alkalmatlanná minõsítés körében hozott döntésével, mert ha következetes lett volna, a Ferroép Rt.-t is alkalmatlannak kellett volna minõsítenie. Indokolásaként elõadta, hogy az ajánlatkérõ felhívása szerint a részvételre jelentkezõ pénzügyileg, gazdaságilag alkalmatlan, ha a mérleg szerinti eredménye negatív vagy romlik, és ajánlatkérõ megjelölte az 1998., és 1999. éveket. Ebbõl következõen ajánlatkérõ kizárólag 1998., 1999. évi mérlegeket, ezek egymáshoz való viszonyát vizsgálhatta volna, hiszen a felhívásban ezt a két évszámot jelölte meg. Ennek ellenére ajánlatkérõ vizsgálta az 1998. évi mérleg viszonyát az 1997. évihez, holott a részvételi felhívásban ezt nem rögzítette. Ezzel szemben az értékelési jegyzõkönyv tanúsága szerint az alkalmasnak minõsített Ferroép Rt.-t ilyen vizsgálatra is figyelemmel alkalmatlannak kellett volna tekintenie, hiszen az õ mérleg szerinti eredménye 1998., 1999. évben az elõzõ évekhez viszonyítva nõtt, de a növekedés mértéke csökkenõ, tehát mérlegében romló tendencia figyelhetõ meg. Minderre tekintettel a Döntõbizottság semmisítse meg a II. sz. kérelmezõ alkalmatlanná minõsítésére vonatkozó ajánlatkérõi döntést, valamint Ferroép Rt. alkalmasságára vonatkozó döntését.<br>
Maszer Rt., és Délépítõ Rt. csatlakoztak a kérelmezõk jogorvoslati kérelméhez, akik egyben kifogásolták a részvételi felhívásban megjelent alkalmasság vizsgálatának módját is.<br>
Strabag Kft. is jogsértõnek tartotta ajánlatkérõ közbeszerzési eljárását.<br>
A Döntõbizottság D.39/4/2001. számú határozatában elrendelte a jelen közbeszerzési eljárás felfüggesztését.<br>
Kérelmezõ kérte az alaptalan jogorvoslati kérelem elutasítását. I. sz. kérelmezõ kérelmével kapcsolatosan elõadta, hogy a közös jelentkezõk esetén egyenként kell megfelelni a jelentkezõknek a felhívás feltételeire. Hídépítõ Rt. az egészségügyi referenciákkal nem rendelkezett, míg a Kortex Kft. mûszaki-technikai felszereltsége nem volt megfelelõ, pénzügyi, gazdasági szempontból alkalmatlan negatív mérlegeredménye miatt.<br>
II. sz. kérelmezõ vonatkozásában elõadta, hogy tévesen értelmezi kérelmezõ a felhívást, mert a mérleg szerinti eredmény értéke mindig az elõzõ évihez képest jelenik meg, így az 1998. évit az 1997. évitõl számítják. Az alkalmasság vizsgálata így megfelelt a feltételeknek.<br>
Ferroép Rt. 1998. évi eredménye 10 959 000 Ft volt, az 1999. évi 2 161 000 Ft volt, tehát nem az eredmény romlott, csupán a növekedés mértéke csökkent.<br>
I. sz. kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63 § (</a>3) bekezdése értelmében a részvételi szakaszt megindító részvételi felhívásban a Kbt. 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Az ajánlatkérõ fenti törvényi rendelkezéseknek eleget téve határozta meg ezeket a törvényi kritériumokat. A részvételi jelentkezõk ennek ismeretében nyújtották be részvételi jelentkezéseiket, tudomásul véve az ajánlatkérõ kívánalmait az alkalmasság igazolására vonatkozóan, annak ismerete mellett, hogy milyen okból fogja a részvételi jelentkezõket alkalmatlanná minõsíteni.<br>
A közbeszerzési törvény a konzorciális formában tett részvételi jelentkezést, illetõleg az ajánlattétel lehetõségét nem rögzíti, külön szabályozás erre nem vonatkozik. A konzorciális formában történõ részvételi jelentkezésnek, vagy ajánlattételnek az a lényege, hogy az ajánlattevõk egy meghatározott cél érdekében kötnek egyfajta megállapodást, s majd az eljárás befejezésekor, ha nyertesek lesznek, a konzorcium tagjai önálló szerzõdést kötõ partnereivé vállnak ajánlatkérõnek, akik a szerzõdés teljesítéséért külön-külön is felelõsséget vállalnak. Ebbõl következõen a konzorcium tagjainak önállóan kell a pénzügyi, gazdasági és mûszaki alkalmasságot igazolniuk.<br>
A Döntõbizottság a becsatolt részvételi jelentkezés és I. sz. kérelmezõ érdemi észrevétele alapján megállapította, hogy a Kortex Kft.-nek nincs megfelelõ, az épület kivitelezési munkáihoz nélkülözhetetlen technikai felszereltsége, és a mérleg szerinti eredménye valóban 1998. és 1999. viszonylatában csökken. A Kortex Kft. mûszaki, technikai felszereltsége számítógépekbõl, programokból és irodatechnikai eszközökbõl áll, így tehát ezek nem a kivitelezési munkák elvégzéséhez szükséges építõipari eszközök. Ily módon valóban nem felel meg a részvételi jelentkezésben elõírt alkalmassági kritériumnak. Pénzügyi, gazdasági szempontból mérlegeredménye 1998-ra 18 010 ezer Ft, 1999-re 0 Ft, azaz csökkenõ, így valóban helyes volt ajánlatkérõ döntése, mely szerint a két vizsgált évben romló tendenciát mutat a mérlege, ezért pénzügyi alkalmasságát nem igazolta.<br>
A Hídépítõ Rt. referencialistájában nem lelhetõ fel ugyancsak a felhívás 10. b) pontjában meghatározott 600 M Ft bruttó értékû egészségügyi, építési munkával kapcsolatos referencia az elmúlt 5 évben. A referencialistából az állapítható meg, hogy a Hídépítõ Rt. számos nagy volumenû építési beruházással rendelkezik, köztük magasépítésre vonatkozóan is, de egyáltalán nem épített egészségügyi létesítményt, így helyes volt ajánlatkérõnek a mûszaki alkalmatlanságra vonatkozó döntése.<br>
Megállapítható volt, hogy a konzorciumnak mind a két tagja – a fentebbi okokra figyelemmel – nem tudta megfelelõen alkalmasságát igazolnia, így ajánlatkérõ alkalmatlanná minõsítésére vonatkozó döntése helyes volt.<br>
Mindezekre tekintettel a Döntõbizottság I. sz. kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdés a) pontja alapján mint alaptalant, elutasította. Kérelme alapján jogsértés megállapításra nem került, így az eljárás során felmerült költségek viselésérõl a Döntõbizottság a rendelkezõ részben foglaltak szerint határozott.<br>
II. sz. kérelmezõ jogorvoslati kérelme alapos az alábbiak szerint.<br>
Az ajánlatkérõ felhívása szerint két megjelölt év mérlegadatait vizsgálhatta két módon: A jelentkezõ alkalmatlan, ha éves beszámolója "Mérleg Források (passzívák)" 53. sorának elõjele negatív bármelyik évben, továbbá alkalmatlan akkor is a jelentkezõ, ha a két év mérlegeinek 53. sorát tekintve az 1999-es érték kisebb, mint az 1998-as érték. Ez utóbbi esetben állapítható meg a két év viszonylatában, hogy a mérleg romlik, tehát alkalmatlan a jelentkezõ. Az 1997-es év eredményét erre vonatkozó elõírás hiányában nem vehette figyelembe ajánlatkérõ, hiszen pontosan megjelölte az 1998. és 1999. éveket az alkalmatlanná minõsítés szempontja körében. Erre tekintettel vizsgálva II. sz. kérelmezõ jelentkezését, pénzügyileg õt alkalmasnak kell tekinteni, mert a vizsgált 53. sorban szereplõ értékek 1 270 867 000 Ft 1999-ben, 505 735 000 Ft 1998-ban, tehát mérleg szerinti eredménye növekvõ.<br>
Részvételi jelentkezõ eleget tett annak az ajánlatkérõi kívánalomnak, mely szerint a mérleg szerinti eredménye 1998. és 1999. években növekvõ legyen, azaz nem volt negatív és nem romlott.<br>
Döntõbizottság megvizsgálta a Ferroép Rt. részvételi jelentkezõ részvételi jelentkezését. E tekintetben megállapította, hogy a vizsgált két évet tekintve a jelentkezõ mérlegeredménye 1999-ben 30 925 ezer Ft, 1998-ban 28 764 ezer Ft, tehát a mérleg szerinti eredménye növekvõ volt. A II. számú kérelmezõ által kifejtett vizsgálati mód a Ferroép Rt. esetében azért nem volt alkalmazható, mert több évre vonatkozó tendenciát csak akkor lehetett volna vizsgálni, ha ajánlatkérõ nem kizárólag az 1998. és 1999. éveket jelölte volna meg a felhívásában. Fentieknek megfelelõen a Ferroép Rt. részvételi jelentkezésében a pénzügyi alkalmasságát is megfelelõ módon igazolta.<br>
A Döntõbizottság megvizsgálta az eljárásban részt vevõ többi részvételre jelentkezõ elutasításának indokát is és megállapította, hogy az megfelelt a részvételi felhívás 10. b) pontjában ajánlatkérõ által elõirt vizsgálati módnak. A II. számú kérelmezõ esetében hozott döntés nem befolyásolja a többi elutasított részvételi jelentkezõvel kapcsolatos döntéseket. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésére figyelemmel helytelenül minõsítette alkalmatlannak II. számú kérelmezõt, ezért a Döntõbizottság a Kbt. 88. § (1) bekezdés d) pontja alapján megállapította a jogsértést és a Kbt. 88. § (1) bekezdés c) pontjára figyelemmel megsemmisítette az ajánlatkérõ II. sz. kérelmezõre vonatkozó döntését. Jogsértés megállapításra került a II. sz. kérelmezõ kérelme alapján, így kötelezte Döntõbizottság ajánlatkérõt a Kbt. 88 § (1) bekezdés h) pontjára figyelemmel az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 28.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>