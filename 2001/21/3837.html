<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3837)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.154/9/2001.<br>
<br>
Tárgy: a Szenzor Számítóközpont Kft. jogorvoslati kérelme az OEP közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vejkey Imre ügyvéd (1022 Budapest, Eszter u. 10/B.) által képviselt Szenzor Számítóközpont Kft. (1134 Budapest, Dévai u. 14., továbbiakban: kérelmezõ) jogorvoslati kérelmének – melyet dr. Katona Miklós ügyvéd (1054 Budapest, Alkotmány u. 27.) által képviselt Országos Egészségbiztosítási Pénztár Gyógyszerügyi, Gyógyászati Segédeszköz és Gyógyfürdõ Fõosztály (1139 Budapest, Váci út 73/A., továbbiakban: ajánlatkérõ) vény- és vényigénylõ lap beszerzése 2001–2002 évre tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (1) és (3) bekezdését, ezért ajánlatkérõnek az Állami Nyomda Rt.–Pénzjegynyomda Rt. által benyújtott konzorciumi ajánlata befogadására vonatkozó döntését megsemmisíti. Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására ajánlati felhívást tett közzé a Közbeszerzési Értesítõ 2001. február 21-én megjelent számában a rendelkezõ részben megjelölt beszerzés tárgyában. A felhívás 6. a) pontjában közölte, hogy a részvételi jelentkezés határideje a közzététel napját követõ elsõ naptól számított 15. nap 10.00 óra, a b) pontban pedig azt, hogy a "részvételi jelentkezés benyújtásának címe (helység, utca, házszám, emelet, szobaszám): 1139 Budapest, Váci út 73/A., I. em. 146."<br>
A március 8., 10.00 órai jelentkezési határidõre a kérelmezõ benyújtotta ajánlatát a felhívásban megjelölt helyre. Az Állami Nyomda Rt.–Pénzjegynyomda Rt. konzorcium március 7-én az ajánlatkérõ helység, utca, házszám címe; a központi iktatóhelyiségben adta le jelentkezését. Ajánlatkérõ a jelentkezési határidõ idõpontjában, március 8-án 10.00 órakor közjegyzõ jelenlétében jegyzõkönyvet vett fel a kérelmezõ jelentkezése felbontásáról. A jegyzõkönyvben rögzítést nyert, hogy "a bizottság a jelentkezést megvizsgálja, és dönt abban a kérdésben, hogy a jelentkezõ alkalmas-e az ajánlattételre. A döntés eredményhirdetése a mai naptól számított 4. napon, azaz 2001. évi március hó 12. napján 13 óra 00 perckor kerül lebonyolításra." A március 10-én kelt jegyzõkönyvben ajánlatkérõ a kérelmezõ jelentkezését érvényesnek, a kérelmezõt pedig alkalmasnak minõsítette.<br>
Ajánlatkérõ március 12-én 11.00 órakor jegyzõkönyvet vett fel arról is, hogy a konzorciumi jelentkezés "borítékját az OEP központi iktatóban felbontották, majd a részvételi jelentkezést a borítékkal együtt még aznap a Gyógyszerügyi, Gyógyászati Segédeszköz és Gyógyfürdõ Fõosztályra felküldték, ahonnan az a mai napon 10.35 perckor került a Jogtanácsosi Irodához." A jegyzõkönyvben rögzítést nyert, hogy a jelenlévõk a jelentkezést megfelelõnek minõsítették.<br>
A március 12-én 13.00 órakor tartott eredményhirdetésen ajánlatkérõ közölte, hogy két jelentkezõ – a kérelmezõ és a konzorcium – alkalmasnak minõsült az ajánlattételre. Az eredményhirdetés jegyzõkönyvében rögzítést nyert, hogy kérelmezõ kifogásolta a konzorciumi jelentkezés befogadására vonatkozó ajánlatkérõi döntést, miután a részvételi jelentkezések felbontásakor sem a jelentkezési anyag, sem a jelentkezõ nem volt jelen. Ajánlatkérõ döntését azzal indokolta, hogy nem a konzorcium hibája; hogy az anyag nem jutott el a címzetthez.<br>
Kérelmezõ 2001. március 14-én jogorvoslati kérelmet terjesztett elõ a Döntõbizottsághoz. Sérelmezte a konzorciumi jelentkezés elfogadását, álláspontja szerint az nem tekinthetõ határidõben érkezettnek. A jogorvoslati eljárásban tartott tárgyaláson kifogása további indokaként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése értelmében csak az a jelentkezés tekinthetõ határidõben benyújtottnak, amelyik a felhívásban közölt bontási eljárás keretében kerül felbontásra. Kérte a jogsértés megállapítását, a konzorciumi jelentkezés elfogadását kimondó ajánlatkérõi döntés megsemmisítését, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. A konzorciumi jelentkezés felbontásáról készült jegyzõkönyvben már rögzítetteken túl elõadta, hogy nem akar olyan helyzetbe kerülni, hogy egy egyedüli ajánlattevõ határozza meg az árakat.<br>
Az Állami Nyomda Rt. és a Pénzjegynyomda Rt. egyéb érdekeltek ellenkérelmükben kérték a jogorvoslati kérelem elutasítását. Arra hivatkoztak, hogy a jelentkezést a jelentkezési határidõ napját megelõzõ napon a felhívásban közölt címen leadták, annak átvételét az OEP munkatársa pecséttel és aláírással igazolta. A felhívás nem zárta ki sem a postai úton, sem a kézbesítõ útján történõ leadást, a bontás során való jelenlétük pedig a Kbt. szerint nem kötelezõ. Abból nem származhat hátrányuk, hogy jelentkezésüket nem bocsátották a jelentkezéseket regisztráló közjegyzõ rendelkezésére.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése elõírja: "Az ajánlatokat tartalmazó zárt iratokat az ajánlattételi határidõ lejárta idõpontjában kell felbontani." A (3) bekezdés szerint "az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt." A tárgyi közbeszerzési eljárás tárgyalásos eljárás. A tárgyalásos eljárás a Kbt. 63. § (1) bekezdése szerint két szakaszból álló eljárás, melynek részvételi szakaszára vonatkozóan a bontással kapcsolatos hivatkozott elõírások a 63. § (8) bekezdése alapján megfelelõen irányadóak.<br>
A Döntõbizottság a jogorvoslati kérelem alapján az ajánlatkérõ eljárásának jogszerûségét kellett, hogy vizsgálja.<br>
A részvételi jelentkezések leadásának határideje a felhívás szerint március 8., 10.00 óra volt; ekkor kellett a zárt borítékban elhelyezett jelentkezéseket felbontani és annak lényeges adatait ismertetni. Az adatok ismertetése a Kbt. alapelveinek, az eljárás nyilvánosságának, tisztaságának, valamint az esélyegyenlõség biztosításának a célját szolgálja, ezen az úton szereznek tudomást a jelentkezõk a többi jelentkezés tartalmáról, és tudják figyelemmel kísérni az ajánlatkérõ további eljárása jogszerûségét.<br>
Mindebbõl az is következik, hogy csak az a jelentkezés tekinthetõ benyújtottnak, melynek felbontása és ismertetése a bontási határidõ idõpontjában, jogszerûen került felbontásra és ismertetésre.<br>
A Döntõbizottság megállapította, hogy a közjegyzõ jelenlétében történt bontáskor csak a kérelmezõ jelentkezése volt a bontás helyszínén, csak annak felbontására és ismertetésére került sor. A konzorcium jelentkezésének felbontására csak március 12-én került sor, kizárólag csak az ajánlatkérõ képviselõinek jelenlétében.<br>
A Döntõbizottság megállapítja, hogy ajánlatkérõ a bontás helyszínén jelen nem lévõ konzorciumi jelentkezés befogadása által megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) és (3) bekezdését. A jogsértés miatt a Döntõbizottság megsemmisítette ajánlatkérõnek a konzorciumi jelentkezés befogadására vonatkozó döntését.<br>
A Döntõbizottság nem fogadta el ajánlatkérõ védekezését, miszerint el kellett kerülnie azt a helyzetet, hogy egy ajánlattevõ "diktálja" az árakat. Ajánlatkérõ az ésszerû gazdálkodásra való törekvését sem gyakorolhatja a Kbt. szabályainak megsértése árán, csak annak betartása mellett. Az alapelvek hatályosulását szolgáló bontási eljárási szabályokat tehát ajánlatkérõnek be kellett volna tartania.<br>
Tényszerûen sem helytálló ajánlatkérõ védekezése. A tárgyalásos eljárásban nem áll fenn ajánlattevõnek az ajánlati árhoz való kötöttsége. Ha tehát ajánlatkérõnek nem felel meg a kérelmezõ által ajánlott ár, úgy a tárgyalások során módjában áll az ajánlattevõt ajánlati ára módosítására felkérni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(l) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. április 9.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>