<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3842)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.136/13/2001.<br>
<br>
Tárgy: az ORAKO Kft. jogorvoslati kérelme a Bács-Kiskun Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO Komplex Építõipari Belsõépítészeti Lakberendezési Fõvállalkozó és Kereskedelmi Kft. (1222 Budapest, Gádor u. 130., képviseli: dr. Vajk Kálmán ügyvéd, 1114 Budapest, Bukarest u. 9. fszt. 1., a továbbiakban: kérelmezõ) jogorvoslati kérelmének, melyet a Bács-Kiskun Megyei Önkormányzat (6000 Kecskemét, Deák F. út 3., a továbbiakban: ajánlatkérõ) "ajánlatkérõ speciális óvodája, általános iskolája, nevelési tanácsadó berendezéseinek mobiliáinak elsõ készleteinek beszerzése körében az 1. részteljesítés bútorok, lakástextilek elektro- és számítástechnikai felszerelések, taneszközök" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg: <br>
Ajánlatkérõ a Közbeszerzési Értesítõ 2000. november 29-én megjelent 48. számában tett közzé ajánlati felhívást nyílt eljárás megindítására.<br>
Az ajánlati felhívás 3. a) pontjában ajánlatkérõ a beszerzés tárgyát és mennyiségét az alábbiak szerint határozta meg:<br>
Bács-Kiskun Megyei Önkormányzat speciális óvodája, általános iskolája, nevelési tanácsadó (Kiskõrös) berendezéseinek, mobilfáinak elsõ készleteinek beszerzése [10 speciális (kis) tantermû új iskola tornateremmel, melegítõkonyhával, ebédlõvel].<br>
Az ajánlati felhívás 3. d) pontja tartalmazta a részajánlat tételének szempontját.<br>
<br>
1. bútorok, lakástextilek, elektro- és számítástechnikai felszerelések, taneszközök<br>
<br>
2. éttermi és konyhai felszerelések, takarítóeszközök.<br>
A részegységekre csak teljes körû ajánlat volt tehetõ a dokumentációban részletezettek szerint.<br>
Az ajánlati felhívás a többváltozatú ajánlattétel lehetõségét kizárta.<br>
Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A mûszaki alkalmasság igazolása körében ajánlatkérõ többek között elõírta az elõzõ 3 év (1997–1998–1999.), a 3. d) pontban meghatározottak szerinti részegységhez hasonló nagyságrendû és tárgyú teljesítések, szállítások referenciáit, a megrendelõ nevének, címének és az információt adó telefonszámának közlésével.<br>
Az ajánlati felhívás 11. b) pontja az ajánlattevõnek a szerzõdés teljesítésére, alkalmatlanná minõsítés szempontjai körében többek között rögzítette, hogy alkalmatlan az ajánlattevõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdés szerinti alvállalkozó(k), ha nem végeztek az elõzõ 3 évben az a) pontban meghatározotthoz hasonló nagyságrendû munkát.<br>
Ajánlatkérõ ajánlati dokumentációt is készített ajánlattevõk részére, amely tartalmazta az útmutatót az ajánlattevõknek, a szerzõdéses feltételeket és az ajánlatkérési mûszaki dokumentációt. Az "Útmutató az ajánlattevõknek" címû fejezetben az ajánlatok értékelése körében ajánlatkérõ értelmezõ rendelkezéseket határozott meg az alkalmatlanná minõsítésre vonatkozóan, pontosítva az ajánlati felhívását az alábbiak szerint:<br>
"Alkalmatlan az ajánlattevõ, ha 1997-ben vagy azóta nem végzett legalább egy olyan munkát, amely hasonló nagyságrendû az ajánlati felhívásban megfogalmazottakhoz, azaz nem rendezett be legalább egy tíz tantermes iskolát, vagy legalább egy 2000 m2-es hasznos alapterületû közintézményt, irodaházat, szállodát stb., illetve nem szerelt fel legalább egy 200 adagos melegítõkonyhát, éttermet. Amennyiben az ajánlattevõ csak részegységre jelentkezik, úgy az adott részegységre vonatkozó kritériumot kell, hogy teljesítse. Az adott kritériumot az ajánlattevõ a megnevezett alvállalkozójával együttesen is teljesítheti.<br>
Ajánlatkérõ csak a befejezett munkákat veszi figyelembe az alkalmatlanság megállapításánál. Az alkalmasság szempontjából közömbös, hogy ezt a munkát fõvállalkozóként, generálkivitelezõként vagy alvállalkozóként végezte az ajánlattevõ".<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani, melyhez megadta a részszempontokat, részszempontonként azok súlyát meghatározó szorzószámokat és a részszempontok szerinti tartalmi elemeinek értékelése során adható pontszám alsó és felsõ határait.<br>
Az elbírálási szempontok:<br>
– az ajánlati ár	50<br>
– garanciális feltételek	20<br>
– mûszaki tartalom	20<br>
– az elõírt kötbér mértékét meghaladó kötbér vállalása	10<br>
Az értékelési pontszám 1–10-ig.<br>
Az ajánlati dokumentáció második része volt a szerzõdési feltételek, amely egy mintaszerzõdést tartalmazott, amelynek 13. pontja elõírta, hogy késedelmes teljesítés esetén a kötbér mértéke, mely a részhatáridõre is vonatkozik a nyertes ajánlatban foglaltak szerint, de<br>
– az elsõ 5 nap: minimum napi 50 000 Ft, maximum 100 000 Ft<br>
– a második 5 nap: minimumnapi 100 000 Ft, maximum 200 000 Ft<br>
– a további napok: minimum napi 300 000 Ft, maximum 500 000 Ft.<br>
Az ajánlatkérõ közölte, hogy a nyertes ajánlattevõvel a szerzõdéskötésre a szerzõdéses minta alapján kerül sor az ajánlattevõ nyilatkozatában a vállaltak figyelembevételével.<br>
Ajánlatkérõ a közbeszerzési eljárás során feltett ajánlattevõi kérdésekre a szükséges válaszokat megadta.<br>
Az ajánlatok bontási határideje 2001. január 18-án volt. Az 1. részegységre ajánlatot nyújtott be a Balaton Bútorgyár Rt., a Stilfa Kft., az ASS Magyarország Kft. és kérelmezõ. A 2. részegységre a Viharsarok Kereskedelmi és Vendéglátóipari Kft., Stilfa Kft. és a "Vendi Szakkereskedés" Kövecses László egyéni vállalkozó.<br>
Az ajánlatkérõ az ajánlatokat elbírálta és 2001. február 15-én eredményt hirdetett. Ajánlatkérõ az eljárásról készített összegzést jelen lévõ ajánlattevõknek átadta, a jelen nem lévõ ajánlattevõk részére postai úton kézbesítette.<br>
Kérelmezõ 2001. március 6-án nyújtott be jogorvoslati kérelmet az elsõ részteljesítésre vonatkozóan ajánlatkérõ közbeszerzési eljárást lezáró döntése ellen. Kérelmezõ a jogsértés tudomásszerzésének idõpontjaként 2001. február 20-át jelölte meg, amikor a kikézbesítésre került részére az eredményhirdetési jegyzõkönyv, illetõleg az összegzés az eljárásról. Jogorvoslati kérelmében kérte az ajánlatkérõ közbeszerzési eljárást lezáró döntésének megsemmisítését, a jogsértés megállapítását és bírság kiszabását, ajánlatkérõ kötelezését az eljárási díj és költségek viselésére, valamint ideiglenes intézkedésként a szerzõdéskötés megtiltását.<br>
Kérelmezõ indoklásként elõadta, hogy álláspontja szerint az ajánlati felhívás és a dokumentáció elõírásának összevetése alapján a nyertes ajánlata érvénytelennek minõsül, tekintettel arra, hogy a nyertes ajánlattevõ 2000. november 1-jén kezdte meg a gazdasági tevékenységét, így az ajánlat benyújtásának idõpontjáig nem igazolhatott megfelelõ referenciát. Kérelmezõ további jogsértésként jelölte meg a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésének megsértését, mert álláspontja szerint a nyertes ajánlati ára kirívóan alacsony volt és az ajánlatkérõ nem kért felvilágosítást a kirívóan alacsony ár magyarázatára. Kérelmezõ sérelmezte továbbá az ajánlatok értékelését is, nevezetesen az ajánlati ár és a garanciális feltételek körében az értékelést kifogásolta.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Elõadta, hogy álláspontja szerint a kérelmezõ érvénytelen ajánlatot tett, tekintettel arra, hogy az ajánlati dokumentáció részeként kezelt szerzõdési feltételek között a kötbér mértékére vonatkozóan minimum, illetõleg maximum elõírásokat tett, ezzel szemben pedig kérelmezõ a kötbér mértékét az elõírtnál magasabb összegben vállalta, emiatt az ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Elõadta továbbá, hogy a nyertesként kihirdetett ajánlattevõ alkalmasnak minõsült az ajánlati felhívás és a dokumentáció elõírásaira figyelemmel, tekintettel arra, hogy az ASS Magyarország Kft. létesítõ okiratának kelte 2000. október 9., a mûködés megkezdésének idõpontja 2000. november 1., és a cég bejegyzésére 2000. december 14-én került sor. A nyertes ajánlattevõ 2000. decemberében pedig egy új általános iskola komplett berendezését és nyolc oktatási intézmény berendezéseinek cseréjét végezte el, ennek alapján megfelelõ referenciával rendelkezett, így alkalmasnak minõsült a szerzõdés teljesítésére.<br>
A nyertes ajánlattevõ árát kirívóan alacsonynak nem lehetett tekinteni, mert ehhez a mûszaki tartalmat is vizsgálni kellett, és ennek alapján arra a megállapításra jutottak, hogy a Stilfa Kft. ajánlati ára azért nagyon magas, mert ez a gyártó cég minden esetben egyedileg készíti el a bútorokat, a nyertes ajánlattevõ esetében azonban sorozatban gyártott termékek képezik az ajánlatot. Tehát a nyertes ajánlati árát nem tekintették kirívóan alacsonynak, ennek alapján nem is kellett alkalmazniuk a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglalt elõírásokat. Az ajánlatok értékelésével kapcsolatban ajánlatkérõ elõadta, hogy a megadott elbírálási szempontok szerint végezték el az ajánlatok értékelését és ennek alapján hirdették ki az összességében legelõnyösebb ajánlattevõt nyertesnek.<br>
A Döntõbizottság a D.136/3/2001. számú határozatában a kérelmezõ kérelmére a közbeszerzési eljárást lezáró szerzõdés megkötését megtiltotta, mely ideiglenes intézkedést a Döntõbizottság 2001. március 30-án akként módosított, hogy kizárólag az 1. részteljesítés körében tiltotta meg a szerzõdéskötést, mivel a rendelkezésre álló adatokból egyértelmûen megállapítást nyert, hogy kérelmezõ jogorvoslati kérelmet kizárólag az 1. részteljesítés körében hozott ajánlatkérõi döntés ellen nyújtott be, a 2. részteljesítést nem kifogásolta, a 2. részteljesítésre ajánlatot nem tett.<br>
Az egyéb érdekeltek közül az ASS Magyarország Kft. az ajánlatkérõ döntésével egyetértett, megfelelõ referenciamunkát tudott igazolni, a termékeik árát pedig a cégek saját maguk, szabadon állapítják meg. Ajánlatkérõ az ajánlatok értékelését a megadott elbírálási szempontok alapján megfelelõen végezte el.<br>
A Döntõbizottság a közbeszerzési eljárásban keletkezett iratok és a felek nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság elsõdlegesen vizsgálta ajánlatkérõnek azon felvetését, hogy a kérelmezõ ajánlata érvénytelennek minõsül-e.<br>
A Döntõbizottság megállapította, hogy az ajánlati dokumentáció részét képezte a mintaszerzõdés, amely alapján ajánlatkérõ a szerzõdést a nyertes ajánlattevõvel meg kívánta kötni, azonban ehhez a szerzõdésmintához azt a megjegyzést fûzte ajánlatkérõ a dokumentációban, hogy az ajánlattevõ nyilatkozatában vállaltak figyelembevételével kerül megkötésre a szerzõdés. Kétségtelen tény, hogy a kötbérvállalás vonatkozásában ajánlatkérõ minimum és maximum összeget meghatározott, azonban az ajánlati felhívásban, illetõleg a dokumentációban sehol nem tett olyan külön kikötést, hogy ellenkezõ vállalás esetén az ajánlat érvénytelennek minõsül. Ugyanakkor az ajánlati felhívás az elbírálási szempontok között az elõírt kötbér mértékét meghaladó kötbérvállalást értékelési szempontként határozta meg. Ez pedig egyértelmûen úgy értelmezhetõ, hogy ajánlatkérõ az elbírálás során a szerzõdésmintában elõírt kötbérminimum, illetve -maximum értékét meghaladó vállalást kívánta preferálni.<br>
A fentiek alapján a kérelmezõnek a kötbérvállalása azáltal, hogy az ajánlatkérõ által meghatározott maximum mértékû kikötést meghaladó vállalást tartalmazott annak érdekében, hogy az elbírálási szempontok alapján ajánlata kedvezõbb értékelést nyerjen, érvénytelenségi okként nem elfogadható.<br>
A Döntõbizottság ezt követõen vizsgálta, hogy a kérelmezõ által felvetett jogsértések jelen közbeszerzési eljárásban megvalósultak-e.<br>
Az ajánlati felhívás meghatározta a mûszaki alkalmasság igazolása körében, hogy az elõzõ 3 év (1997–1998–1999) referenciáit kéri csatolni. A nyertes ennek az elõírásnak értelemszerûen eleget tenni nem tudott, hiszen a cég 2000. évben alakult. Ez önmagában az érvénytelenné nyilvánítást nem alapozza meg. Ugyanakkor az ajánlati felhívás és a dokumentáció meghatározta az ajánlattevõ alkalmatlanná minõsítésének szempontját, mely szerint alkalmatlan az az ajánlattevõ, aki 1997 óta nem végzett legalább egy olyan munkát, amely jelen beszerzéshez hasonló nagyságrendû.<br>
A Döntõbizottság a szöveg értelmezése alapján arra a megállapításra jutott, hogy a nyertes ajánlattevõ ennek a feltételnek eleget tett, hiszen 1997 óta a beszerzés tárgyával azonos nagyságrendû referenciamunkát az ajánlatában megjelölt, nevezetesen Veresegyházon 2000 decemberében egy új általános iskola komplett berendezését végezte el 14 382 136 Ft értékben, továbbá Egerben 8 oktatási intézmény berendezésének cseréjét is elvégezte 11 631 397 Ft értékben.<br>
A fentiek alapján a kérelmezõ ajánlatát érvénytelennek, õt magát alkalmatlannak minõsíteni nem lehetett. A jogorvoslati kérelem ezen része megalapozatlan.<br>
Kérelmezõ hivatkozott továbbá arra, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján az ajánlatkérõnek a kirívóan alacsony ellenszolgáltatásra tekintettel felvilágosítást kellett volna kérnie a nyertes ajánlattevõtõl.<br>
A kérelmezõ ajánlati ára 44 706 086 Ft, nyertes ajánlati ára 34 404 749 Ft volt. A legmagasabb ajánlati árat a Stilfa Kft. adta meg 55 733 380 Ft értékben.<br>
Az ajánlatkérõ helyesen mutatott rá arra, hogy a kirívóan alacsony árat a mûszaki tartalomra tekintettel, azzal összefüggésben lehet vizsgálni. Abban az esetben, hogyha az ajánlat a felhívás szerinti mûszaki tartalomnak megfelel, az ajánlati ár tehát lefedi a mûszaki tartalmat, akkor azt kirívóan alacsonynak nem lehet tekinteni.<br>
A nyertes ajánlattevõ az ajánlatában a gyártói és beszállítói hátteret is részletesen ismertette, az árajánlatát alátámasztotta. A legalacsonyabb ár és kérelmezõ ára között ugyanakkora különbség volt, mint a kérelmezõ ára és a legmagasabb ár között, így azt kirívóan alacsonynak nem lehet tekinteni.<br>
A jogorvoslati kérelem ezen része tehát megalapozatlan.<br>
Kérelmezõ vitatta továbbá az eljárást lezáró döntés helyességét, azaz, hogy az ajánlatkérõ az ajánlati felhívásban megadott elbírálási szempontok figyelembevételével nem az összességében legelõnyösebb ajánlatot hirdette ki nyertesnek.<br>
A Döntõbizottság ennek alapján vizsgálta az ajánlatkérõ döntését.<br>
Az elsõ elbírálási szempont az ajánlati ár volt.<br>
Ajánlatkérõ elõzetesen nem adta meg, milyen számítási módszerrel értékel ezen elbírálási szempontból, csak azt közölte, hogy arányosítással végzi el az összehasonlítást.<br>
Az ajánlatkérõ által választott módszer során alkalmazott képlet az alábbi volt:<br>
<br>
Maximális pontszám (10) – maximális pontszám (10) × vonatkozó ár – legalacsonyabb ár<br>
          legalacsonyabb ár<br>
<br>
Ennek alkalmazásával a következõ értékelés alakult ki.<br>
Balaton Bútorgyár	46 226 140	7 pont<br>
Stilfa Kft.	55 733 380	3,8 pont<br>
ASS Magyarország Kft.	34 404 749	10 pont<br>
Kérelmezõ	44 706 086	7 pont<br>
<br>
Az ajánlatkérõ amennyiben az összességében legelõnyösebb ajánlatot kívánja kiválasztani, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint köteles megadni a részszempontokat, azok súlyszámát meghatározó szorzószámokat, azaz a súlyszámokat és a részszempontok tartalmi elemeinek értékelése során adható pontszám alsó és felsõ határát.<br>
Ajánlatkérõ ennek a kötelezettségének eleget tett.<br>
A Kbt. nem írja elõ, hogy ajánlatkérõ az ajánlatok összehasonlítását milyen számítási módszerrel köteles végezni és azt sem, hogy a számítási módszerét elõzetesen közölni köteles.<br>
A Döntõbizottság tehát e körben csak azt vizsgálhatja, hogy amikor ajánlatkérõ értékelését végezte, akkor minden ajánlattevõ esetén ugyanazt a számítási módszert alkalmazta-e, azaz az esélyegyenlõség elve nem sérült-e.<br>
A Döntõbizottság megállapította, hogy ajánlatkérõ által alkalmazott számítási módszer is alkalmas volt az ajánlatok tartalmi különbségeinek értékelésére, továbbá minden ajánlattevõ árajánlatát ugyanazon módszer alapján hasonlította össze.<br>
A második elbírálási szempont a garanciális feltételek (szavatosság, jótállás) vállalása.<br>
Az érdekelt felek kérelmezõ és a nyertes ajánlattevõ tárgyaláson tett nyilatkozatai alapján a Döntõbizottság az alábbiakat állapította meg:<br>
<br>
Garanciavállalás:<br>
Kérelmezõ: korpusz bútorokra	48 hónap<br>
egyéb bútorokra	36 hónap<br>
<br>
A beszerzés egészéhez képest a megajánlott bútorok 20%-át érintette a 48 hónapos, és 80%-át érintette a 36 hónapos vállalás.<br>
<br>
A nyertes tantermi berendezések	24 hónap<br>
egyéb berendezés	12 hónap<br>
tábla 	10 év<br>
<br>
A 12 hónapos vállalás a beszerzés egészének 40%-ára terjedt ki, az 55%-os részre 24 hónapos, a maradék 5%-ra pedig 10 éves vállalást tettek.<br>
Ajánlatkérõ értékelése:<br>
Nyertes	9 pont<br>
Kérelmezõ	10 pont<br>
A másik két ajánlattevõ 1-1 pontot kapott, tekintettel arra, hogy kizárólag a jogszabály szerinti 12 hónapra vállaltak garanciát.<br>
Az vitathatatlan, hogy kérelmezõ tette a legkedvezõbb vállalást, így a 10 pont kérelmezõt megilleti, azonban a nyertes garanciára vonatkozó ajánlatára adott pontszám az ajánlatok tartalmi különbségeit nem tükrözték.<br>
Ajánlatkérõnek elfogadható az az értékelése is, mely szerint a jogszabály szerinti vállalást tevõ ajánlattevõk 1 pontot kaptak. Ajánlatkérõ nyilatkozott, hogy arányosítással osztotta ki ezen elbírálási szempontból a pontszámokat, azonban a nyertesi 9 pont ezt nem tükrözte.<br>
A Döntõbizottságnak nem feladata az ajánlatkérõ helyett az értékelést elvégezni, ez ajánlatkérõ kompetenciája. Ezen elbírálási szempont újraértékelésének elvégzése azonban indokolt.<br>
A harmadik elbírálási szempont: mûszaki tartalom. Az ajánlattevõk mindegyike a maximális 10 pontot kapta.<br>
A negyedik elbírálási szempont az elõírt kötbér mértékét meghaladó kötbérvállalás.<br>
Kérelmezõ	10 pont<br>
Nyertes	1,6 pont<br>
Kérelmezõ a harmadik elbírálási szempont a mûszaki tartalom, és a negyedik elbírálási szempont a kötbér körében az ajánlatkérõi döntést nem kifogásolta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A Döntõbizottság megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését azáltal, hogy a második elbírálási szempont értékelését nem az ajánlatok tényleges tartalma alapján végezte el. A Döntõbizottságnak nem feladata az ajánlatok – ajánlatkérõ helyetti – értékelésének elvégzése akkor, amikor a szerzõdés megkötésére még nem került sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértésére tekintettel az eljárást lezáró döntés megsemmisítésérõl határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>( l ) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján az ajánlatkérõ eljárást lezáró döntését megsemmisítette. A jogorvoslati kérelem azon részét, mely megalapozatlan volt, a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt a költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 11.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>