<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3821)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.144/8/2001.<br>
<br>
Tárgy: a MOL Magyar Olaj- és Gázipari Rt. jogorvoslati kérelme a Pálhalmai Országos Büntetés-végrehajtási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MOL Magyar Olaj- és Gázipari Rt. (1117 Budapest, Október 23. u. 18., képviseli dr. Barcza Klára ügyvéd, 1093 Budapest, Közraktár u. 32., a továbbiakban: kérelmezõ) jogorvoslati kérelmének, melyet a Pálhalmai Országos Büntetés-végrehajtási Intézet (2407 Dunaújváros-Pálhalma, Pf. 7., képviseli: dr. Sáska Erzsébet jogtanácsos, a továbbiakban: ajánlatkérõ) "ajánlatkérõ középfûtõolajjal, fûtõolajjal és tüzelõolajjal történõ ellátása" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a Kbt. 59. § (1) bekezdését, ezért az ajánlatkérõnek az eljárást lezáró döntését megsemmisíti, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. január 17-én a Közbeszerzési Értesítõ 3. számában ajánlati felhívást tett közzé nyílt közbeszerzési eljárás lefolytatására, amelynek tárgya ajánlatkérõnek középfûtõolajjal, fûtõolajjal és tüzelõolajjal történõ ellátása volt. Az ajánlati felhívás 3. a) pontjában ajánlatkérõ meghatározta, hogy középfûtõolajat 110 tonna/év, fûtõolajat (FA 60/130) 761 tonna/év, a tüzelõolajat (TÜ 5/20) 60 tonna/év mennyiségben igényel.<br>
Az ajánlati felhívás 4. pontja szerint a teljesítés határideje vagy a szerzõdés idõtartama: a szerzõdéskötést követõ elsõ munkanaptól folyamatosan a fûtés-korszerûsítés befejezéséig az ajánlatkérõ által meghatározott idõpontokban, mennyiségben és alegységben.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani. Az értékelési részszempontok és azok súlyszámai a következõk voltak:<br>
– ajánlati ár	4<br>
– az ajánlati ár megtartásának idõtartama	3<br>
– megrendeléstõl számított teljesítési határidõ	2<br>
– kedvezõ fizetési feltételek	1<br>
Az egyes részszempontokra adható pontszámok 1–10-ig terjedtek.<br>
Ajánlatkérõ a részajánlat és a többváltozatú ajánlat tételének lehetõségét kizárta.<br>
Ajánlatkérõ dokumentációt nem készített.<br>
Az ajánlatok benyújtási határidejére, 2001. február 27-re az INHIBITOR Kft. és kérelmezõ nyújtott be ajánlatot. A bontási jegyzõkönyv szerint a bontás során ismertették az ajánlatoknak az értékelési részszempontok szerinti tartalmi elemeit.<br>
Ajánlatkérõ az ajánlatokat termékenként értékelte.<br>
Az eredmény kihirdetésére 2001. március 6-án került sor, ahol ajánlatkérõ az INHIBITOR Kft.-t hirdette ki nyertesnek, 100 ponttal, míg kérelmezõ 71 pontot kapott. Az egyes részszempontokra az ajánlatkérõk a következõ értékelési pontszámokat kapták:<br>
Ajánlati ár: kérelmezõ 10 pont, INHIBITOR Kft. 10 pont.<br>
Ajánlati ár megtartásának idõtartama: kérelmezõ 2 pont, INHIBITOR Kft. 10 pont.<br>
Megrendeléstõl számított teljesítési határidõ: kérelmezõ 10 pont, INHIBITOR Kft. 10 pont.<br>
Kedvezõ fizetési feltételek: kérelmezõ 5 pont, INHIBITOR Kft. 10 pont.<br>
Kérelmezõ 2001. március 8-án jogorvoslati kérelmet nyújtott be a Döntõbizottsághoz, amelyben kérte a jogsértés megállapítását, ajánlatkérõ eljárást lezáró döntésének megsemmisítését, bírság kiszabását, ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére, ideiglenes intézkedésként a szerzõdés megkötésének megtiltását. Kérelme indokául elõadta, hogy ajánlatkérõ nem az összességében legelõnyösebb ajánlatot hirdette ki nyertesnek. Kifogásolta az ajánlatok részszempontok szerinti értékelését a következõk szerint:<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat fûtõolaj (FA 60/80) ajánlati árának értékelésénél, mivel arra mindkét ajánlattevõ azonos pontszámot kapott, annak ellenére, hogy a MOL Rt. ajánlata kedvezõbb volt. Az INHIBITOR Kft. árajánlata egyébként sem értékelhetõ a mindenkori belföldi beszerzési ár, azaz a bázisár megnevezésének hiánya miatt.<br>
Az ajánlati ár megtartásának idõtartama tekintetében nem ismert, hogy az INHIBITOR Kft. milyen belföldi beszerzési ár változásához köti az árváltozást. Megítélése szerint csak az elsõ árváltozásig tartja az árat és kérdéses az is, hogy milyen belföldi beszerzési ár változásáig. Ezzel szemben a kérelmezõ 2001. május 31-ig tartja fenn az ajánlattétel idõpontjában érvényes ajánlati árait.<br>
A megrendeléstõl számított szállítási határidõ tekintetében megítélése szerint az INHIBITOR Kft. többváltozatú ajánlatot tett, mivel termékenként különbözõ terminusban adta meg a szállítási határidõket, ezért az ajánlata érvénytelen. Nem is egyértelmû a nyertes ajánlattevõ ajánlata e szempontból, mivel csak a szállítás megkezdésére vonatkozik, és nem tartalmazza annak befejezését, "az egyeztetett idõponton belüli befejezés" nem behatárolható.<br>
A kedvezõ fizetési feltételek részszempont értékelését nem vitatta kérelmezõ.<br>
A Döntõbizottság a D.144/3/2001. számú határozatával a szerzõdés megkötését megtiltotta.<br>
Ajánlatkérõ az észrevételében kérte az alaptalan kérelem elutasítását, fenntartotta, hogy az összességében legelõnyösebb ajánlatot hirdette ki nyertesnek. Az FA 60/80 fûtõolaj értékelésére vonatkozóan elõadta, hogy valóban a kérelmezõ árajánlata volt a kedvezõbb, ezért 10 pontot kapott, azonban az INHIBITOR Kft. árajánlata csak egy százalékkal tért el kérelmezõ árától, így ezt az ajánlatot is 10 pontra értékelte. A mennyiséget is figyelembe véve az árkülönbség éves szinten 110 000 Ft kérelmezõ elõnyére.<br>
Ugyanezt a módszert alkalmazta a másik két termék árának értékelésénél is, amelyeknél pedig kérelmezõ ajánlotta a magasabb árat, a kis különbség miatt azonban mindkét ajánlattevõ 10 pontot kapott. Ha mindhárom terméket vizsgálják, akkor a teljes mennyiség 88,18%-ában a nyertes ajánlattevõ tett kedvezõbb árajánlatot.<br>
Hangsúlyozta ajánlatkérõ, hogy az ajánlati árak értékelését az ajánlatokban az ajánlattétel idõpontjában konkrétan feltüntetett ajánlati árak alapján végezte el. Teljesen közömbös tehát, hogy az ajánlati ár képzésének alapja milyen ár volt.<br>
Az ajánlati ár megtartásának idõtartama részszempont értékelésével kapcsolatban elõadta, hogy különbség abból adódott, hogy az INHIBITOR Kft. a szerzõdés teljes idõtartamára, kérelmezõ viszont csak 3 hónapra, 2001. május 31-ig vállalta, hogy tartja az ajánlati árat.<br>
A pontozás alapja az volt, hogy az ajánlatkérõ a 3 hónaphoz képest a 12, illetve 24 hónapra vonatkoztatva viszonyszámokat állapított meg, majd azokat viszonyította az adható maximális pontszámhoz. Ennek a két viszonyszámnak számtani átlagát tekintette kérelmezõ pontszámának.<br>
A megrendeléstõl számított teljesítési határidõ tekintetében mindkét ajánlat 10 pontot kapott. Az értékelési részszempont pontszámát ajánlatkérõ úgy állapította meg, hogy az egyes termékek vonatkozásában adott pontszámokat a szállítandó mennyiség százalékával súlyozva vette figyelembe. Kérelmezõ tette ennél a részszempontnál a kedvezõbb ajánlatot, így 10 pontot kapott, az INHIBITOR Kft. pontszáma 9,68, kerekítve azonban 10 pontot kapott.<br>
Ajánlatkérõ megítélése szerint az INHIBITOR Kft. ajánlata nem többváltozatú.<br>
Az INHIBITOR Kft. észrevételében elõadta, hogy az ajánlatuk a teljesítési határidõ vonatkozásában nem tekinthetõ többváltozatúnak, mivel a kiírás is több termékre, különbözõ mennyiségekre vonatkozott, ezért az egyes termékek eltérõ jellegébõl adódóan nem egyidejû szállításokra vonatkoznak a megrendelések. Álláspontjuk szerint ajánlatuk megfelelt a kiírásnak. Az értékeléssel kapcsolatban nem kívántak nyilatkozatot tenni, mivel arra nem illetékesek.<br>
Kérelmezõ a jogorvoslati kérelmét a tárgyaláson annyiban módosította, hogy az ajánlatkérõnek az ajánlati ár értékelésére vonatkozó döntését nem vitatta.<br>
A Döntõbizottság megállapította, hogy a jogorvoslati kérelem az ajánlatok értékelésére vonatkozó részében alapos, az INHIBITOR Kft. ajánlata érvénytelenségére vonatkozó részében alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság szerint az INHIBITOR Kft. ajánlata nem minõsül többváltozatúnak a teljesítési határidõ vonatkozásában a következõk szerint:<br>
Ajánlatkérõ három termékre kért ajánlatot, a részajánlat tételét is kizárta, így az ajánlattevõknek mindhárom termékre ajánlatot kellett tenniük, mindhárom termék vonatkozásában nyilatkozniuk kellett az ajánlati árról, az ártartásról, a teljesítési határidõrõl, a fizetési feltételekrõl. A három különbözõ termék vonatkozásában ezek a feltételek természetesen különbözõek, illetve különbözõek lehetnek, ezért azzal, hogy az INHIBITOR Kft. a tüzelõolaj vonatkozásában a fûtõolaj szállítási határidejétõl eltérõ szállítási határidõt vállalt, nem tett többváltozatú ajánlatot, mint ahogy azzal sem tett egyik ajánlattevõ sem többváltozatú ajánlatot, hogy e termékekre vonatkozó árajánlatuk sem azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatok értékelésére vonatkozóan a Döntõbizottság a következõket állapította meg:<br>
Az ajánlati ár részszempont értékelését kérelmezõ nem vitatta.<br>
Az ajánlati ár megtartásának idõtartama részszempont vonatkozásában az ajánlatok a következõket tartalmazták:<br>
Az INHIBITOR Kft. vállalta, hogy a szerzõdés fennállásig fenntartja a következõ árképzést: fûtõolaj (FA 60/80): mindenkori belföldi beszerzési ár, fûtõolaj (FA 60/130): mindenkori belföldi beszerzési ár –5%, tüzelõolaj (TÜ 5/20): mindenkori belföldi beszerzési árhoz igazodóan –1,80 Ft/liter engedmény.<br>
A kérelmezõ ajánlata szerint az ajánlatban szereplõ termékeknek az ajánlattétel idõpontjában érvényes ajánlati árát (termékenkénti mindenkor érvényes MOL Rt. nagykereskedelmi ár mínusz a termékenkénti engedmény) 2001. május 31-ig tartja, 2001. június 1-tõl a fûtés-korszerûsítés befejezéséig az eladási ár a mindenkor érvényes hivatalos árjegyzék szerinti nagykereskedelmi ár mínusz az ajánlatban szereplõ termékenkénti engedmény.<br>
A Döntõbizottság megállapította, hogy ajánlatkérõ a szerzõdés idõtartamának az ajánlati felhívás 4. a) pontjában történt meghatározásával bizonytalanságban tartotta az ajánlattevõket, akik így nem kerülhettek abba a helyzetbe, hogy e körben megalapozott, összehasonlítható ajánlatot tegyenek. Ennek ellenére az INHIBITOR Kft. ajánlatát úgy értékelte ajánlatkérõ, hogy 12, illetve 24 hónapot tekintett az ártartás szempontjából mérvadó idõtartamnak, és ennek figyelembe vételével állapította meg az értékelési pontszámát.<br>
A tárgyaláson ajánlatkérõ is elismerte, hogy az ajánlati felhívásban nem jelölték meg a fûtés-korszerûsítés befejezési idejét, így az ajánlati felhívás hiányosságai miatt nem került abba a helyzetbe, hogy az ártartás szempontjából bírálat tárgyává tegye az ajánlatokat, mivel nem volt meg az összehasonlítás alapja az ajánlatok között. Elõadta, hogy a fûtés-korszerûsítést kb. két év múlva tervezték befejezni.<br>
A Döntõbizottság szerint – mivel az ajánlati felhívás nem tartalmazta pontosan a szerzõdés idõtartamát – az ajánlati ár megtartásának idõtartama értékelési részszempont vonatkozásában ajánlatkérõ nem értékelhette volna úgy az ajánlatokat, hogy az INHIBITOR Kft.-nél önkényesen 12, illetve 24 hónapot vesz figyelembe, mint amely idõtartamra az ártartást ajánlattevõ vállalja – holott ez az idõtartam az ajánlatában nem szerepelt –, és ezt hasonlítja össze a másik ajánlattevõ ajánlatában lévõ három hónap idõtartammal.<br>
A megrendeléstõl számított szállítási határidõ tekintetében a bontási jegyzõkönyv a következõket tartalmazta:<br>
Az INHIBITOR Kft. által vállalt szállítási határidõ: a fûtõolajak esetén a megrendeléstõl számított 24 órán belül, sürgõsség esetén azonnal megkezdi és egyeztetett idõponton belül befejezi a tüzelõolaj szállítását, amennyiben a megrendelés a szállítóhoz a megrendelés napján 10 óráig megérkezik, a következõ munkanapon, amennyiben 10 óra után érkezik a megrendelés, a megrendelés napját követõ második munkanapon kezdi meg.<br>
Kérelmezõ mindhárom termékre azonosan vállalta a szállítást: az ajánlatkérõ ütemezése szerint meghatározott idõpontokra és mennyiségekre – a kiszállítást megelõzõ munkanap 11 óráig – leadott megrendelés esetén 24 órán belüli teljesítés, sürgõs esetben promt szállítás.<br>
A megrendeléstõl számított teljesítési határidõ vonatkozásában a fûtõolaj tekintetében mindkét ajánlatot egyenértékûnek ítélte meg az ajánlatkérõ, így ezeknél a termékeknél azonos pontszámot kaptak az ajánlattevõk. Kérelmezõ a tüzelõolaj vonatkozásában is a fûtõolaj szállítási határidejével azonos határidõt vállalt. Az INHIBITOR Kft. a tüzelõolaj tekintetében – ajánlatkérõ szerint is – kérelmezõ ajánlatánál kedvezõtlenebb ajánlatot tett. Ennek ellenére ajánlatkérõ 10 pontot adott az INHIBITOR Kft. ajánlatára, mivel ennél az értékelési részszempontnál is a termékek igényelt mennyiségéhez is viszonyítottan állapította meg a pontszámot. A tüzelõolajból igényelt ajánlatkérõ a legkevesebbet, így ezt a tényt is figyelembe vette az értékelésnél. Az észrevételében ismertetett matematikai mûvelet elvégzése után az INHIBITOR Kft. ajánlatát 9,68 pontra értékelte, ezt a pontszámot 10 pontra kerekítette.<br>
A Döntõbizottság szerint ennél a részszempontnál ajánlatkérõ jogszerûen értékelte a kapott ajánlatokat, azonban amikor a háromféle termékre vállalt teljesítési határidõkre adott pontszámokat a szállítandó mennyiségekkel súlyozta és úgy összesítette, akkor az értékelés során a nyertes javára téves következtetésre jutott, és mindkét ajánlatot 10 pontra értékelte. Az ajánlatok közötti különbséget tehát ajánlatkérõnek értékelnie kellett volna – a mennyiségi igénytõl függetlenül – és pontszámokat ennek megfelelõen kellett volna megállapítania.<br>
A kedvezõ fizetési feltételek részszempont értékelését kérelmezõ nem vitatta.<br>
A fentiek alapján a Döntõbizottság megállapította, hogy az INHIBITOR Kft. ajánlata nem többváltozatú, ezért a jogorvoslati kérelemnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja megsértésére vonatkozó részét mint alaptalant elutasította, helyt adott azonban a jogorvoslati kérelemnek az ajánlatoknak az ajánlati ár megtartásának idõtartama és a megrendeléstõl számított teljesítési határidõ részszempontok szerinti értékelésére vonatkozó részében. Megállapította a Döntõbizottság, hogy ajánlatkérõ megsértette a Kbt. 55. § (6) bekezdésében foglaltakra tekintettel a Kbt. 59. § (1) bekezdését, mivel az ajánlatoknak nemcsak e részszempontok szerinti tartalmi elemei összehasonlítása, értékelése alapján állapította meg az értékelési pontszámokat, hanem az ajánlati ár megtartásának idõtartama részszempontnál más, az ajánlattevõk által nem ismert körülményt is figyelembe vett, illetve a megrendeléstõl számított teljesítési határidõ részszempontnál a szállítandó mennyiségre is figyelemmel volt.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és az ajánlatkérõ eljárást lezáró döntését a Kbt. 88. § (1) bekezdés c) pontja alapján megsemmisítette, ezt meghaladóan a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság nem alkalmazott bírságot, mivel az eljárást lezáró döntés megsemmisítésével a jogsértés orvosolható, hiszen ajánlatkérõ nem kötötte meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(2) bekezdése szerint a keresetlevél benyújtásának a határozat végrehajtására nincs halasztó hatálya.<br>
<br>
Budapest, 2001. április 12.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>