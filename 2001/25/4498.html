<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4498)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.194/10/2001. <br>
<br>
Tárgy: a Grafika-Typopress Nyomdaipari Kft. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Grafika-Typopress Nyomdaipari Kft. (1101 Budapest, Monori út 1–3., a továbbiakban: kérelmezõ) jogorvoslati kérelmét, amelyet az Oktatási Minisztérium (1055 Budapest, Szalay u. 10–14., a továbbiakban: ajánlatkérõ) "nyomdai kapacitás igénybevétele a dokumentációban részletezettek szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására szóló részvételi felhívása a Közbeszerzési Értesítõ 5. számában 2001. január 31-én jelent meg. Ajánlatkérõ az eljárás alkalmazása feltételeként a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontját jelölte meg. A dokumentációban részletesen közölte a beszerzés tárgyát és mennyiségét. Az ajánlatkérõ csak teljes körû ajánlatot fogadott el a részvételi felhívás szerint. Ajánlatkérõ a részvételi felhívás 9. a) pontjában határozta meg a részvételi jelentkezõk alkalmassága elbírálásának szempontjait, a 9. b) pont második francia bekezdésében pedig meghatározta a részvételi jelentkezõnek a szerzõdés teljesítésére alkalmatlanná minõsítési szempontját, így többek között alkalmatlan a részvételi jelentkezõ "amennyiben nem rendelkezik az elmúlt 3 évben legalább 250 M Ft értéket meghaladó referenciával". Az ajánlatok elbírálásának szempontja az összességében legelõnyösebb ajánlat volt.<br>
A részvételi felhívás szerint a részvételi jelentkezési határidõ 2001. február 26-a volt. A részvételi jelentkezési határidõig részvételi jelentkezést nyújtott be a kérelmezõ, a Szikra Lapnyomda Rt., a Magyar Hivatalos Közlönykiadó Kft., a Szenzor Számítóközpont Kft., az Állami Nyomda Rt., a Pátria Nyomda Rt., az Eurotronik Rt., a Novoprint Nyomdaipari és Kiadó Rt. és a Stádium Nyomda Kft. Ajánlatkérõ a részvételi jelentkezéseket megvizsgálta a felhívás szempontjai alapján és 2001. március 5-én kihirdette a részvételi szakaszt lezáró döntését, mely szerint alkalmasnak minõsítette a Szikra Lapnyomda Rt.-t, a Magyar Hivatalos Közlönykiadó Kft.-t, a Szenzor Számító Központ Kft.-t, az Állami Nyomda Rt.-t, a Pátria Nyomda Rt.-t, és az Eurotronik Rt. részvételi jelentkezését. Alkalmatlannak minõsítette a részvételi jelentkezését a Novoprint Nyomdaipari és Kiadó Rt.-nek és a kérelmezõnek. A kérelmezõ alkalmatlanná minõsítésének oka az volt, hogy a részvételi jelentkezése nem tartalmazott az elmúlt 3 évben legalább egy 250 M Ft értéket meghaladó referenciát. Ugyancsak alkalmatlanná minõsítette a részvételi jelentkezését a Stádium Nyomda Kft.-nek az ajánlatkérõ.<br>
Ajánlatkérõ az alkalmasnak minõsített jelentkezõket az ajánlati felhívás és dokumentáció megküldésével írásban ajánlattételre hívta fel.<br>
Kérelmezõ az ajánlatkérõ döntése ellen 2001. március 30-án nyújtott be jogorvoslati kérelmet. Sérelmezte, hogy az ajánlatkérõ alkalmatlanná minõsítette részvételét a közbeszerzési eljárásban. Elõadta, hogy a részvételi jelentkezésében több referenciát megjelölt, amelyeknek, pl. 2000. évben megjelölt referenciáknak az 1 évi összege nagyságrendileg meghaladta a 250 M Ft-os értéket. Kérte a Döntõbizottságot, hogy ideiglenes intézkedésként alkalmazza az ajánlatkérõ döntésének a megsemmisítését, valamint azt, hogy az ajánlattételi szakaszban a pályázatát be tudja nyújtani. Továbbá kérte a jogsértés megállapítása mellett bírság szankció alkalmazását is és a jogorvoslati eljárással felmerült költségének viselésére kötelezését az ajánlatkérõnek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében elsõdlegesen a jogorvoslati kérelem elkésettségére vonatkozóan nyújtott be indítványt. Álláspontja szerint a jogorvoslati kérelem elkésett, mert a részvételi szakaszt lezáró döntés jegyzõkönyvét a kérelmezõnek 2001. március 12-én fax útján is megküldte a 251-7660-as faxszámra. Ugyancsak ezt támasztja alá kérelmezõ ügyvezetõjének 2001. március 13-án hozzá írott levele, amelyben kifogásolta az alkalmatlanná minõsítését a kérelmezõ, és hivatkozott a részvételi jelentkezésben megjelölt referencialistára. Másodlagosan a jogorvoslati kérelem alaptalanság miatti elutasítását kérte, mivel a részvételi felhívás egyértelmû megfogalmazásából is következik, hogy az elmúlt 3 évben egyik szerzõdéses jogviszonyból eredõen 250 M Ft-ot meghaladó referenciát követelt meg a részvételi jelentkezõktõl, és ezt a követelményt a kérelmezõ nem tudta teljesíteni.<br>
A Magyar Hivatalos Közlönykiadó Rt. észrevételében a jogorvoslati kérelem elutasítását indítványozta arra való hivatkozással, hogy maga a kérelmezõ is elismerte, hogy nagyságrendileg az 1 évi megrendelések összege haladja meg az ajánlatkérõ kívánalmait. A Novoprint Rt. észrevételében csatlakozott a jogorvoslati kérelemhez olyan formában, hogy a Novoprint Rt.-t is az ajánlatkérõ alkalmatlanná minõsítette a közbeszerzési eljárásban, és ezt sérelmezte a 2001. április 9-én benyújtott észrevételében.<br>
A Döntõbizottság az iratok és a felek tárgyaláson elhangzott nyilatkozatai alapján megállapította, hogy a jogorvoslati kérelem alaptalan.<br>
A Döntõbizottságnak elsõdlegesen abban az eljárásjogi kérdésben kellett állást foglalni, hogy a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatában meghatározott 15 napos jogvesztési határidõn belül került-e benyújtásra a Döntõbizottsághoz. A felek nyilatkozatai alapján a Döntõbizottság arra az álláspontra jutott, hogy az ajánlatkérõ által 2001. március 12-én leadott eredményhirdetési jegyzõkönyv a 251-7660-as faxszámra nem tekinthetõ az ajánlatkérõ hivatalos ügyintézési helyeként megjelölt faxszámának, így a tudomásszerzés idõpontját erre az idõpontra nem lehet tenni. Az államigazgatási eljárás általános szabályairól szóló – többször módosított – 1957. évi IV. törvény 39. § (4) bekezdését alkalmazta a Döntõbizottság mint háttérjogszabályt a jogorvoslati kérelem benyújtási határidejére vonatkoztatva, mely szerint a határidõt kétség esetén megtartottnak kell tekinteni. A Döntõbizottság tehát arra az álláspontra helyezkedett, hogy a jogorvoslati kérelmet elkésettségre való hivatkozással önmagában nem lehet elutasítani, mivel a tudomásszerzés idõpontjának körülményei nem bizonyítottak és nem tisztázták egyértelmûen azt az ajánlatkérõi felvetést, mely szerint a tudomásszerzés idõpontjaként a kérelmezõnek 2001. március 12-ének napját kell figyelembe venni. Ezért a Döntõbizottság érdemben vizsgálta meg a jogorvoslati kérelmet, és az érdemi vizsgálatát követõen megállapította, hogy a kérelmezõ részvételi jelentkezése egy szerzõdéses jogviszonyból eredõen nem tartalmazott 250 M Ft-ot meghaladó, vagy azt elérõ referenciát. A részvételi jelentkezés referencialistájából több kisebb értékû megrendelésre adódó referenciák vannak megjelölve, a 2000. évben megadott referencialisták nagyságának összeszámítását a jelen alkalmatlansági minõsítési körülményre figyelemmel nem lehet alkalmazni. Az kétségtelen tény, hogy a részvételi szakaszban bármely részvételi jelentkezõnek lehetõsége lett volna, amennyiben nem egyértelmû számára bármelyik ajánlatkérõi elõírás vagy követelmény, hogy a Kbt. 38. § (1)–(2) bekezdése alap<br>
ján értelmezési kérdést tegyen fel az ajánlatkérõnek. Erre viszont nem került sor, a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(8) bekezdése szerint legkésõbb a részvételi jelentkezési határidõig kifogásolhatta volna a részvételi felhívás referenciára vonatkozó követelményének megállapítását az ajánlatkérõtõl. A Novoprint Kft. alkalmatlanná minõsítésével összefüggésben a Döntõbizottsági tárgyaláson bizonyítást nyert, hogy az alkalmatlansági okok megalapozottak voltak, melyet az ajánlatkérõ állapított meg a részvételi jelentkezésével összefüggésben.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján a jogorvoslati kérelmet mint alaptalant, elutasította. A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 7.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>