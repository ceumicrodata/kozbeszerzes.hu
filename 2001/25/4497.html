<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4497)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.190/10/2001.<br>
<br>
Tárgy: a FOOD-CLEÁN Kft. jogorvoslati kérelme a Kaposi Mór Megyei Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FOOD-CLEÁN Kft. (7400 Kaposvár, József A. út 17., a továbbiakban: kérelmezõ) jogorvoslati kérelmét, amelyet a Kaposi Mór Megyei Kórház (7400 Kaposvár, Tallián Gy. út 20–32., képviseli: dr. Rutkai Tamás ügyvéd, 1012 Budapest, Attila út 133., a továbbiakban: ajánlatkérõ) "takarítási szolgáltatás ellátása két évre vonatkozóan 30 440 m2 alapterületen" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2. számában 2001. január 10-én tette közzé ajánlati felhívására vonatkozó hirdetményét, mely szerint 2 évre vonatkozóan takarítási szolgáltatás ellátására kért be ajánlatokat a közbeszerzési eljárásban. Az ajánlati felhívás szerint csak teljes körû ajánlatot lehetett tenni, viszont a többváltozatú ajánlattétel lehetõségét megengedte úgy, hogy az egyes ajánlati változatoknak elkülöníthetõeknek kell lenniük. Az ajánlati felhívás 4. pontja szerint a szerzõdés idõtartamát a szerzõdéskötéstõl számított 24 hónapban határozta meg. Dokumentációt is rendelkezésre bocsátott az ajánlattevõk részére, melyben meghatározta az ajánlattétel tartalmi és formai követelményeit. Az ajánlati felhívás 9. pontjában közölte az ajánlattevõkkel, hogy a pénzügyi ellenszolgáltatás teljesítésének feltétele: a szolgáltatás ellenértékét az ajánlatkérõ az igazolt teljesítést követõen a számla kézhezvételétõl számított 30 napos átutalással egyenlíti ki. Az ajánlattevõ ennél kedvezõbb fizetési határidõre is tehet ajánlatot. Az ajánlati felhívás 13. pontjában az ajánlatok elbírálásának fõ szempontjaként az összességében legkedvezõbb ajánlatot nevezte meg. Az összességében legelõnyösebb ajánlat kiválasztásának szempontjai a következõk voltak:<br>
– a szolgáltatás minõségi jellemzõit<br>
garantáló biztosítékok súlyszáma 	20<br>
– az ajánlatkérõ által fizetendõ ellenszolgáltatás mértékének súlyszáma 	20<br>
– a leghosszabb ideig garantált fix ár súlyszáma 	15<br>
– a legkedvezõbb fizetési feltételek súlyszáma 	15<br>
Az ajánlatok részszempontok szerinti tartalmi elemeinek értékelése során adható pontszám 1–10 pontig terjedt valamennyi részszempont esetében.<br>
Az ajánlatkérõ az ajánlattételi idõszakban konzultációval egybekötött helyszíni bejárást biztosított az ajánlattevõknek.<br>
Az ajánlattételi határidõig, azaz 2001. február 20-ig ajánlatot nyújtott be a TOM Controll 2001 Rt., a Profi Komfort Kft., a Plural Service Hungary Kft., a P. Dussmann Kft., a Geg és Társai Építõipari Kft., a Ruch GmbH és a kérelmezõ. Ajánlatkérõ az elbírálási határidõt meghosszabbította, majd a módosított eredményhirdetési idõpontban – 2001. március 22-én – kihirdette a közbeszerzési eljárásban hozott döntését, mely szerint a közbeszerzési eljárás nyertese a Profi Komfort Kft. lett 626 összpontszámmal, második helyezett a kérelmezõ 605,8 pontszámmal. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatot tett a Ruch GmbH, a Geg és Társai Kft. és a Plural Kft.<br>
Kérelmezõ jogorvoslati kérelmet nyújtott be a Döntõbizottsághoz az ajánlatkérõ döntése ellen. Kérte a Döntõbizottságot, hogy semmisítse meg az ajánlatkérõ eljárást lezáró döntését, állapítsa meg a jogsértést és kötelezze a jogorvoslati eljárás során felmerült költségek viselésére. Álláspontja szerint összességében õ tette a legelõnyösebb ajánlatot. Az ajánlatkérõ értékelésébõl csak az utolsó részszempontra vonatkozó értékelést vitatta, valamint a harmadik részszempont tekintetében az ajánlatkérõ értékelésénél, illetve a pontszám megállapításánál kiigazítást kért, mivel álláspontja szerint az ártartás mértékét õ 11 hónapban garantálta, ellentétben az ajánlatkérõ által vizsgált 10 hónapban. Az utolsó részszempontnál maximális pontszámot kellett volna az ajánlatkérõnek az ajánlatára kiosztani, mivel hivatkozott a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdésére, mely szerint e törvényi hely meghatározza, hogy az ajánlatkérõnek szolgáltatásra, illetve árubeszerzésre 30 napon belül fizetést kell teljesíteni az ajánlattevõk irányába. Mivel az ajánlati felhívás és a dokumentáció nem tartalmazott olyan kitételt, hogy halasztott fizetés lehetõségét biztosít ajánlatkérõ, ezért a 30 napos vállalására maximális pontszámot kellett volna az ajánlatára kapnia.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a közbeszerzési eljárásban, illetve az ajánlati felhívásban meghatározott részszempontok figyelembevételével és az arányosítás elvének szem elõtt tartásával állapította meg az ajánlattevõk helyezési sorrendjét. Az ártartás mértéke önálló bírálati szempontként nem jelent meg sem a dokumentációban, sem az ajánlati felhívásban, így csak az ajánlatok tartalmi elemeire vonatkozó vállalásokat vehette figyelembe, amely szerint a nyertes ajánlattevõ hosszabb ideig garantálta a fix árat, mint a kérelmezõ. Hivatkozott továbbá arra, hogy az eredményhirdetésen az összegzés részletes tartalma ismertetésre került az ajánlattevõk, így a kérelmezõ képviselõjének is, és a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott 5 napos határidõn belül az írásbeli összegzést valamennyi ajánlattevõ részére megküldte. Ezáltal álláspontja szerint jogsértést nem követett el. Bejelentette továbbá, hogy a Döntõbizottság érdemi határozathozataláig a szerzõdéskötési eljárást felfüggesztette.<br>
A Döntõbizottság ideiglenes intézkedést a jogorvoslati eljárásban nem alkalmazott, figyelemmel az ajánlatkérõ egyoldalú nyilatkozatára.<br>
A Döntõbizottság a beszerzett iratok és a tárgyaláson a felek képviselõje által elhangzott nyilatkozatok alapján megállapította, hogy a jogorvoslati kérelem alaptalan.<br>
Az ajánlattétel során a Profi Komfort Kft. bruttó 11 925 108 Ft-os ajánlati árat, a kérelmezõ bruttó 7 493 750 Ft ajánlati árat adott. A pontozásnál megállapítható, hogy az ajánlatkérõ a maximális pontszámot adta a kérelmezõnek, a többi ajánlattevõnél pedig matematikai arányosítással állapította meg a pontszámot, így a Profi Komfort Kft. esetében ez 6,3 pontot jelentett. <br>
A Döntõbizottság megállapította, hogy az ajánlatiár-vállalások eltérésébõl adódó pontszámkiosztás arányosan került meghatározásra, és ez az arányosítás megfelelt az ajánlatiár-vállalások közötti eltérésekre figyelemmel.<br>
A harmadik részszempont a lehetõ leghosszabb idõre garantált fix ár tekintetében a kérelmezõ a fix ár tartás mértékét a szerzõdéskötéstõl számított 10 hónapban jelölte meg az ajánlatában, a Profi Komfort Kft. a szerzõdéskötéstõl számított 14 hónapban garantálta az ajánlati árát. Az ajánlatkérõ a szerzõdéskötés idõpontját 2001. május hónapban deklarálta és ettõl az idõponttól vette figyelembe az ártartási idõtartamokat is. A kérelmezõ hivatkozott arra, hogy az ajánlatkérõ meghosszabbította az eredményhirdetési eljárását és ezáltal figyelembe kellett volna vennie, hogy meghosszabbodik valamennyi ajánlattevõ esetében az ártartás idõtartama is, így nála az értékelésnél figyelembe vett 10 hónap helyett 11 hónapot kellett volna figyelembe venni az ártartás mértékénél az ajánlatkérõnek. A Döntõbizottság ezen álláspontot figyelembe nem tudta venni, mivel a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(1) bekezdése szerint az ajánlati kötöttség az ajánlattételi határidõ lejártától kezdõdik. Az, hogy az ajánlatkérõ törvényi lehetõségével élve meghosszabbította az eredményhirdetési eljárását és az eredményhirdetés idõpontját, ez az ajánlati vállalásokat nem befolyásolja, nem lehet automatikusan az ártartás idõtartamát a meghosszabbított eredményhirdetési idõponthoz kötni, mivel a törvény egyértelmûen az ajánlattételi határidõ idõpontjához köti az ajánlati kötöttség kezdetét. Az ajánlatkérõ értékelésébõl és az ajánlatok tartalmi elemeibõl kétségtelenül megállapítható, hogy a lehetõ leghosszabb idõre garantált fix árak tekintetében a legkedvezõbb ajánlati vállalást a nyertes Profi Komfort Kft. tette, ezt követõen a P. Dussmann Kft. és a kérelmezõ volt a helyezési sorrendben a harmadik, amennyiben a Döntõbizottság a kérelmezõ +1 hónapos ártartási idõtartamára vonatkozó álláspontját elfogadta volna, akkor sem változott volna lényegében az ajánlati vállalások között a helyezési sorrend.<br>
Az utolsó részszempont a legkedvezõbb fizetési feltételeknél az ajánlatkérõ azt vette figyelembe, hogy milyen fizetési idõtartamot ajánlanak meg az ajánlattevõk, figyelemmel az ajánlati felhívás 9. pontjában megjelölt 30 napos határidõre. Az ajánlati felhívás 9. pontjában az ajánlatkérõ a számára kötelezõen elõírt 30 napos fizetési határidõ vállalást feloldotta azáltal, hogy közölte az ajánlattevõkkel, hogy elfogadja a 30 napnál kedvezõbb fizetési határidõ vállalást is. A kérelmezõ 30 napos fizetési határidõt vállalt és hivatkozott a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdésének törvényi követelményeire. Ez a törvényi követelmény az ajánlatkérõre nézve jelent egyfajta garanciát, viszont mivel a kedvezõ fizetési feltétel bírálati szempont volt és ezt az ajánlatkérõ közölte is az ajánlati felhívásában, hogy kedvezõbb fizetési határidõre is tehetnek az ajánlattevõk javaslatot, természetszerûleg a 30 napnál kedvezõbb teljesítési határidõre tett ajánlati vállalásokat a pontszám kiosztásánál kedvezõbben értékelte az ajánlatkérõ. Ezt megtehette, mivel az ajánlati felhívás 9. pontjában feloldotta a 30 napos fizetési átutalási határidõt és bírálati szempontként 15-ös súlyszámmal megjelenítette. Tehát az ajánlati vállalások a következõk voltak: A kérelmezõ 30 napos fizetési határidõt jelölt meg az ajánlatában, a Profi Komfort Kft. 45 napos fizetési határidõt, a P. Dussmann Kft. 30 napos, a TOM Controll 2001 Rt. 45 napos fizetési határidõt. Az ajánlatkérõ által kiosztott pontszámok a valós ajánlati vállalásokat tükrözik, a kiosztott pontszámok arányosan kerültek megállapításra, ajánlatkérõ számára a minél hosszabb fizetési határidõ vállalás kedvezõbb volt, mint a 30 napos fizetési határidõ vállalás. A Döntõbizottság álláspontja szerint ilyen feltételek mellett, amikor az ajánlatkérõ lehetõséget ad kedvezõbb fizetési feltételek vállalására és bírálati szempontként jeleníti azt meg, nem lehet alkalmazni automatikusan a Kbt. 61. § (5) bekezdésében megjelölt törvényi követelményt. Ez a törvényi követelmény egyébként is egy minimális fizetési id<br>
õtartamot határoz meg az ajánlatkérõk részére, ami nem jelenti azt, hogy kedvezõbb ajánlattevõi vállalás esetén ajánlatkérõ fizetési határideje a teljesítést követõen ne tolódhatna ki. A Döntõbizottság tehát az ajánlatkérõ értékelését a jogorvoslati kérelem keretei között megvizsgálva megállapította, hogy az ajánlati felhívásban megadott bírálati szempontok, azok ponthatárai között arányosítással és az ajánlatok tartalmi elemeinek figyelembevételével állapította meg a közbeszerzési eljárás helyezési sorrendjét az ajánlatkérõ. Az ajánlatkérõ döntése és az értékelése tehát megfelelt a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, illetve a Kbt. 59. § (1) bekezdésének. Ugyancsak nem sérült az eljárás eredményérõl szóló összegzés elkészítésével, illetve annak kiküldésével kapcsolatos törvényi követelmény, mivel az ajánlatkérõ az eredményhirdetésen kihirdette az összegzésben foglalt adatokat, és ezt a Kbt. 61. § (1) bekezdésében megjelölt 5 napos határidõn belül valamennyi ajánlattevõ képviselõjének megküldte. A Döntõbizottság a Kbt. 76. § (1) bekezdésében biztosított jogkörében eljárva tehát a jogorvoslati kérelmet a Kbt. 88. § (1) bekezdés a) pontja alapján mint alaptalant a fentiekre figyelemmel elutasította. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés a) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 10.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>