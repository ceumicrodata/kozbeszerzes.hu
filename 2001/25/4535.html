<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4535)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.219/10/2001.<br>
<br>
Tárgy: a Schwabo Kft. jogorvoslati kérelme a MÁV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Erdõs Ádám ügyvéd (1027 Budapest, Vitéz u. 5–7.) által képviselt Schwabo Bankkártya Kft. (1136 Budapest, Pannónia u. 11., továbbiakban: kérelmezõ) jogorvoslati kérelmét – melyet a dr. Tasnádi Gábor ügyvéd (1111 Budapest, Kende u. 18.) által képviselt MÁV Rt. (1062 Budapest, Andrássy út 73–75., továbbiakban: ajánlatkérõ) "a MÁV Rt. gázolajfeladó, -lefejtõ és -tároló berendezéseihez kapcsolódó informatikai rendszer tervezése és kiépítése a MÁV Rt. országos hálózatán, összesen 46 helyszínen" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2000. december 6-án megjelent számában a rendelkezõ részben megjelölt beszerzés tárgyában. A felhívás 9. b) pontjában kikötötte, hogy – többek között – alkalmatlan a szerzõdés teljesítésére az az ajánlattevõ, aki nem rendelkezik jelen eljárás tárgyával megegyezõ tevékenységbõl legalább egy igazolt referenciával.<br>
A 2001. január 11-i jelentkezési határidõre 11 jelentkezés érkezett ajánlatkérõhöz. Ajánlatkérõ a február 7-én tartott eredményhirdetésen közölte, hogy 8 jelentkezõt alkalmatlannak talált a szerzõdés teljesítésére. A 3 alkalmasnak minõsített jelentkezõ a kérelmezõi konzorcium (tagjai: kérelmezõ, Állami Nyomda Rt.), a Komplex konzorcium (tagjai: Hídépítõ Rt., Csõszer Rt., Synergon Rt.) és a Compaq Kft. részére átadta az ajánlati felhívást.<br>
A Matávcom Kft. kérelmére indult jogorvoslati eljárásban a Döntõbizottság a D.120/10/2001. számú határozatában megállapította, hogy a kérelmezõi konzorcium alkalmatlan a szerzõdés teljesítésére.<br>
Kérelmezõ április 6-án jogorvoslati kérelmet terjesztett elõ a Döntõbizottsághoz. Sérelmezte a Komplex konzorcium és a Compaq Kft. alkalmassá minõsítését. Elõadta, hogy ezen jelentkezõk nem alkalmasak a szerzõdés teljesítésére, mert nem rendelkeznek a közbeszerzési eljárás tárgyát képezõ munkára vonatkozó referenciával. Elõadta, hogy errõl a tényrõl azáltal szerzett tudomást, hogy az ajánlati dokumentáció február 28-án történt átvételét követõen megvizsgálta azokat a helyeket, ahol a beszerzés tárgya szerinti munkát kell végeznie, és a vizsgálata március 30-án történt befejezéskor jutott egyértelmûen tudomására, hogy ajánlatkérõ 46 helyszínbõl álló országos hálózata közül csak 3 helyen történt olyan munkavégzés, mely referenciának minõsülhetne, ezeken viszont nem a szóban forgó két jelentkezõ végezte a munkákat. A jogorvoslati eljárásban tartott tárgyaláson kifejtette, hogy referenciahelynek csak az ajánlatkérõ részére végzett azonos tárgyú munkák minõsülhetnek, ugyanis a felhívás a beszerzés tárgyának meghatározása szerint kifejezetten "a MÁV Rt. gázfeladó, -lefejtõ és -tároló berendezéseihez kapcsolódó" tervezési és szerelési munkákról van szó. Kérte a jogsértés megállapítását, ajánlatkérõ döntésének megsemmisítését és ajánlatkérõ marasztalását a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az alkalmasság kérdésében február 7-én hozott döntése idõpontjától a jogorvoslati kérelem április 6-án történt elõterjesztéséig a 15 napos jogvesztõ határidõ letelt, így a kérelem elkésett. A jogorvoslati eljárásban tartott tárgyaláson érdemben is vitatta kérelmezõ álláspontját, szerinte más megrendelõ részére végzett, a jelen beszerzés tárgyával azonos munkák is referenciát jelentenek, ilyenekkel a Komplex konzorcium és a Compaq Kft. rendelkezik.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított 15 napon belül lehet kérelmezni.<br>
A Kbt. a közbeszerzési eljárások gyorsítása, az abban részt vevõ felek ügyleti helyzetének csak rövid ideig való bizonytalanságban tartása érdekében igen rövid, 15 napos jogvesztõ határidõt állapít meg a tudomásra jutott jogsértések miatti jogorvoslat kérelmezésére.<br>
A valódi, vagy vélt jogsérelmet szenvedõ félnek tehát rövid idõ alatt meg kell gyõzõdnie a jogsértés fennállásának és mibenlétének tényérõl, és ezen határidõ alatt el kell döntenie, hogy kérelmezi-e annak orvoslását.<br>
A sérelmezett ajánlatkérõi döntés február 7-én jutott kérelmezõ tudomására, ez idõponttól számítva 15 nap állt rendelkezésére a jogorvoslati kérelem elõterjesztésére. Kérelmezõ ezzel szemben csak április 6-án, a 15 napos jogvesztõ határidõt jóval meghaladóan nyújtotta be jogorvoslati kérelmét, így az elkésett.<br>
A Döntõbizottság nem fogadta el a kérelmezõnek a kérelem elkésettségével szembeni hivatkozását, miszerint csak az ajánlati dokumentáció átvételét követõen állt módjában megismerni az egyes teljesítési helyeket és csak a teljesítési helyek megismerése kapcsán jött rá arra, hogy az alkalmasnak minõsített ajánlattevõk nem rendelkeznek referenciával, mert még nem végeztek az ajánlatkérõ részére a beszerzés tárgyával azonos munkát.<br>
Kérelmezõ ezen állítása a referenciahelyek téves értelmezésén alapul.<br>
A felhívás 9. a) pont második "–" bekezdése szerint alkalmatlan a szerzõdés teljesítésére az az ajánlattevõ, aki nem rendelkezik jelen eljárás tárgyával megegyezõ tevékenységbõl legalább egy igazolt referenciával. E követelménymeghatározásnál a hangsúly a tevékenységen van. Ajánlatkérõ nem azt kötötte ki, hogy az adott tevékenységet az õ megrendelésére kellett végezni, hanem azt, hogy a beszerzés tárgyával megegyezõ tevékenységet kellett végezni ahhoz, hogy az ajánlattevõ megfeleljen a szóban forgó alkalmassági kritériumnak.<br>
A Döntõbizottság az elkésetten elõterjesztett jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján elutasította. Az elutasításról szóló határozat ellen a Kbt. 89–93. §-a szerinti jogorvoslatnak van helye.<br>
<br>
Budapest, 2001. május 8.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>