<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4436)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.232/9/2001.<br>
<br>
Tárgy: a KFKI Rt. jogorvoslati kérelme a Környezetvédelmi Fejlesztési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KFKI Számítástechnikai Rt. (1135 Budapest, Tüzér u. 39–41., továbbiakban kérelmezõ) által a Környezetvédelmi Fejlesztési Intézet (1051 Budapest, Vörösmarty tér 4., képv.: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "komplex ügyviteli és információs szoftverrendszer bevezetése" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában hirdetmény közzétételével induló tárgyalásos közbeszerzési eljárást indított, amelynek részvételi felhívása 2001. január 17. napján a Közbeszerzési Értesítõ (K. É.) 3. számában került közzétételre.<br>
A részvételi felhívásban ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján kívánja elbírálni, a részszempontokat és a súlyszámokat pedig az ajánlati felhívásban kívánta meghatározni.<br>
Ajánlatkérõ a részvételi jelentkezések elbírálását követõen ajánlattételre hívta fel a kérelmezõt, a FreSoft Kft.-t, Megatrend 2000 Rt.-t, debis IT Services Unisoftware Kft.-t és az Albacomp Rt.-t.<br>
Ajánlatkérõ az ajánlati felhívásban határozta meg az ajánlatok elbírálásának szempontjait és azok súlyszámait az alábbiak szerint:<br>
részszempontok	súlyszámok<br>
– funkcionális lefedés	5<br>
– a javasolt megoldás eredetisége (innovatív tartalom)	4<br>
– jótállás, szoftverkövetési és üzemeltetési támogatás minõsége és ennek ellenértéke	4<br>
– a kért ellenszolgáltatás összege	3<br>
Az adható pontszám 1–100-ig terjedt.<br>
Az ajánlattételi határidõ 2001. március 12. napja volt, melyre valamennyi ajánlattételre felhívott jelentkezõ ajánlatot tett.<br>
Ajánlatkérõ egy tárgyalási fordulót követõen elbírálta és 2001. április 10. napján kihirdette az eljárás eredményét, amely során a Megatrend 2000 Rt.-t hirdette ki nyertesnek, a második legelõnyösebb ajánlatot tevõként pedig kérelmezõt jelölte meg.<br>
Kérelmezõ 2001. április 13. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését. Álláspontja szerint az összességében legelõnyösebb ajánlatot nem a nyertes tette, hanem õ, így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. A 4. bírálati szempont tekintetében kifogásolta ajánlatkérõ pontozását, miszerint ha ajánlatkérõ úgy jár el, hogy a legjobb árajánlat esetén a maximális pontszámot kiosztja, s a többi ajánlat pontszáma ehhez viszonyítva kerül megállapításra, úgy ajánlatuk lett volna az összességében legelõnyösebb. Kérelmezõ a tárgyaláson jogorvoslati kérelmét az 4. részszempont vonatkozásában tartotta fenn és továbbra is sérelmezte ajánlatkérõ értékelését e vonatkozásban.<br>
Kérte a Döntõbizottságot, hogy állapítsa meg a jogsértést, semmisítse meg ajánlatkérõ eljárást lezáró döntését, kötelezze az eljárási díj és a költségek megfizetésére. Ideiglenes intézkedésként kérte a szerzõdéskötés megtiltását.<br>
Ajánlatkérõ észrevételében kérte a megalapozatlan kérelem elutasítását.<br>
Elõadta, hogy a 4. elbírálási szempontnál a pontszám kiszámítása 100 – 2x (nettó ár M Ft-ban – 150) képlet alapján került sor, ez gyakorlatilag azt jelentette, hogy az általa ideálisnak tekintett 150 M Ft árat értékelte 100 ponttal, efölött minden 1 M Ft után 2 pontot vont le. Álláspontja szerint helyesen járt el az ajánlatok értékelésénél, hiszen a Kbt. nem írja elõ számára, hogy az értékelés során milyen számítási módszert alkalmazzon, és nincs annak jelentõsége, hogy egy más számítási módszer milyen eredményt hozott volna. Álláspontja szerint a Kbt. nem tartalmaz olyan elõírást, miszerint az egyes szempontnál legjobbnak értékelt ajánlatnak meg kellene kapnia a maximális pontszámot, mivel a legjobb ajánlatnak is lehetnek olyan hiányosságai, melyek az értékelés során csökkenthetik a maximális pontszámot.<br>
Álláspontja szerint mivel kérelmezõ árajánlata minõsült a legmagasabbnak, az értékelés során markánsan <br>
vissza kell tükrözõdnie ennek a ténynek, mivel közpénzfelhasználásról van szó.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést alkalmazott és D.232/3/2001 szám alatt meghozott határozatával a szerzõdés megkötését megtiltotta.<br>
A Döntõbizottság megállapította, hogy kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdése alapján az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fent idézett rendelkezések értelmében ajánlatkérõnek, amennyiben az összességében legelõnyösebb ajánlat szempontja alapján kívánja elbírálni az ajánlatokat, legkésõbb az ajánlati felhívásban meg kell adnia az elbírálás részszempontjait és azok súlyszámait, valamint a részszempontokra adható pontszám alsó és felsõ határát. Az elbírálás során az ajánlatkérõnek egyrészt figyelemmel kell lennie arra, hogy mennyire fontos számára az adott részszemponton belül a vizsgált tartalmi elem, illetve az mennyivel növeli meg az egész ajánlat értékét. A fenti tényezõnek kell kifejezõdnie az ajánlatkérõ által meghatározott részszempontokkal kapcsolatban megállapított súlyszámokban.<br>
Ha tehát ajánlatkérõ számára kiemelkedõen fontos az ajánlati ár nagysága az ajánlatkérõ objektív igényeihez és a többi részszemponthoz képest, úgy ezt ezen részszempont vonatkozásában meghatározott súlyszámban kell kifejeznie.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése nem más, mint a törvény általános alapelvei között megfogalmazott esélyegyenlõség elvének konkrét szabályban történõ kifejezése. Ajánlatkérõ az ellenszolgáltatáshoz mint értékelési részszemponthoz a 3-as súlyszámot rendelte, s ezzel az ellenszolgáltatás szerepének jelentõségét határozta meg a maga és az ajánlattevõk számára a többi részszemponthoz viszonyítottan.<br>
A másik figyelembe veendõ tényezõ, hogy az adott részszempontok tartalmi elemeit mennyire árnyaltan, milyen ponttartományban kívánja értékelni a többi ajánlattal való összehasonlítás során.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja szerint az ajánlatok részszempontok szerinti tartalmi elemeinek értékelése során adható pontszám alsó és felsõ határát is meg kell adnia ajánlatkérõnek, mely minden részszempont esetében azonos. Az, hogy minden részszempont vonatkozásában az adható pontszám alsó és felsõ határának azonosnak kell lenni azt jelenti, hogy a beérkezett ajánlatok adott részszempont szerinti tartalmi elemeinek azonos terjedelmû ponttartomány figyelembevételével kell az ajánlatokat összehasonlítani.<br>
Az ajánlatkérõ csak és kizárólag a beérkezett ajánlatok adott részszempont vonatkozásában értékelendõ tartalmi elemeit értékelheti azonos mérési tartományban, és ennek során nincs módja más tényezõt, például egy általa kívánatosnak, vagy elfogadhatónak, esetleg elõnyösnek tûnõ quasi ajánlati elemet is utólag az értékelésbe bevonni. Ha ezt megteszi, akkor az ajánlattevõk ajánlati elemeit az adott részszempont tekintetében az ajánlattevõk által nem ismert olyan új tényezõhöz viszonyítja, amely óhatatlanul szubjektivizmusra ad lehetõséget.<br>
A Döntõbizottság rámutat arra, hogy nem önmagában az a probléma, hogy ajánlatkérõ "nem osztja ki" a legmagasabb pontszámot, hanem az, hogy a valós ajánlati tartalmi elemek vizsgálatára szûkítettebb ponthatárok között kerül sor, arra való hivatkozással, hogy a legmagasabb pontszámot a csak az ajánlatkérõ által ismert, ideálisnak minõsített tényezõhöz rendeli, majd a többi, valós ajánlati elemeket már ezen "képzelt" értékhez viszonyítja.<br>
Jelen jogorvoslati eljárás során ajánlatkérõ azzal, hogy sem az Ajánlati felhívásban, sem a dokumentációban ezen elvárását nem közölte elõre, hanem csak a beérkezett ajánlatok ismeretében határozta meg ezt az általa kívánatosnak tartott tényezõt, az adott részszempont vonatkozásában nem objektíven értékelt, illetve nem az adott részszempont keretében összemérhetõ árajánlatokat hasonlította össze.<br>
A fentiekkel ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaktól eltérõen nem az ajánlatok tartalmi elemeinek egymáshoz viszonyított értékelését végezte el, hanem az egyes ajánlatokat az általa utólag meghatározott "szubjektív" tartalmú tényezõvel, nevezetesen az "ideális ár"-ral hasonlította össze.<br>
A Döntõbizottság álláspontja szerint ajánlatkérõ akkor járt volna el az ajánlati felhívásának és a törvény rendelkezéseinek megfelelõen, ha az ajánlati árra tett legkedvezõbb ajánlat kapja a maximális pontszámot, s a többi ajánlat pontszáma ehhez viszonyítva kerül meghatározásra. Ajánlatkérõ objektív igényeit az ajánlati ár vonatkozásában a beszerzés megvalósítására rendelkezésre álló összeg határozza meg (mely nagysága a piaci realitásokat kell, hogy tükrözze) és nem ajánlatkérõ által önkényesen meghatározott összeghatár, amely kizárólag ajánlatkérõ szubjektív igényei alapján kerülhetett megállapításra, amely alkalmas lehet arra, hogy a részszemponton belül nem valós pontértékek kerülnek meghatározásra, és így az értékelés objektivitását veszélyeztetné.<br>
Ajánlatkérõ fent részletezett értékelési eljárása ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésével, és erre tekintettel a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 22.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>