<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4496)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.206/10/2001.<br>
<br>
Tárgy: a KEVIÉP Kft. jogorvoslati kérelme Szeged Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KELET-Magyarországi Vállalkozási, Építõipari és Kereskedelmi Kft. (4025 Debrecen, Széchenyi u. 46., képviseli: dr. Ferenczi Emma ügyvéd, 4025 Debrecen, Széchenyi u. 46., a továbbiakban: kérelmezõ) kérelmének, melyet Szeged Megyei Jogú Város Önkormányzata (6720 Szeged, Széchenyi tér 10., a továbbiakban: ajánlatkérõ) "Szeged város belterületi vízrendezése I. ütemének építése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára tekintettel a Kbt. 55. § (6) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. november 15-én részvételi felhívást tett közzé a Közbeszerzési Értesítõ 46. számában elõminõsítési eljárás megindítására (7277) a rendelkezõ részben írt tárgyban.<br>
A részvételi felhívás 3. pontja szerint ajánlatkérõ zárt és nyílt rendszerû csapadékvíz-csatornák, átereszek és átemelõk építésére kért teljes körû és egyváltozatú ajánlatokat.<br>
A lefolytatott elõminõsítési eljárást követõen az alábbi alkalmasnak minõsített jelentkezõket hívta fel 2001. január 22-én ajánlattételre: kérelmezõ, Épvízkör Kft., Szeviép Rt., Contur-Bau Rt., Olajterv Rt. és Útvasút-Szeged Kft. Konzorciuma, Alterra Kft., KÉSZ Kft., Strabag Kft., Hídépítõ Rt. és SADE-Magyarország Kft. Részletes ajánlati feltételeit és minden egyéb elõírását a dokumentáció tartalmazta. Ennek fontosabb követelményei a következõk voltak:<br>
– véghatáridõ: 2002. augusztus 30.;<br>
– számlák kifizetése 30 napos határidõn belül;<br>
– igényelt kötbérvállalások:<br>
	késedelmi kötbér: elsõ 7 napra 0,5%/nap,<br>
	következõ 7 napra 1,0%/nap,<br>
	azt követõen legfeljebb 22% (összes),<br>
	hibás teljesítés és meghiúsulás esetén 22%;<br>
– jótállás: 2 év;<br>
– teljes vállalási összeg 3%-ának visszatartása a végszámlából;<br>
– mûszaki-pénzügyi ütemterv készítése utcánkénti bontásban.<br>
Az összességében legelõnyösebb ajánlat kiválasztására szolgáló részszempontokat, súlyszámokat és ponthatárokat a dokumentáció 4.8. pontja tartalmazta az alábbiak szerint:<br>
részszempontok	súlyszámok<br>
– megajánlott vállalkozási díj	60<br>
– ajánlatkérõ számára kedvezõbb fizetési feltételek	25<br>
– helyi munkavállalók foglalkoztatása	20<br>
– vállalt garanciális idõtartam a jogszabályi kötelezettségeken felül, jólteljesítési garancia	10<br>
– az ajánlat mûszaki tartalma	10<br>
– megajánlott késedelmi kötbér mértéke	5<br>
– korábbi teljesítési határidõ	5<br>
Ponthatárok: 1–20-ig.<br>
Ajánlatkérõ 2001. február 16-án helyszíni konzultációt tartott, ahol válaszolt az ajánlattevõk kérdéseire.<br>
A 2001. március 5-i határidõre 9 ajánlat érkezett, amelyeket szabályosan bontottak. A Contur-Bau Rt. kivételével minden felhívott érvényes ajánlatot tett. A Contur-Bau Rt. is megküldte ajánlatát, azonban az a címzés hibája miatt határidõre nem érkezett meg ajánlatkérõhöz, így azt felbontás nélkül kezelték és erre tekintettel érvénytelenné nyilvánítása szabályosan megtörtént.<br>
Az ajánlatokat ajánlatkérõ Bíráló Bizottsága értékelte 2001. március 27-én. Ajánlatkérõ nyertesként a KÉSZ Kft.-t, õt követõen a kérelmezõt jelölte meg. A korábban meghosszabbított eredményhirdetési idõpontban, 2001. március 27-én a fenti döntést nyilvánosan kihirdették. Az összegzést 2001. március 29-én küldték meg a résztvevõknek. A bankgaranciák (ajánlati biztosíték) feloldásáról 2001. április 4-én gondoskodtak. Szerzõdést a nyertessel ajánlatkérõ a Döntõbizottság tárgyaláson kihirdetett határozatára tekintettel nem kötötte meg.<br>
Kérelmezõ 2001. április 4-én jogorvoslati kérelemmel fordult a Döntõbizottsághoz. Ebben kérte jogsértés megállapítása mellett az ajánlatkérõ eljárást lezáró döntésének megsemmisítését, valamint ajánlatkérõvel szemben bírság alkalmazását. Kérte továbbá az ajánlatkérõ költségekben marasztalását és az ügyben tárgyalás tartását is. Kérelmét alapvetõen azzal indokolta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére figyelemmel, megsértette a Kbt. 55. § (6) bekezdésében foglaltakat azzal, hogy nem az elõre meghatározott és közzétett elbírálási szempont szerint bírálta el az ajánlatokat, hanem az elbírálási szempontba utólag beleértett szubjektív megítélhetõ körülmény figyelembevételével határozta meg az adható pontszámot. Véleménye szerint a Kbt. elõírásai szerint ajánlatkérõ csak a megadott elbírálási szempontokat veheti figyelembe, és annak alapján értékelheti az ajánlatokat. Ha az elbírálási szándéka eredetileg is az volt, hogy a helyi munkaerõ foglalkoztatása tekintetében értékelési szempont a székhely avagy telephely léte vagy nem léte a kivitelezés helyén, akkor az ajánlati felhívását így kellett volna megfogalmaznia. Álláspontja szerint a harmadik részszempont vonatkozásában ajánlatkérõ nem közölt ilyen szempontokat, így az értékelésben nem pontozhatott volna aszerint, hogy a szegedi székhelyû ajánlattevõknek 20 pontot, a szegedi telephellyel rendelkezõknek 10 pontot, míg a helyi alvállalkozók 10% alatti bevonása esetén 5-5 pontot adott.<br>
Kérelmét a tárgyaláson változatlanul fenntartva elõadta azt is, hogy ha elfogadhatnák az ajánlatkérõ logikáját a foglalkoztatással kapcsolatos értékelésnél, akkor kérelmezõnek a 10 ponton felül, mivel telephellyel rendelkezik ajánlatkérõ székhelyén, további 5 pontot kellett volna adni arra tekintettel, hogy helyi alvállalkozók foglalkoztatását is vállalták az ajánlatukban, ezzel pedig a szorzó értékét is figyelembe véve ajánlatuk elõnyösebb lett volna, mint a nyertesnek kihirdetett ajánlattevõé.<br>
A Döntõbizottság a jogorvoslati ügy tárgyalásán az elhangzott nyilatkozatokra is figyelemmel a D.206/8/2001. számú határozatával a szerzõdéskötést megtiltotta. E határozatát a tárgyaláson jelen lévõ felekkel kihirdetés útján, míg a tárgyalásról távol maradó felek részére írásban közölte.<br>
Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását. Véleménye szerint a számszerûsíthetõ ajánlati elemeket matematikai képlettel értékelte, a helyi munkavállalók értékelésében erre nem volt mód. Ezért az ajánlattevõknél jelenleg meglévõ helyi foglalkoztatást kívánta értékelni, így a helyi székhelyû cégek 20 pontot, az ott telephellyel rendelkezõk kevesebbet kaptak. Erre tekintettel az értékelésük jogszerû volt.<br>
Tárgyaláson a Döntõbizottság kérdésére azt is nyilatkozta, hogy a harmadik részszempont alszempontokra bontását sehol nem közölték ajánlattevõkkel, különös tekintettel arra, hogy a konzultáción sem merült fel erre vonatkozó kérdés, így ilyenre nem kellett válaszolniuk. Elõadta azt is, hogy a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja szerint értékelték a részszempontokat, nevezetesen, hogy a helyi foglalkoztatás célkitûzések érvényesítését kívánták alkalmazni.<br>
További kérdésre azt is nyilatkozta, hogy a nyertesnek kihirdetett ajánlattevõnél az ajánlatban feltüntetett 318 fõ alkalmazottnál nem vizsgálták, hogy közülük mennyi a helyi lakos, de álláspontjuk szerint ez kb. 238–240 fõ lehet, míg ez a kérelmezõnél 30 fõt takarhat, tekintettel a helyi telephelyre.<br>
A létszám értékelésénél figyelembe vették a helyi munkaerõnél a gépkocsivezetõket, könyvelõket és egyéb adminisztratív dolgozókat is, amikor ezt a létszámot becsléssel megállapították.<br>
Az ügyben érdekelt felek közül az OLAJTERV Rt. a tárgyaláson úgy nyilatkozott a helyi munkavállalókkal kapcsolatos értékelést illetõen, hogy az ajánlatkérõ nem jelölte meg azt, hogy milyen mértékben fogja a helyi munkavállalók bevonását figyelembe venni. Erre tekintettel ajánlatkérõnek úgy kellett volna pontoznia, hogy akit be kíván vonni helyi munkavállalót, annak maximális pontot kellett volna adni, aki pedig úgy nyilatkozott, hogy nem, annak nulla pontot. Álláspontja szerint ezt analóg lehetett volna alkalmazni az ajánlat mûszaki tartalmánál eszközölt ajánlatkérõi pontozással, ahol szintén ezt a módszert alkalmazta ajánlatkérõ, mert azt mondta, hogy minden ajánlat a mûszaki tartalomnak megfelelõ, és ezért mindenkinek megadta a maximum pontszámot. Kifejtette azt az álláspontját is, hogy ha ajánlatkérõ e szerint pontozott volna, akkor az eljárás eredménye másképpen alakul.<br>
A KÉSZ Kft. a Döntõbizottság kérdésére a tárgyaláson úgy nyilatkozott, hogy számszerûen nem tudja megjelölni, hogy a 318 fõbõl mennyi lehet a helyi, illetve a szegedi lakos az általa foglalkoztatottak közül, de körülbelül elfogadható az ajánlatkérõi nyilatkozat, miszerint ez 230–240 fõre tehetõ.<br>
A Döntõbizottság a rendelkezésre álló iratok, dokumentumok, írásos és tárgyaláson szóban elõterjesztett nyilatkozatok alapján megállapította, hogy kérelem alapos.<br>
A Döntõbizottság a jogorvoslati eljárás során tekintettel a jogorvoslati kérelemben foglaltakra, az ajánlatkérõ pontozását vizsgálta meg elsõsorban a harmadik részszempont, nevezetesen a helyi munkavállalók foglalkoztatása vonatkozásában. Ennek során a Döntõbizottság megállapította, hogy ajánlatkérõ a KEVIÉP Kft.-nek (kérelmezõnek) e részszempontra 10 értékelési pontot adott, ami a 20-as súlyszámmal felszorozva 200-at ért, míg a nyertesnek kihirdetett KÉSZ Kft.-nél a 20 értékelési pontszám a súlyszámmal szorozva 400 pontot takart. Az összpontszám a kérelmezõnél így 2099,35 pont, míg a nyertesnek kihirdetett KÉSZ Kft.-nél ez a fentiek alapján 2185,3 pont volt.<br>
A Döntõbizottság az összegzésben részletesen megindokolt pontszámokat megvizsgálva a 3. részszempont vizsgálatánál megállapította, hogy e részszempont alkalmazásánál, valamint az 5. részszempontnál, azaz az ajánlat mûszaki tartalmánál ajánlatkérõ nem az egyébként a többi részszempontnál alkalmazott matematikai képlettel számolt, hanem a 3. részszempontnál úgy értékelt, hogy a szegedi székhelyû ajánlattevõk 20 pontot, a szegedi telephellyel rendelkezõk 10 pontot, míg a helyi alvállalkozót foglalkoztatók 5 pontot kaphattak.<br>
Kérelmezõ ajánlatának vizsgálatánál a Döntõbizottság azt is megállapította, hogy kérelmezõ 10% alatt tervezett alvállalkozókat bevonni helyi vállalkozók, illetve munkaerõ formájában 50 fõ alkalmazásával. Az is megállapítható volt, hogy a kérelmezõ székhelye Debrecen, telephelye (fióktelepe) viszont van Szegeden. A nyertesnek kihirdetett KÉSZ Kft.-nél a Döntõbizottság megállapította, hogy 10% feletti alvállalkozót nem kíván bevonni, valamint székhelye és telephelye van Szegeden és munkavállalók alkalmazására készséget fejez ki ajánlatában oly módon, hogy a megvalósítás során elsõsorban saját helyi, illetve a régióba tartozó munkaerõt kíván alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése, valamint a Kbt. 55. § (6) bekezdése az alábbi kógens rendelkezéseket tartalmazza:<br>
26. § (2). A nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
55.§ (6). Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja szerint: Az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményére is tekintettel az 59. § (2)–(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti az országos, a regionális, illetve – a helyi önkormányzatokról szóló 1990. évi LXV. törvény 8. §-ának (1) bekezdésével összhangban – a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését.<br>
A Döntõbizottság az eljárás során azt is megállapította, ajánlatkérõ által is elismerten, hogy a felhívásban, illetve dokumentációban ajánlatkérõ nem határozta meg az elõnyben részesítés általa követendõ módját, erre csak az ajánlatok elbírálásakor alkotott saját szabályt, nevezetesen a szegedi telephelyre, illetve székhelyre és az alvállalkozók alkalmazására vonatkozó pontok kiosztása tekintetében. A Döntõbizottság álláspontja szerint ez a szabályrendszer ugyanakkor az ajánlattevõk esélyegyenlõségét is sérti, mert az értékelést igen nagymértékben a cég székhelytõl, illetve a meglévõ telephelytõl teszi függõvé. Ilyen típusú elõnybe részesítést a Kbt. még a külföldi székhelyû ajánlattevõvel szemben sem enged meg az ajánlattevõk részére, és a hazaiak között szintén nem tehetõ e meggondolás alapján különbség.<br>
A Döntõbizottság véleménye szerint az alkalmazott szabályrendszernek az is a hibája, hogy alapvetõen nem a közbeszerzési eljárással összefüggésben adott ajánlati elemre alapítja az értékelést, hanem az ajánlattevõk mindenkori szervezeti struktúrájára. A közbeszerzés tárgyának megvalósítása során szükséges és alkalmazható létszám értékelése tartozhat ugyanis a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontja szerint meghatározott részszempont körébe.<br>
A Döntõbizottság nem tudta elfogadni ajánlatkérõnek a 3. részszempontnál írt és a nyilatkozatban is megfogalmazott értékelését különös tekintettel arra, hogy ajánlatkérõ is elismerte, hogy a nyertesnek kihirdetett KÉSZ Kft.-nél nem vizsgálta tételesen, hogy hány fõ a tényleges szegedi munkavállaló, így azt csak ajánlatkérõ megbecsülte. Ugyanígy nem vette figyelembe azt sem, hogy hány fõ a tényleges munkavállaló szegedi lakos a kérelmezõ ajánlattevõnél, valamint, hogy a kérelmezõ vállalta 50 fõ helyi munkavállaló alkalmazását is.<br>
A Döntõbizottság nem fogadhatta el azt az ajánlatkérõi védekezést sem, hogy azért nem elõnyös számára a kérelmezõ által megjelölt 50 fõ alkalmazásának az ígérvénye, mert annak betartását késõbb a szerzõdés teljesítése során nehezen tudja ellenõrizni, illetve nyomon követni.<br>
A fent idézett Kbt.-szabályokat összevetve az ajánlatkérõ által is nyilatkozatban elismert pontozással, miszerint a 3. részszempont értékelésénél elõre meg nem határozott, utólagosan – a részszempont tartalmából nem következõ – sajátos szabályokat alkalmazott az értékelés során, a Döntõbizottság megállapította a Kbt. 55. § (6) bekezdésének megsértését, ezért a Döntõbizottság a 3. részszempont nem megfelelõ értékelése miatt az ajánlatkérõ eljárást lezáró döntését megsemmisítette.<br>
A Döntõbizottság a fent leírtak alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a jogorvoslati kérelem ellenére bírságot nem alkalmazott ajánlatkérõvel szemben, tekintettel arra, hogy a döntésmegsemmisítés következtében a jogsértést a Döntõbizottság megszüntette, valamint arra is figyelemmel, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a Döntõbizottság az (1) bekezdésben szereplõ intézkedéseket (jogkövetkezményeket) együttesen, tehát ennek következtében külön-külön is alkalmazhatja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 11.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>