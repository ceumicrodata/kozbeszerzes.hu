<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4532)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.239/6/2001.<br>
<br>
Tárgy: a Közbeszerzések Tanácsa Közbeszerzési Döntõbizottság Elnöke által kezdeményezett jogorvoslati eljárás az Agrárintervenciós Központ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Bizottság Elnöke) által az Agrárintervenciós Központ (1054 Budapest, Alkotmány u. 29., képviseli: dr. Patay Géza ügyvéd (1026 Budapest, Pasaréti út 72., a továbbiakban: ajánlatkérõ) "PHARE Twinning projekt keretében 2001. áprilistól felmerülõ fordítás, az ajánlatkérõ eseti igényeinek megfelelõen, melytõl a fordítások összesített oldalszámának tekintetében a teljesítés során várható eltérés &plusmn;30%" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (l) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõnek a tárgyaláson tett érdemi észrevétele és nyilatkozatai alapján az alábbi tényállást állapította meg:<br>
A PHARE Twinning projektben a magyar fél részérõl a Földmûvelésügyi és Vidékfejlesztési Minisztérium mint a projekt irányítója és ajánlatkérõ vesz részt.<br>
Ajánlatkérõ elõtt 2000 novembere óta ismert, hogy a PHARE Twinning projekt lebonyolítója, egyik végrehajtója lesz, amelynek keretében többek között idegen nyelvû anyagok magyarra, illetve magyar szöveg idegen nyelvre történõ fordítása a feladatai közé tartozik. 2000  novemberében a feladatfinanszírozási szerzõdés megkötésére is sor került.<br>
Ajánlatkérõ elõtt azonban a fordítandó szöveg mennyisége ekkor még nem volt ismert, mert ekkor még nem volt teljeskörûen tisztázott, hogy a munkatársak milyen külföldi utakon vesznek részt, ugyanis alapvetõen a külföldrõl hozott idegen nyelvû anyagokat kell magyar nyelvre átültetni.<br>
A feladatfinanszírozási szerzõdés megkötésével ajánlatkérõnek a fedezet feletti rendelkezési jogosultsága még nem nyílt meg, és az nyilvánvaló volt, hogy 2000-ben ez nem is történik meg. A Földmûvelési és Vidékfejlesztési Minisztérium 2001. február 26-án intézkedett a Magyar Államkincstár felé a fedezet feletti rendelkezés ajánlatkérõ részére történõ biztosítása érdekében. A fedezet felhasználására vonatkozó engedélyokirat 2001. február 27-én érkezett a Magyar Államkincstárhoz.<br>
Ajánlatkérõ 2001. március 13. óta jogosult a fedezetrõl rendelkezni, errõl 2001. március 21-én kapott hivatalos értesítést.<br>
Ezt követõen, 2001. április 2-án ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indított, amelynek tárgya az ajánlatkérõ részérõl a HU 98/IB/AG/0l KAP Intézményfejlesztési Twinning Projekt keretében 2001. április hónaptól felmerülõ alábbi csoportosításban meghatározott fordítás az ajánlatkérõ eseti igényeinek megfelelõen, melybõl a fordítások összesített oldalszámának tekintetében a teljesítés során várható eltérés &plusmn;30%:<br>
angol–magyar	magyar–angol	2800 oldal<br>
német–magyar	magyar–német	1600 oldal<br>
francia–magyar	magyar–francia	3450 oldal<br>
7850 oldal<br>
Az ajánlati felhívás 4. pontja szerint a szerzõdés határozott idõre szól, a szerzõdéskötéstõl 2001. december 31. napjáig tart. Ajánlatkérõ a tárgyaláson úgy nyilatkozott, hogy véghatáridõként a december 31-e lényegében biztonsági okokból került megjelölésre, a feladatokat lényegében 2001. szeptember 30-ig kell elvégezni.<br>
Az ajánlati felhívás 11. pontjában az ajánlatkérõ pénzügyi ellenszolgáltatásának feltételei a következõk szerint kerültek meghatározásra: Az ellenértéket az ajánlatkérõ az igazol teljesítést követõen kiállított számla ellenében, 15 banki napon belül, átutalással teljesíti. Az ajánlatkérõ elõleget nem ad.<br>
Ajánlatkérõ írásbeli ajánlatok benyújtását kérte 2001. április 6-ig. Az elsõ tárgyalás idõpontjaként 2001. április 10-ét jelölte meg.<br>
A Döntõbizottság Elnöke részére 2001. április 2-án telefaxon eljuttatott, és postán is megküldött 2001. március 30-án kelt tájékoztatójában ajánlatkérõ ismertette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást folytatnak le az ajánlati felhívásban megjelölt tárgyban, mivel a PHARE Twinning projekt feladatai – beleértve a fordítással kapcsolatos feladatait – megvalósításához szükséges pénzügyi fedezetnek az ajánlatkérõ részére való felhasználására vonatkozó engedélyokirata a Magyar Államkincstárhoz 2001. február 27-én érkezett meg. A Magyar Államkincstár az engedélyokirat alapján a keret megnyitásáról a Fejezet részére 2001. március 13-án küldött visszaigazolást, amelyrõl az ajánlatkérõ csak 2001. március 21-én kapott hivatalos értesítést. Ajánlatkérõ így csak 2001. március 13. óta jogosult a beszerzés tárgyának anyagi fedezetérõl rendelkezni, azért a Kbt. 32. § (2) bekezdése szerint csak ezután nyílt lehetõsége az eljárás megindítására.<br>
A közbeszerzési eljárás rendkívüli sürgõsségét indokolja a fordítások mielõbbi elvégzése, mivel a teljesítésnek haladéktalanul, még 2001. április hónapban meg kell kezdõdnie, emiatt a Kbt.-ben más eljárásfajta alkalmazása esetére elõírt határidõk nem tarthatók. Ajánlatkérõ nem láthatta elõre, hogy a beszerzés anyagi fedezetének rendelkezésre bocsátására mikor kerül sor, az elõállt rendkívüli sürgõsség nem az ajánlatkérõ mulasztásából ered. Ajánlatkérõ már az év elején megkezdte a közbeszerzési eljárás elõkészítését, azonban az eljárás megindítására csak a fedezet rendelkezésre állásakor nyílt lehetõsége, illetve ekkor tudta a beszerzés konkrét tárgyát és mennyiségét meghatározni.<br>
A tájékoztató szerint az ajánlatkérõ által meghívni kívánt szervezetek a következõk: Crossroads Fordító és Tolmács Bt., Zöldek Környezetvédõ Ipari Szolgáltató Kft., Variorum Kft., P és V Nemzetközi Szolgáltató Kft.<br>
Az ajánlatok benyújtási határidejére, 2001. március 30-ra három ajánlattevõ nyújtott be ajánlatot. Crossroads Fordító és Tolmács Bt. + Szó Design Kft. Konzorciuma, Variorum Kft., P és V Nemzetközi Szolgáltató Kft.<br>
A Döntõbizottság Elnöke 2001. április 17-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésére bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát, és a Kbt. 79. § (5) bekezdése alapján a Döntõbizottság hivatalból történõ eljárását megindította. A jogsértésrõl történõ tudomásszerzés idõpontjaként 2001. április 2-át, az ajánlati felhívás részére történõ megküldésének napját jelölte meg.<br>
Ajánlatkérõ észrevételében elõadta, hogy a rendkívüli sürgõsségre alapozott hirdetmény közzététele nélküli tárgyalásos eljárás megindításához a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott három együttes feltétel fennáll a következõk szerint:<br>
Rendkívüli sürgõsség: a beszerzés tárgya alapján a nyertes ajánlattevõnek már 2001. áprilisában el kell kezdenie a teljesítést, ezért a Kbt.-ben más eljárásfajta alkalmazása esetére elõírt határidõk nem lennének betarthatók.<br>
Elõre nem látható ok: Földmûvelésügyi és Vidékfejlesztési Minisztériumnál történt személyi változások miatt bizonytalanság volt az alárendelt szerveknél. Az ajánlatkérõ úgy döntött a korábbi évek negatív tapasztalatai alapján – amikor is a felettes szerv a pénzeszközt elvonta –, hogy csak lehívható keret esetén indítja meg az eljárást, mert megítélése szerint így jár el jogszerûen. Csak 2001. március 13. óta jogosultak rendelkezni a pénzzel, errõl 2001. március 21-én kaptak hivatalos értesítést. Korábbi idõpontban pedig a beszerzés tárgyát és mennyiségét a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésében elõírt módon meghatározni nem tudták.<br>
Nem ajánlatkérõ mulasztásából ered a rendkívüli sürgõsség: Ajánlatkérõn kívül álló okok miatt nyílt meg a pénzügyi fedezet részére csak 2001. március 13-án, amely alapján került abba a helyzetbe, hogy közbeszerzési eljárást indítson. Továbbá rajta kívül álló okok miatt csak késedelmesen konkretizálódott a beszerzés konkrét tárgya és mennyisége. Amikor erre lehetõsége adódott, vagyis a fedezet rendelkezésére állt és pontosan meg tudta határozni a beszerzés tárgyát, ajánlatkérõ azonnal megindította a közbeszerzési eljárást.<br>
Ajánlatkérõ elõadta, hogy megítélése szerint – a nyílt eljárásra vonatkozó határidõket figyelembe véve – 2001. júliusig terjedõ idõszakra fennáll a rendkívüli sürgõsség. Az összes, 2001. áprilistól lényegében szeptemberig terjedõ idõszakban felmerülõ fordítási igénynek az egy eljárásban történõ teljesülését indokolja a költségvetési szerv éves gazdálkodása. Ésszerûségi, pénzügyi, gazdaságossági, munkaszervezési oka is volt annak, hogy egy eljárásban kívánták beszerzésüket lebonyolítani, és a beszerzésüket nem bontották részekre.<br>
Ajánlatkérõ tájékoztatta a Döntõbizottságot, hogy az ajánlatok bontása, értékelése, az ajánlattevõkkel történõ tárgyalások lezajlottak, a döntésre még nem került sor.<br>
Ajánlatkérõ a tárgyaláson úgy nyilatkozott, hogy a jogorvoslati eljárásra tekintettel felfüggesztették a közbeszerzési eljárást, a jogorvoslati eljárás befejezéséig.<br>
A Döntõbizottság megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Az eljárás alkalmazhatóságának egyik feltétele, ha ajánlatkérõ nem láthatja elõre a sürgõs eljárást indokoló helyzet bekövetkezését, és ez a helyzet nem állhat elõ az ajánlatkérõ mulasztásából, illetve annak következtében, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók. Egyetlen feltétel hiánya esetében ez az eljárásfajta már nem választható, nem alkalmazható.<br>
Az kétségtelen, hogy az eljárás megindításakor az áprilisban és májusban felmerülõ fordítási igények tekintetében fennállt a rendkívüli sürgõsség. Ajánlatkérõ azonban maga is elismerte, hogy az áprilistól decemberig terjedõ teljes idõszakra vonatkozó beszerzése esetében nem állt fenn a rendkívüli sürgõsség az eljárás megindításakor, mivel a júliustól decemberig felmerülõ fordítási igények beszerzésére nyílt eljárás lefolytatható lett volna a Kbt.-ben meghatározott határidõk figyelembevételével.<br>
A fentiek alapján tehát ajánlatkérõ által sem vitatottan a beszerzés teljes egészére vonatkozóan nem állt fenn a rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak.<br>
A Döntõbizottság azt is vizsgálta, hogy ez a rendkívüli sürgõsség elõre nem látható okból állt-e elõ.<br>
Ajánlatkérõ részérõl az elõre nem látható helyzet elõállásáról nem lehet szó, mivel már 2000 novemberében, a feladatfinanszírozási szerzõdés megkötésekor tudta, hogy a PHARE Twinning projekt keretében – többek között – 2001. évben fordítási feladatai lesznek.<br>
Ajánlatkérõ szerint az elõre nem látható okból elõállt rendkívüli sürgõsség nem az õ mulasztására vezethetõ vissza, hiszen a beszerzés pontos tárgya 2001. február végére tisztázódott, a fedezet feletti rendelkezési jogosultság biztosításáról a Földmûvelésügyi és Vidékfejlesztési Minisztérium csak 2001. február 26-án intézkedett, ezt követõen pedig a fedezet rendelkezésére állásáról csak 2001. március 21. óta van hivatalos tudomása. A fedezet feletti rendelkezési jogosultság nélkül pedig jogszerûen indíthatta meg az eljárását.<br>
Az tény, hogy ajánlatkérõ a Magyar Államkincstár 2001. március 21-én érkezett értesítését követõen rövid idõn belül megindította az eljárást, azonban a Döntõbizottság megítélése szerint az eljárás már jóval korábban megindítható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Nem fogadta el a Döntõbizottság ajánlatkérõnek azt az álláspontját, hogy csak a lehívható fedezet rendelkezésre állása esetén volt olyan helyzetben, hogy az eljárást megindítsa. A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az eljárás már akkor indítható, ha van arra biztosíték, hogy a lehívható fedezet a teljesítés idõpontjában ajánlatkérõ rendelkezésére áll. A lehívható fedezetnek tehát – figyelembe véve az ajánlati felhívás 11. pontjában a pénzügyi ellenszolgáltatásra vonatkozó feltételeket és a beszerzés tárgya körében meghatározott fordítási idõpontokat – legkorábban 2001. április közepére kellett ajánlatkérõ rendelkezésére állnia, az arra vonatkozó biztosíték, hogy a teljesítés idõpontjában a fedezet rendelkezésére fog állni, már 2000 novemberében a feladatfinanszírozási szerzõdés megkötésekor megvolt. Ajánlatkérõ pedig 2001. év elején már pontosan tudta, hogy 2001. áprilisban fordítási igénye lesz, tehát fizetési kötelezettsége 2001 áprilisa elõtt nem keletkezik. Ezeket a körülményeket összevetve ajánlatkérõ már 2001 februárjában olyan helyzetben volt, hogy a közbeszerzési eljárást megindíthatta, és mulasztott azzal, hogy ezután 2001. április 2-ig várt az eljárás megindításával, és ezzel valóban bekövetkezett a rendkívüli sürgõs helyzet 2001. áprilisi–májusi–júniusi fordítási igények kielégítése tekintetében.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, mivel annak feltételei jelen esetben nem álltak fenn.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a rendelkezõ részben foglalt jogsértést állapította meg a Kbt. 88. § (1) bekezdés d) pontja alapján, és ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit a Kbt. 88. § (1) bekezdés c) pontja alapján megsemmisítette.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást indító és azt követõ ajánlatkérõi döntések megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 16.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>