<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4494)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.203/14/2001.<br>
<br>
Tárgy: a BORSOD MUNKARUHA Kft. jogorvoslati kérelme a Borsod-Abaúj-Zemplén Megyei Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BORSOD MUNKARUHA Kereskedelmi Kft. (3527 Miskolc, Ady E. u. 7., képviseli: dr. Vajda Sándor ügyvéd, 3530 Miskolc, Széchenyi u. 40., a továbbiakban: kérelmezõ) jogorvoslati kérelmét, amelyet a Borsod-Abaúj-Zemplén Megyei Kórház-Rendelõintézet (3526 Miskolc, Szentpéteri kapu 72–76., képviseli: dr. Técsy Tamás ügyvéd, 3525 Miskolc, Kossuth u. 7., a továbbiakban: kérelmezett) "Egészségügyi fogyóeszköz beszerzése 2001. évre" tárgyú beszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
A Déli Hírlap és a Magyar Hírlap 2001. január 23-i számában ajánlati felhívást tett közzé kérelmezett a 2001. évi egészségügyi fogyóeszközök beszerzése céljából, ebben 14 beszerezni kívánt eszközcsoportot jelölt meg azok megnevezésével. Kérelmezett az egyes eszközcsoportoknak megfelelõ ajánlati dokumentációkat is készített, melyeket az egyes eszközcsoportoknak megfelelõen, meghatározott díj ellenében vásárolhattak meg az ajánlattevõk. Kérelmezett e dokumentációkban határozta meg a különbözõ beszerezni kívánt orvosi eszközök, orvosi textíliák, munkaruhák és lábbelik minõségi követelményeit és mennyiségét, valamint meghatározta a részletes ajánlati feltételeket, a benyújtandó ajánlat tartalmi és formai követelményeit, és szerzõdéstervezetet adott ki. Az ajánlattételi határidõig, 2001. február 7-én 10.00 óráig nyújtották be az ajánlattevõk – köztük a kérelmezõ is – ajánlataikat.<br>
Kérelmezõ ajánlatát a 06-os eszközcsoportra nyújtotta be, melyre az ajánlattételi határidõig összesen 11 ajánlat érkezett. Az ajánlatok bontására 2001. február 8-án 10.00 órakor került sor, ezen az ajánlattevõk nem vettek részt. A bontási eljárásról jegyzõkönyvet vettek fel, melyben rögzítették a 2–13. fogyóeszközcsoportra érkezett ajánlatok ajánlattevõinek nevét, címét, a pályázatok sértetlenségét, szabályszerû példányszámát. Az ajánlati árakat a jegyzõkönyvben nem rögzítették. Kérelmezett ezt követõen tételesen összeállította, hogy melyik termékre melyik ajánlattevõ ajánlatát fogadta el, az ezekrõl szóló döntést 2001. március 2-án hozta meg. Nyilvános eredményhirdetés nem volt, az ajánlattevõket közvetlenül értesítette ki kérelmezett. Ajánlattevõt 2001. március 19-én kelt levelében arról értesítette kérelmezett, hogy ajánlatát 20 pár villanyszerelõ-bakancs és 500 pár fekete bõrbakancs szállítására elfogadták, egyben kérték a dokumentációban levõ szállítási szerzõdés értelemszerû kitöltését és az aláírt 4 példány visszaküldését.<br>
Kérelmezõ ezt követõen 2001. március 29-én jogorvoslati kérelemmel fordult a Döntõbizottsághoz.<br>
Kérelmezõ jogorvoslati kérelmében és a tárgyaláson tett nyilatkozatában kérte a Döntõbizottságot, hogy állapítsa meg a kérelmezett beszerzésével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdés megsértésének a megállapítását, vagyis azt, hogy a kérelmezett jogtalanul mellõzte a közbeszerzési eljárást, továbbá kérte a kérelmezettnek az eljárását lezáró döntésének megsemmisítését, valamint a Kbt. 82. § (2) bekezdése alapján ideiglenes intézkedésként a még meg nem kötött szerzõdések megkötésének megtiltását és a kérelmezett kötelezését a költségek viselésére. Kérelmének indokaként elõadta, hogy az újsághirdetésben szereplõ 14 egészségügyi fogyóeszközcsoport ellenszolgáltatásának összege – a kérelmezõ által a 06-os eszközcsoportra tett ajánlat 44 millió forint ellenértéket határoz meg – meghaladja a Kbt. szerint az árubeszerzésekre meghatározott 18 millió forintos értékhatárt. Elõadta továbbá azt, hogy a közbeszerzési eljárás mellõzésérõl 2001. március 28-án szerzett tudomást, amikor a kérelmezett ügyintézõje közölte vele, hogy az eljárást a közbeszerzési eljárás mellõzésével folytatták le. Az eljárás során a kérelmezett olyan látszatot keltett, hogy a kérelmezõ az eljárást közbeszerzési eljárásnak vélte, és ezért csak 2001. március 28-án szerzett tudomást a közbeszerzési eljárás mellõzésérõl.<br>
Kérelmezett a jogorvoslati kérelemre tett írásos észrevételében és a tárgyaláson tett nyilatkozatában elõadta, hogy jelen beszerzés esetében a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdése nem alkalmazható, mert ez a törvényi rendelkezés konjuktív feltételeket határoz meg, és ezek közül a Kbt. 5. § (2) bekezdés c) pontja szerinti azonos, vagy hasonló rendeltetést, illetõleg egymással összefüggõ felhasználását kívánja meg, amely jelen esetben nem áll fenn. A Kbt. 5. § (2) bekezdés a) pontja alapján azért nem kellett alkalmaznia a közbeszerzési eljárást, mert az összetartozó beszerzéseket a csoportspecifikációk határozták meg, és ezeknek az értéke nem éri el a Kbt. szerinti értékhatárt. <br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés b) pontja szerint az összeszámítást akkor kellene alkalmazni, ha a beszerzésre egy ajánlattevõvel lehetne szerzõdést kötni, de jelen esetben még a kérelmezõ is csak a 06-os eszközcsoportra nyújtott be teljes ajánlatot. Elõadta azt is, hogy sem az ajánlati felhívásban, sem a dokumentációban nem keltettek olyan látszatot, ami alapján az eljárást közbeszerzési eljárásnak lehetett volna vélni. Álláspontja szerint a jogsértésrõl való tudomásszerzés idõpontja a hirdetés megjelenése, de legkésõbb az ajánlattételi határidõ és ennek alapján a jogorvoslati kérelem elkésett.<br>
A jogorvoslati kérelem kapcsán az egyéb érdekeltek közül a SZÕTT-KER Kft., a Gála Kereskedelmi Rt., a TÁMÁR és Társa Kft. és az ERGONETT Rt. nyújtott be írásos észrevételt, melyben a kérelmezett eljárását érdemben nem kifogásolták.<br>
A Döntõbizottság megállapította, hogy kérelmezõ jogorvoslati kérelme elkésett.<br>
A Döntõbizottságnak elsõdlegesen abban kellett állást foglalnia, hogy kérelmezõ a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a Döntõbizottság eljárását az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy (6) bekezdés szerint. E határidõk elmulasztása jogvesztéssel jár.<br>
A fenti rendelkezések alapján a Döntõbizottságnak meg kellett vizsgálnia, hogy a közbeszerzési eljárás mellõzése mikor jutott kérelmezõ tudomására, mikor járt le a jogorvoslati kérelem benyújtására nyitva álló határidõ és a kérelem benyújtása a jogvesztõ határidõben történt-e.<br>
Az ajánlati felhívás nem a Közbeszerzési Értesítõben, hanem napilapokban jelent meg és nem tartalmazott semmilyen utalást arra vonatkozóan, hogy közbeszerzési eljárás kezdeményezését jelentené. Az ajánlati dokumentációban sem volt semmilyen utalás arra nézve, hogy közbeszerzési eljárás részét képezné az adott iratanyag, illetve a beszerzés közbeszerzési eljárás keretében történne. A kérelmezõ a dokumentációt megvásárolta és ajánlatát 2001. február 7-ig benyújtotta. A szerzõdés megkötésére 2001. március 27. után került sor, bár a Döntõbizottság részére becsatolt szerzõdés 2001. március 1. keltezést tartalmaz.<br>
A Döntõbizottság megállapította, hogy a kérelmezõ által vélelmezett jogsértésrõl, vagyis a közbeszerzési eljárás mellõzésérõl a beszerzést kezdeményezõ ajánlati felhívás, illetve a megvásárolt ajánlati dokumentáció szövegébõl legkésõbb az ajánlat benyújtásának az idõpontjában tudomást kellett szereznie a kérelmezõnek. A kérelmezõnek ennek alapján, amikor ajánlatát benyújtotta tudomása volt a közbeszerzési eljárás mellõzésérõl. Az eljárásban a kérelmezõ ajánlat benyújtásával annak ellenére részt vett – sõt szerzõdést is kötött –, hogy a közbeszerzési eljárás mellõzését jogsértõnek vélelmezte. Kérelmezõnek ez a magatartása egy általa jogsértõnek vélelmezett eljárásban való tudatos részvételt jelent. A vélelmezett törvénysértéshez vezetõ magatartássor elemei egymáshoz okszerûen kapcsolódnak, önálló részekre nem bonthatók, hanem kizárólag együttesen értékelhetõk. A vélelmezett jogsértésben való együttmûködés a kérelmezett és a kérelmezõ között akarategységet tételez fel. A tudatos közremûködés és akarategység alapján a kérelmezõnek az általa jogsértõnek vélelmezett eljárásról már az ajánlat benyújtásakor tudomása volt. Ebbõl következõen a vélelmezett jogsértésrõl való tényleges tudomásszerzés idõpontja az ajánlatának benyújtási idõpontja. Ennek alapján kérelmezõ számára a jogorvoslati kérelem benyújtására nyitva álló, a tényleges tudomásra jutástól számított 15 napos határidõ legkésõbb 2001. február 22-én járt le.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
A határidõ számítására vonatkozóan az Áe. 39. § (3) bekezdése a következõ rendelkezést tartalmazza: a postán küldött beadvány elõterjesztési ideje a postára adás napja.<br>
Kérelmezõ a jogorvoslati kérelmet postai úton nyújtotta be a Döntõbizottsághoz. Kérelmezõ nyilatkozatából és a jogorvoslati kérelmet tartalmazó borítékon lévõ bélyegzõ dátumából kétséget kizáróan megállapítást nyert, hogy kérelmezõ a jogorvoslati kérelmét 2001. március 29-én adta postára.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A fentiek alapján a Döntõbizottság a rendelkezõ részben foglaltak szerint határozott és a jogorvoslati kérelmet elkésettség miatt a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján elutasította.<br>
Tekintettel arra, hogy a jogorvoslati eljárás kérelemre vagy hivatalból indul, és jelen esetben hivatalból kezdeményezés nem történt, ezért az elkésettség megállapítása után a jogorvoslati kérelemben foglaltakat a Döntõbizottság nem vizsgálta.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
<br>
Budapest, 2001. május 14.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>