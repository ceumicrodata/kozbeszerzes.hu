<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4504)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.208/11/2001.<br>
<br>
Tárgy: a Közbeszerzések Tanácsa Közbeszerzési Döntõbizottság Elnöke által kezdeményezett jogorvoslati eljárás a Putnok és Térsége Társulás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Döntõbizottság Elnöke) által a Putnok és Térsége Társulás (3630 Putnok, Kossuth út 5., képviseli: PROVIDEÁL Épületkezelõ, Fenntartó és Szolgáltató Kft., 3700 Kazincbarcika, Egressy u. 10., a továbbiakban: ajánlatkérõ) "Szlovák–Magyar Gazdasági Napok programegyüttes megszervezése, elõkészítése és lebonyolítása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett, a rendelkezésére álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2001. március 13-án hirdetmény közzététele nélküli tárgyalásos közbeszerzési eljárást indított, amelynek tárgya a Szlovák–Magyar Gazdasági Napok programegyüttes, azaz a Gömör EXPO Szlovák–Magyar Kiállítás és Vásár, Szlovák–Magyar Gazdasági Fórum és Üzletember Találkozó, valamint a kapcsolódó kulturális, sport és egyéb rendezvények megszervezése, elõkészítése és lebonyolítása volt.<br>
Ajánlattételre a NOVICO Szervezõ és Tanácsadó Iroda Bt.-t és a TRADEFAIR PLUSSZ Kft.-t hívta fel.<br>
Az ajánlati felhívás 8. pontja szerint a tárgyalásos eljárás jogcíme a következõ: "Az 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján, mivel a szervezési tevékenység egyes részletei pontosan nem határozhatóak meg. Erre való tekintettel a konkrét szerzõdéses feltételek kialakítása csak tárgyalás folyamán, a beszerzés megvalósításához szükséges feladatok egyes elemeinek pontos meghatározását követõen lehetséges, azaz nem lehetséges olyan pontossággal, illetve egyértelmûséggel, mely lehetõvé teszi a nyílt vagy megbízásos eljárásban a legkedvezõbb ajánlat kiválasztását."<br>
Az ajánlati felhívás szerint a teljesítés a szerzõdéskötés idõpontjától 2001. május 1. napjáig tart. Ajánlatkérõ dokumentációt is készített, amely szerint a programegyüttes 2001. április 27-tõl 2001. május 1-jéig tart.<br>
Az ajánlatok benyújtására vonatkozó határidõben, 2001. március 22-én a NOVICO Szervezõ és Tanácsadó Iroda Bt. tett ajánlatot. Ajánlatkérõ 2001. március 26-án értékelte az ajánlatot, az errõl készült jegyzõkönyv szerint az indított eljárás hirdetmény közzététele nélküli gyorsított tárgyalásos eljárás volt. Ajánlatkérõ 2001. március 26-án meghozta az eljárást lezáró döntését is, amely szerint a NOVICO Szervezõ és Tanácsadó Bt.-t bízza meg a Szlovák–Magyar Gazdasági Napok Programegyüttes megszervezésével, elõkészítésével és lebonyolításával. Ajánlatkérõ a nyertes ajánlattevõvel 2001. április 19-én megkötötte a vállalkozási szerzõdést.<br>
Ajánlatkérõ a Döntõbizottság Elnökéhez megküldött tájékoztatójában ismertette, hogy az Északkelet-Magyarországi Regionális Fejlesztési Tanács PHARE HU9705 Kísérleti Programalaphoz benyújtott Szlovák–Magyar Gazdasági Napok Programegyüttes címû, vegyes finanszírozású pályázat végrehajtása során a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást folytatnak le. A tájékoztatóhoz mellékelte az ajánlati felhívást és azt a 2001. február 6-án kelt értesítést, amely szerint a Szlovák–Magyar Gazdasági Napok Programegyüttes vegyes finanszírozású szolgáltatási alprojektjeinek feladatmeghatározását az Északkelet-Magyarországi Regionális Fejlesztési Tanács SOP '97 Programügynökség megfelelõnek találta, az alprojektek megvalósítása a közbeszerzési törvény szerint megkezdhetõ.<br>
A Döntõbizottság Elnöke 2001. április 3-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. március 20-át, az ajánlati felhívás részére történõ megküldésének napját jelölte meg.<br>
Ajánlatkérõ észrevételében elõadta, hogy jogszerûen folytatja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az eljárást. A Döntõbizottság részére megküldött, az érintett közbeszerzéssel kapcsolatos iratok bizonyítják, hogy az ajánlatkérõ által elõre nem látható okból vált rendkívül sürgõssé a hirdetmény közzététele nélküli tárgyalásos eljárás. Az Északkelet-Magyarországi Regionális Fejlesztési Tanács SOP '97 Programügynökség levele is bizonyítja, hogy a 2001. április 27-re tervezett program lebonyolítására a Kbt.-ben elõírt határidõk nem lennének tarthatók, és ez nem ajánlatkérõ mulasztásából következett be. Ajánlatkérõ az elõkészítést idõben megkezdte, azonban a rendezvényhez szükséges támogatás összegérõl csak a fentiek szerint érkezett értesítés. Ezt követõen tudott a továbbiakról dönteni, a közbeszerzési eljárást megszervezni, bizottságát létrehozni, a szükséges tárgyalásokat megkezdeni.<br>
Ajánlatkérõ az ajánlati felhívásban a választott eljárásfajta indokaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján indítható, hirdetmény közzétételével induló tárgyalásos eljárás feltételeit határozta meg. Az észrevételében, illetve a tárgyaláson úgy nyilatkozott, hogy a Kbt. 70. § (1) bekezdés c) pontjában meghatározott körülmények indokolják a hirdetmény közzététele nélküli tárgyalásos eljárást.<br>
A megküldött iratok szerint ajánlatkérõ 1999. április 12-én nyújtott be pályázatot az Északkelet-Magyarországi Regionális Fejlesztési Tanácshoz (a továbbiakban: ÉKMRFT) a 2000-ben megrendezendõ Szlovák–Magyar Gazdasági Napok Programegyüttes lebonyolítására. 1999. május 4-én kapott értesítést arról, hogy maximum 8,8 millió Ft támogatásban részesülhet. Ajánlatkérõ az ÉKMRFT-vel 2000. április 20-án kötötte meg a támogatási szerzõdést a rendezvény költségeinek biztosítására. A 11 millió Ft költségvetésû projekt megvalósításához 2,2 millió Ft saját forrás biztosításával legfeljebb 8,8 millió Ft vissza nem térítendõ támogatást kapott, amelybõl legfeljebb 4,4 millió Ft-ot 2000-ben, legfeljebb 4,4 millió Ft-ot pedig 2001-ben bocsát az ÉKMRFT az ajánlatkérõ rendelkezésére. A vissza nem térítendõ támogatás forrása részletezése szerint 8,8 millió Ft a területfejlesztési célelõirányzat 2000. évi és 2001. évi központi részébõl származó, az Európai Unió PHARE HU9705 Kísérleti Program alapjához kapcsolódó támogatás, PHARE-támogatás nélkül. A támogatási szerzõdés III. l. pontja szerint az ÉKMRFT részérõl a projekt sikeres megvalósítását segítõ szervezet az Északkelet-Magyarországi Regionális Fejlesztési Tanács SOP '97 Ügynöksége (a továbbiakban: SOP '97 Programügynökség), amelynek a hatásköre az, hogy folyamatosan biztosítja a szerzõdõ felek közötti információáramlást, a projekt-koordinálást szakmailag és pénzügyileg, felügyeli a projekt megvalósítását a szerzõdésben rögzített módon. A szerzõdés 6. számú melléklete tartalmazta a feladatmeghatározást.<br>
A SOP '97 Programügynökség 2000. április 11-én arról tájékoztatta az ajánlatkérõt, hogy a támogatást 2000. és 2001. években 51–49%-os megosztásban biztosítja; kérte ajánlatkérõt, hogy a pályázata ütemezését, illetve a pénzfelhasználási struktúráját ehhez az arányhoz igazítsa. Ajánlatkérõ 2000. április 11-én azzal a kéréssel fordult az ÉKMRFT-hez, hogy járuljon hozzá ahhoz, hogy csak a Gömör Expo kiállítást rendezi meg 2000-ben, a 2. és a 3. alprojekt megvalósítására 2001-ben kerülne sor, mivel a támogatásra vonatkozó döntés értelmében a támogatásra elnyert összeget 50-50% arányban megosztva kapja meg 2000–2001. években. Ezt követõen azonban ajánlatkérõ saját forrásból rendezte meg a 2000. évi Gömör Expót, és a 2000. november 23-án kelt levelében azt kérte az ÉKMRFT-tõl, hogy a támogatási összeget teljes egészében 2001-ben használhassa fel a 2001. április 28.–május 1. között megtartandó 2001. évi Szlovák–Magyar Gazdasági Napok Programegyüttes mindhárom alprojektjének lebonyolítására. Kérelméhez mellékelte a támogatási szerzõdés módosított 1., 2., 3. és 6. számú mellékletét is.<br>
Az ÉKMRFT 2001. január 18-án kelt levelével ajánlatkérõ 2000. november 23-i dátumú levele alapján az idõbeli átcsoportosítást a támogatási szerzõdés módosított mellékleteivel jóváhagyta.<br>
Ajánlatkérõ nyilatkozata szerint azonban a támogatási szerzõdés III. pontjára alapozva még megvárta a SOP '97 Programügynökség értesítését is – amelyet a Döntõbizottság Elnöke részére megküldött tájékoztatóhoz is mellékelt –, és csak ezután kezdte el a közbeszerzési eljárás elõkészítését.<br>
Ajánlatkérõ 2001. március 5-én kötött vállalkozási szerzõdést a PROVIDEÁL Épületkezelõ, Fenntartó és Szolgáltató Kft.-vel a közbeszerzési eljárás lebonyolítására, amely szerint ajánlatkérõ Szlovák–Magyar Gazdasági Napok Programegyüttest szervez, a rövid határidõre tekintettel hirdetmény közzététele nélküli tárgyalásos eljárás keretében kell pályáztatni a megfelelõ ajánlattevõt.<br>
A Döntõbizottság a fentiek alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e. E szakasz akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkezését, sõt ez a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásra vonatkozó határidõk nem betarthatók.<br>
Ajánlatkérõ részérõl az elõre nem látható helyzet bekövetkezésérõl nem lehet szó, hiszen ajánlatkérõ már 2000. áprilisában tudta, hogy 2001. április végén megvalósítja a 2. és 3. alprojektet, illetve legkésõbb 2000. novemberében tudta, hogy 2001. áprilisában megrendezi a teljes Szlovák–Magyar Gazdasági Napok programegyüttest, el is készítette az erre vonatkozó feladatmeghatározást.<br>
Ajánlatkérõ álláspontja szerint azonban az elõre nem látható ok bekövetkezése nem az õ mulasztására vezethetõ vissza.<br>
A Döntõbizottság nem fogadta el ajánlatkérõ ezen védekezését a következõk miatt:<br>
A támogató jóváhagyásával 2001 januárjában a támogatás teljes összege a 2001. évi programegyüttes megvalósítására fedezetként rendelkezésére állt. Ajánlatkérõ már ekkor olyan helyzetben volt, hogy a közbeszerzési eljárást megindítsa, ebben az idõpontban azonban nem indította meg a közbeszerzési eljárást, hanem csak 2001. március 13-án.<br>
Nem fogadta el a Döntõbizottság ajánlatkérõ álláspontját, miszerint a SOP '97 Programügynökség hozzájárulását meg kellett várnia a közbeszerzési eljárás megindításához, mivel a támogatási szerzõdés hivatkozott pontja és más pontjai sem tartalmaznak erre vonatkozó rendelkezést, továbbá az ÉKMRFT 2001. január 18-i keltezésû jóváhagyása – a támogatási szerzõdés 6. számú mellékletének jóváhagyásával – a feladatmeghatározásra is vonatkozott. Ehhez képest a 2001. február 16-i levél többletinformációkat nem tartalmazott. Ajánlatkérõ azonban még ehhez az idõponthoz képest is több mint két hetet várt, és csak akkor intézkedett a közbeszerzési eljárás megindítására az eljárás lebonyolítójának megbízásával, az eljárást pedig ehhez az idõponthoz képest is több mint egy hónap múlva indította meg.<br>
A Döntõbizottság szerint ajánlatkérõ érdekkörében merült tehát fel a rendkívüli sürgõsség bekövetkezése 2001. márciusában és nem elõre nem látható okból állt elõ, mivel ajánlatkérõ – annak ellenére, hogy 2001. január 24-én, az ÉKMRFT január 18-án kelt jóváhagyásának kézhezvételekor olyan helyzetben volt, hogy a teljes programegyüttes lebonyolításának beszerzésére megindíthatta volna a közbeszerzési eljárást –, késlekedett azzal, így a rendkívüli sürgõsséget indokoló körülmények ajánlatkérõ mulasztásából eredtek.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést megállapította, az f) pont alapján a szerzõdéskötés tényére tekintettel bírság kiszabásáról határozott.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különös tekintettel a beszerzés értékére. A bírság a Magyar Köztársaság 2001–2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 10.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>