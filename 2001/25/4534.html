<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4534)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.237/8/2001.<br>
<br>
Tárgy: a Master Market Kft. jogorvoslati kérelme a Budapesti Fegyház és Börtön közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Master Market Kft. (1214 Budapest, Szabadság u. 18/A., továbbiakban: kérelmezõ) jogorvoslati kérelmét – melyet a Budapesti Fegyház és Börtön (1108 Budapest, Kozma u. 13., továbbiakban: ajánlatkérõ) gyümölcs, zöldség, tojás, savanyúság beszerzése 2003. december 31. idõtartamig tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. február 14-én megjelent számában a rendelkezõ részben megjelölt beszerzés tárgyában. Az egyes termékekre, külön a gyümölcs, zöldség és tojásra és külön a savanyúságra részajánlatot is lehetett tenni.<br>
Ajánlatkérõ az összességében legelõnyösebb ajánlat elbírálási szempontot választotta, a felhívásban közölte a bírálati részszempontokat, az azokhoz rendelt súlyszámokat és a pontozásnál adható pontszámok tartományát. Az egyik részszempont volt az ártartás idõtartama 8-as súlyszámmal. A dokumentációban részletesen ismertette az értékelés módját, így a 4. pontban közölte, hogy "a legjobb ajánlat 10 pont, az ezt követõ sorrendet 2 pontonként csökkentve kapják meg az ajánlatok."<br>
Az ajánlattételi határidõre, március 27-re a kérelmezõ és a Techton Kft. teljes körû, a Stark-96 Bt. részajánlatot nyújtott be.<br>
Az április 6-án tartott eredményhirdetésen ajánlatkérõ a savanyúság szállítására a Stark-96 Bt.-t, a zöldség-gyümölcs és tojás szállítására a Techton Kft.-t hirdette ki nyertesnek.<br>
Kérelmezõ április 17-én jogorvoslati kérelmet terjesztett elõ a Döntõbizottsághoz, sérelmezte a következõket:<br>
– A bírálati részszempontok közül az ártartás idõtartamának figyelembevétele veszélyezteti a verseny tisztaságát, mert a nyertes az általa vállalt ártartás idõtartamának lejártát követõen akár magasabb árat is kérhet, mint amit a közbeszerzési eljárásban nála kedvezõtlenebb ajánlatot tevõ.<br>
– Az értékelésben a közel azonos árak közötti 2 ponttal történõ differenciálás nem arányos az ajánlatok közötti tényleges árkülönbséggel.<br>
– Ajánlatkérõ a bontáskor nem ismertette az ajánlati árakat, azt teljeskörûen a bontási jegyzõkönyv sem tartalmazza.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Az ártartás bírálati részszemponttal kapcsolatos kifogásra vonatkozóan közölte, hogy nem adódhat elõ a kérelemben vélelmezett helyzet, mert számára nem megfelelõ tartalmú szerzõdésmódosítást nem fog aláírni. A bontási jegyzõkönyv tartalmi hiányosságát nem tartja jogsértõnek, a bontáskor két ajánlat még érvénytelen volt, a hiánypótlás teljesítése után viszont ismertette az ajánlattevõk ajánlatában lévõ lényeges áradatokat.<br>
A jogorvoslati eljárásban tartott tárgyaláson az ár pontozására vonatkozó kérelem megalapozatlanságára hivatkozott. Közölte, hogy miután a dokumentáció 4. pontjában a kérelmezõ által kifogásolt módon határozta meg az értékelés módját, attól nem térhetett el az ajánlatok bírálata során.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni, e határidõ elmulasztása jogvesztéssel jár.<br>
Az ártartás bírálati részszemponttal kapcsolatos kifogás az ajánlati felhívás tartalma elleni kérelemnek minõsül. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében jogellenes tartalmú felhívás, illetõleg dokumentáció esetén a jogsértõ esemény bekövetkezése idõpontjának az ajánlattételi határidõt kell tekinteni.<br>
Az ajánlattételi határidõ a jogvita tárgyát képezõ közbeszerzési eljárásban március 27-e volt, kérelmezõ tehát április 11-ig terjeszthette volna elõ kérelmét. Amennyiben a zöldség-gyümölcs üzletág árainak szezonális jellegébõl valóban fennállni látta annak veszélyét, hogy a téli idõszakokban a nyári idõszakok árait nem lehet tartani, úgy a jogorvoslati kérelmet a 15 napos jogvesztõ határidõn belül kellett volna elõterjeszteni, ezzel szemben azt kérelmezõ csak április 17-én nyújtotta be a Döntõbizottsághoz. A jogorvoslati kérelem az ártartás bírálati részszempont tekintetében elkésett.<br>
Elkésettnek minõsül a kérelem az ajánlati ár értékelése módját vitató részében is, mivel ezáltal kérelmezõ a dokumentáció tartalmának jogszerûségét vonta kétségbe. Így az elõzõekben kifejtettek szerint kérelmezõ azt április 11-ig terjeszthette volna elõ.<br>
A bontási jegyzõkönyv tartalmát kérelmezõ a tárgyaláson általa elismerten március 29-én vette kézhez. Ebben az idõpontban észlelte, hogy a jegyzõkönyv nem tartalmazza a valamennyi termékféleségre megajánlott árat. A 15 napos jogvesztõ határidõ lejárta ezen kérelmi elem vonatkozásában április 15-én következett be, két nappal a jogorvoslati kérelem benyújtása elõtt.<br>
A Döntõbizottság megállapítja, hogy kérelmezõ jogorvoslati kérelme mindhárom kérelmi elemet illetõen elkésett, ezért a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 80. § (4) bekezdése szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. május 11.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>