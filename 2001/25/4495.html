<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4495)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.204/8/2001.<br>
<br>
Tárgy: az Intersoft Hungary Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Intersoft Hungary Kft. (1119 Budapest, Vahot u. 6., képviseli: dr. Horváth Béla ügyvéd, 1065 Budapest, Bajcsy-Zs. u. 31., továbbiakban: kérelmezõ) a Budapest Fõváros Önkormányzata Fõpolgármesteri Hivatal Vállalkozási és Vagyonkezelési Ügyosztálya (1052 Budapest, Városház u. 9–11., képviseli: Váciné Domokos Györgyi osztályvezetõ, 1052 Budapest, Városház u. 9–11., a továbbiakban: ajánlatkérõ) "Vagyongazdálkodási információs rendszer" tárgyú közbeszerzési eljárása ellen benyújtott jogorvoslati kérelem alapján, a Döntõbizottság a kérelmezõ jogorvoslati kérelmének helyt adva megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltakat megsértette, ezért az ajánlatkérõnek hiánypótlásra vonatkozó és az azt követõ valamennyi döntését megsemmisíti.<br>
Kötelezi a Döntõbizottság az ajánlatkérõt, hogy a kérelmezõ részére 15 napon belül 30 000 Ft, azaz harmincezer forint igazgatási, szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg.<br>
Ajánlatkérõ a Közbeszerzési Értesítõ 2000. december 6-án megjelent 9. számában nyílt eljárásra szóló felhívást tett közzé.<br>
Az ajánlati felhívás szerint a beszerzés tárgya a következõ volt: "Vagyongazdálkodási Rendszer Kidolgozása, szakmai követelmény specifikáció szerinti rendszerterv, adatszerkezet-kialakítás, alkalmazásmodulok, oktatási tervek és a teljes dokumentációs anyag elkészítése a dokumentáció szerint."<br>
Ajánlatkérõ felhívásában meghatározta az ajánlattevõknek a szerzõdés teljesítésére való pénzügyi, gazdasági és mûszaki alkalmasságuk igazolására szolgáló tények, adatok, nyilatkozatok és hatósági igazolások körét. A felhívás 11. a) pontja szerint a pénzügyi, gazdasági alkalmasság igazolása a következõk szerint történik:<br>
Benyújtandó:<br>
<br>
1. Az ajánlattevõ számláját, alszámláját vezetõ banktól származó, 30 napnál nem régebbi keltezésû nyilatkozatának eredeti vagy másolati példánya, az alábbi tartalommal:<br>
– mióta vezeti az ajánlattevõ számláját,<br>
– az ajánlattevõ pénzügyi helyzetének, hitel- és fizetõképességének minõsítése,<br>
– az ajánlattevõ számláján az utóbbi két évben sorban állás volt-e [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont].<br>
<br>
2. Az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése alapján nyilatkozatot kell csatolnia arról, hogy sem õ, sem alvállalkozója nem tartozik a Kbt. 46. § (1) bekezdése a) és c) pontja, és a 46. § (2) bekezdés hatálya alá, valamint a 46. § (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
<br>
3. Az ajánlattevõnek csatolnia kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott hatósági igazolásokat, valamint Budapest Fõváros Önkormányzati adóhatósága igazolását a helyi iparûzési adó tekintetében a Kbt. 46. § (3) bekezdése alapján. Amennyiben az ajánlattevõi nyilatkozat szerint az ajánlattevõnek valamely elkülönített állami pénzalappal szemben jogszabály alapján fizetési kötelezettsége áll fenn, a Kbt. 46. § (6) bekezdésében foglaltaknak megfelelõen, az arra vonatkozó hatósági igazolást is csatolni kell.<br>
<br>
4. Az elõzõ két év mérlegének és eredménykimutatásának benyújtása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pont].<br>
<br>
5. Az elõzõ háromévi teljes forgalmának és ugyanezen idõszakban a közbeszerzés tárgyának forgalmáról szóló nyilatkozat benyújtása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pont].<br>
<br>
6. Az alábbi cégokmányok eredeti vagy másolati példánya:<br>
– 30 napnál nem régebbi cégkivonat,<br>
– a cégjegyzésre jogosult személy(ek) aláírási címpéldánya(i),<br>
– a cégkivonatban nem szereplõ kötelezettségvállaló(k) esetében az erre vonatkozó, a megbízott aláírását is tartalmazó írásos megbízás (felhatalmazás) eredeti példánya.<br>
– el nem bírált változásbejegyzési kérelem cégbírósági érkeztetõ bélyegzõvel ellátott példánya.<br>
Az ajánlatkérõ ajánlati dokumentációt is készített, melyben nyilatkozati mintapéldányok voltak, és részletesen felsorolták az összes csatolandó igazolás körét. (A 3. számú dokumentumok alatt pontszám szerint felsorolva.)<br>
<br>
3.2. számú dokumentum (21. oldal). Az ajánlatkérõ székhelye szerint területileg illetékes APEH mint elsõ fokú adóhatóság igazolása a Munkaerõ-piaci Alaphoz befizetendõ munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettség teljesítésérõl.<br>
<br>
3.5. számú dokumentum (24. oldal). Az ajánlatkérõ székhelye szerint területileg illetékes Munkaügyi Központ igazolása a Munkaerõ-piaci Alaptól felvett támogatás visszafizetésérõl és a szakképzési hozzájárulás teljesítésérõl, és így a többi igazolásról, (APEH, VPOP, helyi adó, iparûzési adó).<br>
Az ajánlatok leadási határideje és azok felbontása: 2001. január 16-án 11.00 órakor történt, amelyrõl közjegyzõi okirat készült. Az errõl szóló jegyzõkönyvet az összes ajánlattevõnek megküldték.<br>
Ajánlatkérõ ajánlati felhívására 7 db ajánlat érkezett, ajánlatot tett a kérelmezõ Intersoft Hungary Kft., Unitis Rendszerház Informatikai Rt., IQSOFT Intelligens Software Rt., ARIS Számítástechnikai Kft., Dialóg-Plussz Kft., SYNERGON Informatikai Rt., KERNEL Kft.<br>
Az ajánlatok felbontásakor az ajánlatkérõ észlelte, hogy a kérelmezõ ajánlata hiányos, az ajánlati dokumentáció 3.4. pontjában elõirt Vám- és Pénzügyõrség Országos Parancsnokságának igazolása – az adófizetési kötelezettségek és vámtartozások teljesítésére vonatkozóan – hiányzik.<br>
A bontáskor ajánlatkérõ nem járt el kellõ gondossággal, ugyanis ekkor észlelnie kellett volna a 3.2. és 3.5. dokumentumokban elõírt igazolások hiányát is, illetve a becsatolt APEH-igazolások hiányosságát. Ajánlatkérõ mulasztott azzal, hogy hiánypótlási felszólításában kizárólag a VPOP-igazolás becsatolására szólította fel ajánlattevõt, mivel a többi hiányosságot nem észlelte.<br>
2001. január 29-ig az ajánlattevõ a hiányzó VPOP-igazolást megfelelõen pótolta.<br>
A beérkezett ajánlatok értékelése 2001. március 19-én történt, mivel a Szakmai Elõkészítõ Bizottság az elsõ alkalommal nem volt határozatképes, ezért a 2001. február 15-re kitûzött értékelési határidõt 2001. március 19-re halasztották.<br>
Az eljárás összegezésérõl készült jegyzõkönyv az összes ajánlattevõ vonatkozásában megállapította a benyújtott ajánlatok érvénytelenségét, mivel egyik ajánlattevõ ajánlata sem felelt meg az ajánlati felhívásban, illetve az ajánlati dokumentációban meghatározott feltételeknek, ezért a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek nyilvánította az eljárást.<br>
Az "összegzés az eljárásról" készített jegyzõkönyvben foglaltak szerint az<br>
– IQSOFT Rt. vonatkozásában, a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése alapján érvénytelen az ajánlat, mivel alvállalkozója a kiírásban részt vevõ rokonának a cége (összeférhetetlenség),<br>
– a KERNEL Informatikai Fejlesztõ Kft. ajánlata érvénytelen, mivel nem rendelkezik ISO 9001-es minõsítéssel, s ugyanez a megállapítás vonatkozik az UNITIS Rendszerház Informatikai Rt. ajánlatára is,<br>
– a DIALÓG-PLUS Kft. ajánlata, annak mûszaki tartalma miatt alkalmatlan,<br>
– kérelmezõ, Intersoft-Hungary Kft. ajánlata azért érvénytelen, mivel ajánlatában az elkülönített állami pénzalapok vonatkozásában az ajánlattételi dokumentáció 3.2. dokumentum jelû igazolást nem csatolta. Az APEH-igazolás csak az adótartozásra és a járulékigazolásra vonatkozik, nem tér ki az elkülönített állami pénzalapokra,<br>
– a SYNERGON Informatikai Rt. ajánlatában alvállalkozójának referenciáit nem a dokumentációnak megfelelõen adta meg, továbbá az alvállalkozó tanúsítványai angol nyelvûek, nincsenek magyar nyelvre lefordítva,<br>
– az ARIS Számítástechnikai Kft. ajánlata a licenc jogát tanúsító angol nyelvû dokumentum miatt érvénytelen, a magyar nyelvû fordítás hiánya miatt.<br>
Kérelmezõ 2001. április 3-án nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg, hogy ajánlatkérõ döntése, amellyel ajánlatát – az elkülönített állami pénzalapok vonatkozásában a dokumentáció 3.2. dokumentum jelû igazolás hiánya miatt – alkalmatlanná nyilvánította jogsértõ, változtassa meg a Döntõbizottság a sérelmezett döntést, és az ügyben érdemi döntést hozva egyetlen érvényes pályázóként a pályázat nyertesének állapítsa meg.<br>
Kérelmében hivatkozott arra, hogy ajánlatkérõ 2001. január hó 22-én kelt hiánypótlási felhívásában kizárólag arra szólította fel, hogy a VPOP által nyilvántartott adó- és vámokra vonatkozó – hiányzó – igazolást csatolja, amely felhívásnak 2001. január 23. napján maradéktalanul eleget tett.<br>
A közbeszerzési eljárás eredményhirdetése napján értesült az "Összegezés az eljárásról" elnevezésû iratból, hogy ajánlata az ajánlattételi dokumentáció 3.2. pontjában foglalt, a Munkaerõ-piaci Alappal kapcsolatos igazolás hiánya miatt érvénytelen. Hivatkozott arra, hogy pályázati ajánlatához csatolta az APEH Pest Megyei Igazgatósága általi igazolást, amely szerint 2001. január 15-ig, a kiállítás napjáig nyilvántartott adótartozása nincs.<br>
Ez az igazolás 2000. január 1-jétõl egységes, azaz járulék igazolására vonatkozó adatokat is tartalmazza. Az ajánlati felhívás 3.2. szerinti igazolást az APEH Pest Megyei Igazgatósága azért nem adta ki részére, mivel a kiállított igazolás egyúttal azt is tartalmazza, hogy az Alappal kapcsolatban semmiféle kötelezettsége nincsen. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti alkalmatlanság vele szemben nem alkalmazható, hiszen az ajánlatok érdemi vizsgálatára egyáltalán nem került sor, a Kbt. 60. § (1) bekezdés d) pontja alapján.<br>
Ajánlatkérõ a jogorvoslati kérelem elutasítását kérte. Arra hivatkozott, hogy az ajánlati felhívás 11. a) pontjában foglaltak, valamint az ajánlati dokumentáció 3.2. és 3.5. számmal jelölt "melléklet mintákban" kifejezetten elõírta, hogy az ajánlatkérõ székhelye szerint területileg illetékes APEH mint elsõ fokú adóhatóság Munkaerõ-piaci Alaphoz befizetendõ hozzájárulási kötelezettség teljesítésének, illetve a Munkaügyi Központ igazolása a Munkaerõ-piaci Alapból felvett támogatás visszafizetésérõl és a szakképzési hozzájárulás teljesítésérõl mely igazolások becsatolását írta elõ. Ilyen értelmû és tartalmú köztartozást nyilvántartó hatósági igazolást a kérelmezõ ajánlatához egyáltalán nem csatolt, ezért az nem felel meg a felhívás és az ajánlati dokumentációban meghatározott feltételeknek. A kérelmezõ által becsatolt hatósági igazolás kizárólag az adó és járulék igazolására szolgál, amelyet alátámaszt ezen igazolás utolsó mondata is. 2000. január 1-jétõl, az egységes adóigazolás a járulék igazolására vonatkozó adatokat is tartalmazza.<br>
A hozzá beérkezett egyéb ajánlati pályázatok között található APEH-igazolások egyébként mind tartalmazzák az adóhatóságnál vezetett elkülönített állami pénzalappal szembeni tartozásról szóló igazolásokat is. Pl.: APEH Pest Megyei Igazgatóságának Budai Kirendeltsége az UNITIS Rt., az APEH Észak-Budai Igazgatósága az IQSOFT Rendszerház Rt., az APEH Dél-budapesti Igazgatósága a KERNEL Kft. vonatkozásában kiállított igazolása, ezért kérelmezõ erre vonatkozó álláspontját nem fogadta el.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének értelmében mindegyik ajánlattevõ részére egy alkalommal lehet, azonos feltételekkel hiánypótlási lehetõséget biztosítani. Kérelmezõ ezt a lehetõséget a 2001. január 22-én kiadott hiánypótlási felhívással, amely a hiányzó VPOP-igazolás pótlólagos csatolására szólította fel, s amelynek eleget is tett, már kimerítette.<br>
Ajánlatkérõ a nyilatkozatok és igazolások tartalmi vizsgálatakor észlelte azt, hogy kérelmezõ által becsatolt APEH-igazolás nem felel meg az ajánlati felhívásban és a dokumentációban meghatározottaknak, ennek során újabb hiánypótlási felhívásra a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdéseiben foglaltak alapján már nem volt lehetõsége, ennélfogva kérelmezõ ajánlatának érvénytelenségét és ebbõl következõen a közbeszerzési eljárás eredménytelenségét kellett megállapítania.<br>
A kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. § és 46. § szerinti igazolás, vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámmal benyújtott ajánlat esetén. A fenti törvényhelyre figyelemmel tehát ajánlatkérõ döntheti azt el, hogy kívánja-e a hiánypótlás jogintézményét alkalmazni, vagy sem. Amennyiben alkalmazza, úgy egyenlõ esélyek biztosítása mellett kell a hiánypótlást a feleknek biztosítani. Ajánlatkérõ helyesen járt el, amikor meg is határozta, hogy mik azok a hiányok, amelyeket ajánlattevõknek pótolniuk kell. Azonban ezen tevékenysége során nem volt alapos, körültekintõ, mert olyan újabb hiányossága merült fel a kérelmezõi ajánlatnak, amit ajánlatkérõ nem észlelt és e körben nem hívta fel hiánypótlásra kérelmezõt. Az ajánlatkérõ által megállapított kérelmezõi ajánlat vonatkozásában fennálló hiány a Kbt. 43. § (4) bekezdésének körébe tartozó, így az pótolható lett volna. Mivel azonban ennek pótlására ajánlatkérõ kérelmezõnek nem adott lehetõséget, ezért a jogsértés reparálása érdekében megsemmisítette a Döntõbizottság ajánlatkérõ a hiánypótlásra vonatkozó és az azt követõ valamennyi döntését is. A Döntõbizottság rámutat határozatában arra, hogy az 1999. szeptember l-jét követõen megkezdett közbeszerzési eljárásokban csatolni kell<br>
– a területileg illetékes APEH igazolását a központi adóhatóság által nyilvántartott adófizetési kötelezettség és a társadalombiztosítási járulék vonatkozásában,<br>
– a Vám- és Pénzügyõrség Országos Parancsnokságának igazolását a VPOP mint központi adóhatóság által nyilvántartott adófizetési kötelezettség és vámtartozások vonatkozásában.<br>
Ha az ajánlattevõnek, illetve alvállalkozónak a Munkaerõ-piaci Alappal szemben jogszabály alapján fizetési kötelezettsége áll fenn, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti nyilatkozatot csatolni kell s emellett a következõ hatósági igazolásokat is köteles mellékelni:<br>
– Területileg illetékes munkaügyi központ igazolását, a Munkaerõ-piaci Alaptól felvett támogatás visszafizetése tekintetében és a területileg illetékes APEH igazolását a Munkaerõ-piaci Alaphoz tartozó munkaadói és munkavállalói járulék, rehabilitációs és bérgarancia-hozzájárulás, szakképzési hozzájárulás teljesítése, valamint a gyakorlati képzést nem végzõk szakképzési hozzájárulási kötelezettsége tekintetében.<br>
A Döntõbizottság a fentiekre tekintettel a rendelkezõ részben foglaltak szerint határozott és a kérelmezõ jogorvoslati kérelmének helyt adva, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c) pontja értelmében megsemmisítette ajánlatkérõnek a hiánypótlás biztosítására vonatkozó, valamint azt követõ valamennyi döntését, mivel ajánlatkérõ megsértette a Kbt. 43. § (4) bekezdését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 7.<br>
<br>
Molnárné<br>
Dr. Bárdos Katalin s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>