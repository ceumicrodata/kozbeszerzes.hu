<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4500)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.179/12/2001.<br>
<br>
Tárgy: a Kardirex Rendelõintézet és Egészségügyi Központ Bt. jogorvoslati kérelme Gyõr Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kardirex Rendelõintézet és Egészségügyi Központ Bt. (9024 Gyõr, Táncsics M. út 43., képviseli: Torda Csabáné dr. ügyvéd, 2890 Tata, József A. út 1., a továbbiakban: kérelmezõ) jogorvoslati kérelmének, amelyet a Gyõr Megyei Jogú Város Önkormányzata (9021 Gyõr, Városház tér l., képviseli: dr. Szabóné dr. Pimpedli Tímea jogtanácsos, 9021 Gyõr, Városház tér 1., a továbbiakban: ajánlatkérõ) "a Gyõr Megyei Jogú Város Önkormányzata Polgármesteri Hivatala köztisztviselõinek és az Önkormányzat költségvetési intézményei közalkalmazottainak foglalkozás-egészségügyi ellátása" tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés utolsó fordulatát. Ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívását 2001. január 10-én a Közbeszerzési Értesítõ 2. számában jelentette meg, melyben vállalkozói szerzõdés keretében ajánlatot kért be a Gyõr Megyei Jogú Város Önkormányzata Polgármesteri Hivatala köztisztviselõinek és az Önkormányzat költségvetési intézményei közalkalmazottainak foglalkozás-egészségügyi ellátásának biztosítására.<br>
Az ajánlati felhívásban meghatározta, hogy 94 intézményben 6065 fõ és a Polgármesteri Hivatal 340 fõ köztisztviselõinek, illetve közalkalmazottjának foglalkozás-egészségügyi ellátását kell 3 éves szerzõdéses idõtartam alatt biztosítani. Ajánlatkérõ dokumentációt is rendelkezésre bocsátott a közbeszerzési eljárásban, amelyben meghatározta az ajánlattétel tartalmi és formai követelményeit.<br>
Az ajánlati felhívás csak teljes körû ajánlatot fogadott el és kizárta a többváltozatú ajánlattétel lehetõségét is.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét. Így többek között az ajánlati felhívás 11. a) pontjának utolsó két francia bekezdésében az ajánlattevõknek ismertetniük kellett az ajánlatukban az ajánlattevõ technikai felszereltségének részletes ismertetését, valamint azon szakemberek megnevezését, képzettségük, szakmai önéletrajzuk ismertetésével, akiket be kíván vonni a teljesítésbe.<br>
Az ajánlatok elbírálásának szempontja az összességében legelõnyösebb ajánlat volt az alábbi részszempontok és súlyszámok figyelembevétele mellett:<br>
részszempontok	súlyszámok<br>
– ajánlati ár	5<br>
– a megvalósítás vállalkozói biztonságának feltételei	3<br>
– az ajánlattevõ telephelyén további szakellátások biztosítása	1<br>
– folyamatos ellátás biztosítása (helyettesítés rendje)	1<br>
Az egyes részszempontok alsó és felsõ ponthatára 1–10 pontig terjed.<br>
Az ajánlati felhívás 16. pontjának "Egyéb információk" hatodik francia bekezdésében az ajánlatkérõ közölte az ajánlattevõkkel, hogy amennyiben a nyertes ajánlattevõ visszalép, ajánlatkérõ fenntartja a jogot, hogy a második legjobb ajánlattevõvel köt szerzõdést.<br>
Az ajánlatok bontási határidejére 2001. február 20-ra a kérelmezõn kívül ajánlatot nyújtott be a Vita-Humana Kft., az Arrabona-Med Kft., a Petz Aladár Megyei Oktató Kórház és a Medzoland Kft.<br>
Ajánlatkérõ az ajánlatokat megvizsgálta és hiánypótlási lehetõséget biztosított a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint, majd a hiánypótlást követõen értékelte az ajánlatokat, és a 2001. március 7-i eredményhirdetésen a Petz Aladár Megyei Oktató Kórházat hirdette ki a közbeszerzési eljárás nyertesének, második helyezettet pedig nem hirdetett.<br>
A Petz Aladár Megyei Oktató Kórház összpontszáma a bírálati szempontok súlyszámai szerint 85 pont volt, a kérelmezõé szintén 85 pont, de az ajánlatkérõ alkalmazta kisegítõ szabályként a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdését.<br>
Ajánlatkérõ és a nyertes ajánlattevõ a vállalkozási szerzõdést 2001. március 22-én megkötötte.<br>
Kérelmezõ jogorvoslati kérelmében vitatta az ajánlatkérõ döntését. Álláspontja szerint a nyertes ajánlattevõ ajánlatát érvénytelenné, illetve az ajánlattevõt alkalmatlanná kellett volna nyilvánítania az ajánlatkérõnek, mivel az ajánlattétel idõpontjában nem rendelkezett az ajánlati felhívás mûszaki alkalmassága körében elõírt technikai felszereltséggel, illetve személyi feltételekkel. Az ajánlatkérõ értékelésének az ajánlati árra vonatkozó értékelését vitatta, mivel álláspontja szerint a nyertes ajánlattevõ ajánlati ára nem fix összegû, hanem azt a szerzõdés idõtartama alatt egyoldalúan változtatni kívánja a további szakápoló személyzet bevonása miatt. Ajánlatkérõ értékelését a többi részszempont vonatkozásában elfogadta. Hivatkozott arra, hogy mivel a nyertes ajánlattevõ nem valós adatokat közölt az ajánlatában, így hamis adatot szolgáltatott, és ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott alapelvi követelményeket. Kérte a közbeszerzési eljárásokból történõ eltiltását, a jogsértés megállapítását, bírság szankció alkalmazását és a jogorvoslati eljárásban felmerült költségeinek ajánlatkérõ általi kötelezését.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei a megkötött szerzõdésre tekintettel nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását indítványozta. A nyertes ajánlattevõ ajánlatából egyértelmûen megállapításra került az, hogy megfelelõ szakembergárdával és technikai felszereltséggel rendelkezik a vállalkozási szerzõdés és szolgáltatás elvégzésére. Itt figyelembe vette háttérjogszabályként a 89/1995. (VII. 14.) Korm. rendeletet, mely a foglalkozás-egészségügyi szolgálat alapvetõ szabályait szabályozza. A nyertes ajánlattevõ megfelelt a mûszaki alkalmasság körében azoknak az elõírásoknak, amelyet az ajánlatkérõ az ajánlati felhívásban megjelölt. A 89/1995. (VII. 14.) Korm. rendeletben foglalt minimális követelményeknek megfelel a szakápoló-személyzeti gárdája, melyet az ajánlatban a nyertes ajánlattevõ megajánlott. Hivatkozott még arra, hogy sem az ajánlati felhívásban, sem a dokumentációban nem írta elõ, hogy a foglalkozás-egészségügyi szabad kapacitásra vonatkozóan igazolnia kellene a szabad kapacitást bármely ajánlattevõnek is.<br>
A nyertes ajánlattevõ négy fõállású szakorvos alkalmazottat jelölt meg ajánlatában, és ez megfelelt a 89/1995. (VII. 14.) Korm. rendeletben foglalt minimális szakmai elvárásnak. Az ajánlati árra vonatkozó pontozásánál pedig elõadta, hogy a nyertes ajánlattevõ ajánlati ára, amely 22 443 120 Ft volt, kedvezõbb volt a kérelmezõ 25 000 000 Ft-os ajánlati áránál. Az ajánlatkérõ az 1 évre vonatkozó ajánlati árat hasonlította össze, és ennek megfelelõen vette figyelembe az értékelésnél az ajánlati árakat. Az 1 évet követõen a kérelmezõ az általa ajánlott ajánlati árat a KSH által közzétett infláció mértékével kívánja emelni, nyertes ajánlattevõ pedig a KSH által közzétett infláció mértékének 80%-ával. Ezekbõl az adatokból pedig megállapítható az, hogy 3 éves átlagban is sokkal kedvezõbb ajánlati árat ajánlott meg a nyertes ajánlattevõ, mint a kérelmezõ.<br>
A Petz Aladár Megyei Oktató Kórház érdemi észrevételében a jogorvoslati kérelem elutasítását indítványozta. Elõadta, hogy az általa megjelölt szakorvosok és személyzet közalkalmazotti jogviszonyban áll a kórházzal, megbízási és egyéb jogviszonyban más szakorvosi ellátást nem látnak el a kórház területén kívül, így az ajánlatkérõ igényeinek megfelelõen bármikor rendelkezésre tudnak állni a kórház technikai felszereltségének teljes kapacitásának figyelembevételével. Hivatkozott továbbá arra, hogy az ajánlatkérõ az ajánlatban megjelölt létszám figyelembevételével kötötte meg a vállalkozási szerzõdést.<br>
A Döntõbizottság a beszerzett iratok és a tárgyaláson elhangzott nyilatkozatok alapján megállapította, hogy a jogorvoslati kérelem részben alapos. A jogorvoslati kérelem alapos abban a részében, amelyben kérelmezõ kifogásolta ajánlatkérõ azon eljárását, mely szerint az ajánlati felhívásától eltérõen a közbeszerzési eljárás eredményhirdetésekor második helyezett ajánlattevõt nem nevezett meg.<br>
A Döntõbizottság osztotta a kérelmezõnek azon álláspontját, hogy ezáltal az ajánlatkérõ jogsértést követett el a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulata szerint. Az ajánlatkérõ az ajánlati felhívásban, illetve részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van. Az ajánlatkérõ az ajánlati felhívás 16. pontja hatodik francia bekezdésében egyértelmûen kinyilatkoztatta abbéli szándékát, hogy amennyiben a nyertes ajánlattevõ visszalép, ajánlatkérõ fenntartja a jogot, hogy a második legjobb ajánlattevõvel köt szerzõdést. Ebben az esetben ennek az a feltétele, hogy a közbeszerzési eljárás lezárásaképpen az eljárást lezáró döntésében az ajánlatkérõ az összességében második helyezett ajánlattevõt is kihirdesse. Mivel erre nem került sor a becsatolt iratok alapján, így a Döntõbizottság a Kbt. 26. § (2) bekezdés utolsó fordulatának a megsértését ajánlatkérõ ezen döntésével összefüggésben kimondta.<br>
Ezt követõen a Döntõbizottság megvizsgálta a nyertes ajánlattevõ mûszaki alkalmasságát a technikai felszereltség és a személyi állomány vonatkozásában az ajánlati vállalása alapján, és az alábbiakat állapította meg figyelemmel a 89/1995. (VII. 14.) Korm. rendelet szabályaira, mely a foglalkozás-egészségügyi szolgálatról szól, a minimális követelményeknek, amelyet jogszabály elõír – 3 fõ szakorvossal történõ ellátás biztosítása – a nyertes ajánlattevõ ajánlatában megajánlotta az ajánlatkérõnek, így a Petz Aladár Megyei Oktató Kórház ajánlatában négy szakorvosi diplomával rendelkezõ üzemorvos életrajzát csatolta és jelölte meg, mint a szolgáltatás ellátásának személyi feltételét.<br>
Továbbá megjelölt egy a szerzõdés teljesítése idõpontjában üzemorvosi diplomával rendelkezõ személyt. Mivel ajánlatkérõ az ajánlati felhívásban és a dokumentációban nem írta elõ, hogy vizsgálni fogja a meglévõ szabad kapacitás megoszlását is különbözõ szerzõdéses kötelezettségekre figyelemmel, így ezt a körülményt nem lehetett figyelembe venni a közbeszerzési eljárásban.<br>
Továbbá bírálati szempontként sem jelent meg a korábbi szerzõdéses kapcsolatokból eredõ szakellátások biztosítására vonatkozó szabad kapacitás, habár ezt nem is lehetett figyelembe venni a Petz Aladár Megyei Oktató Kórház esetében, mivel nem megbízási szerzõdés alapján, hanem közalkalmazotti jogviszonyban látja el a kórház területén az üzemorvosi szakellátási szolgálatot az ajánlatban megjelölt szakmai team. Mivel a szabad kapacitás vizsgálatára a közbeszerzési eljárásban nem került sor, erre az ajánlatkérõ igényt nem is támasztott sem a felhívásban, sem a dokumentációban, így a nyertes ajánlattevõ ajánlatában megjelölt adatok vonatkozásában hamis adatszolgáltatás megállapításáról nem lehet szó. Mivel nem merült fel adat annak bizonyítékaként, hogy a Petz Aladár Megyei Oktató Kórház hamis adatokkal, illetve információkkal megtévesztette volna az ajánlatkérõt azáltal, hogy a szerzõdés teljesítését nem az ajánlati vállalására figyelemmel tudná megvalósítani, a Döntõbizottság a hamis adatszolgáltatás tényét nem állapította meg és nem alkalmazhatta az ehhez fûzõdõ intézkedést sem.<br>
Ezt követõen a Döntõbizottság megvizsgálta a vállalási árat, mint 5-ös súlyszámú részszempontnál az ajánlatkérõ értékelését. A Petz Aladár Megyei Oktató Kórház 9 pontot kapott, az ajánlati ára bruttó 22 443 120 Ft/év volt, a kérelmezõ ajánlati ára bruttó 25 000 000 Ft/év. Az 1 évre vonatkozó árat hasonlította össze a Döntõbizottság is, figyelemmel ajánlatkérõ értékelésének a metodikájára is. Az 1 évre vonatkozó ajánlatiár-eltérés megmutatkozik a számok tükrében, de mivel 3 éves szerzõdéses idõtartamról van szó, a további fix árat befolyásoló tényezõket is figyelembe kellett venni a Döntõbizottságnak. A nyertes ajánlattevõ az ajánlatában olyan vállalást tett, hogy a további évekre vonatkozóan csak a KSH által közzétett hivatalos inflációs ráta összegének 80%-a erejéig kívánja az ajánlati árat módosítani. A kérelmezõ pedig a KSH által közzétett hivatalos inflációs rátával kívánja változtatni a további években az ajánlati árat. Mivel a kérelmezõ, a Kardirex Bt. magasabb ajánlati árat jelölt meg az ajánlatában az elsõ évre vonatkozóan és hozzászámolva még a KSH hivatalos inflációs rátát a 3 éves idõtartamra figyelemmel a nyertes ajánlattevõ ajánlati árára és az õ általa megajánlott hivatalos inflációs rátának a 20%-os kedvezményére. A kedvezõbb ajánlatiár-vállalást mindenképpen a nyertes ajánlattevõ tette, az elsõ évben az ajánlati árak közötti eltérés a 3 éves idõtartam alatt csak tovább fog nõni az inflációs rátát beszámítva, ami a kérelmezõ ajánlati árának a kevésbé sikerességét és versenyképességét mutatja. Ezért a Döntõbizottság álláspontja szerint is az ajánlatkérõ értékelése nem volt jogszabálysértõ az ajánlati árra vonatkozóan. A pontszámok arányosítással kerültek kiosztásra, mivel a Vita-Humana Kft. ajánlotta meg a legkedvezõbb ajánlati árat bruttó 19 764 500 Ft/évben, így õ kapta a legmagasabb pontszámot, azaz 10 pontot, a Petz Aladár Megyei Oktató Kórház 9 pontot, a kérelmezõ 7 pontot kapott és a Medzoland Kft. 8 pontot, az Arrabona-Med Kft. szintén 8 pontot kapott ajánlatiár-vállalásra tekintettel.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) és h) pontja szerinti jogkövetkezményt alkalmazta.<br>
A Döntõbizottság a jogkövetkezmények alkalmazásakor figyelembe vette a jogsértés súlyát, mivel az ajánlatkérõ értékelése az eljárást lezáró döntése körében nem volt jogszabálysértõ, viszont az ajánlati felhívásának a második helyezettre vonatkozó megállapítási követelményének nem tett eleget, ez viszont nem olyan mértékû jogsértés, ami egy bírság szankció alkalmazását indokolttá tenné, ezért állapította meg a jogorvoslati eljárásban az ajánlatkérõ jogsértését és kötelezte az ajánlatkérõt a 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 15.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>