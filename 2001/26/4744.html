<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4744)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.245/20/2001.<br>
<br>
Tárgy: a Hoffmann Rt. kérelmezõ jogorvoslati kérelmei a Gyomaendrõd Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Hoffmann Építõipari Rt. (9800 Zalaegerszeg, Köztársaság u. 1/A, képv.: dr. Szakonyi Szabolcs ügyvéd, továbbiakban: kérelmezõ) jogorvoslati kérelmére indult jogorvoslati eljárásban, amelyet Gyomaendrõd Város Önkormányzata (5500 Gyomaendrõd, Szabadság tér 1., képv.: dr. Técsy Gyula ügyvéd, 5600 Békéscsaba, Kinizsi u. 13., továbbiakban: ajánlatkérõ) "Gyomaendrõd Város belterületén II. és III. ütemben szennyvízcsatorna-hálózat építése" tárgyú közbeszerzési eljárása ellen indított, a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésére tekintettel a Kbt. 52. § (2) bekezdés b) pontját és a Kbt. 53. § (2) bekezdését, ezért ajánlatkérõ részvételi szakaszt lezáró döntésének a Délépítõ Rt., a Békés Megyei Vízmûvek Vállalat, a Körösök Völgye Konzorcium alkalmasságára vonatkozó döntését, valamint ezen részvételre jelentkezõk tekintetében az ajánlati felhívásra vonatkozó döntését megsemmisíti.<br>
A Döntõbizottság a kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy fizessen meg kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ nyílt elõminõsítési közbeszerzési eljárást indított a rendelkezõ részben meghatározott beszerzés tárgyában, melynek részvételi felhívása 2001. február 21. napján a Közbeszerzési Értesítõ 8. számában került közzétételre.<br>
A részvételi felhívás 9. pontjában határozta meg ajánlatkérõ a részvételére jelentkezõk pénzügyi, gazdasági és mûszaki alkalmasság igazolására kért adatokat és tényeket. E körben a 9. a) pont 3. francia bekezdésében meghatározásra került, hogy "a részvételére jelentkezõnek csatolnia kell a 30 napnál nem régebbi cégmásolatot, továbbá a folyamatban lévõ változások esetén a változásbejegyzési kérelemnek és mellékleteinek a Cégbíróság által érkeztetett példányát, eredeti vagy hitelesítve."<br>
Ajánlatkérõ részletes dokumentációt nem készített.<br>
A Döntõbizottsághoz becsatolt 2000. évi céltámogatás elnyerésére irányuló pályázat anyagában, mely egyben a közbeszerzési eljárás alapját is képezte, szerepelt a Körös Vidéki Vízügyi Igazgatóság vízjogi létesítési engedély módosítása, amely kiadásának feltétele volt az üzemeltetõ hozzájáruló nyilatkozata. A Békés Megyei Vízmûvek Vállalat üzemeltetõi hozzájárulását megadta, amely szerint az abban foglaltakat a kivitelezés során be kell tartani. A vízjogi létesítési engedély módosítása 2000. január 14. napján került kiadásra, a határozat 1 példányából kapott az üzemeltetõ Békés Megyei Vízmûvek Vállalat is.<br>
A részvételi jelentkezési határidõre, 2001. március 19. napjára kérelmezõ, Délépítõ Rt., Adeptus Rt., KEVIÉP Kft., Gyomaendrõd konzorcium (tagjai: Cementárius Kft. és a Strabag Kft.), a Stabil Konzorcium (tagjai: Betonút Rt. és a KÖTIVIÉP'B Kft.), az Alterra Kft., a Resonator Kft., a WE-GÁZ Kft., Békés Megyei Vízmûvek Vállalat, és a Körösök Völgye Konzorcium (tagjai: BÓLEM Kft. és a Békés Megyei Vízmûvek Vállalat) nyújtottak be részvételi jelentkezést. A DEBMUT Rt. postán feladott részvételi jelentkezése elkésve érkezett, melyet ajánlatkérõ felbontatlanul visszaküldött a részvételére jelentkezõnek.<br>
Ajánlatkérõ a lebonyolító által a részvételi jelentkezések értékelése tárgyában elkészített javaslatot megvitatta, a részvételi szakaszra vonatkozó döntést a ajánlatkérõ képviselõ-testülete hozta meg. A részvételi szakaszt lezáró döntés meghozatala során tartott ülés elején Knapcsek Béla, dr. Valach Béla, ifj. Dógi János, Kovács Attila és Tótka Sándor képviselõk bejelentették személyes érintettségüket, melyre tekintettel a képviselõ-testület határozatával az érintett képviselõket a részvételi jelentkezések értékelése és az ajánlati felhívás elfogadása során a döntéshozatalból kizárta.<br>
A döntéshozatalból kizárt képviselõk személyes érintettsége azon okból állt fenn, mert érintettek az egyes részvételre jelentkezõk által helyi alvállalkozóként a szerzõdés teljesítésébe bevonni szándékozott gazdasági társaságokban.<br>
Ajánlatkérõ 2001. április 3. napján hirdette ki a részvételi szakasz eredményét. Ajánlatkérõ a cégmásolat helyett cégkivonat csatolása miatt kérelmezõ, az Adeptus Rt., a Gyomaendrõd Konzorcium, a WE-GÁZ Kft. részvételi jelentkezését, a késve érkezettségre tekintettel a DEBMUT Rt. részvételi jelentkezését érvénytelennek minõsítette, a Resonator Kft.-t a szerzõdés teljesítésére alkalmatlanná minõsítette. Az alkalmasnak minõsített jelentkezõk részére ajánlatkérõ az ajánlati felhívást megküldte.<br>
Kérelmezõ 2001. április 18. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ részvételi szakaszt lezáró döntését, miszerint részvételi jelentkezése érvénytelen a cégmásolat helyett cégkivonat csatolása miatt. Álláspontja szerint nincs ellentétben a kiírással az, hogy a cégmásolat helyett cégkivonatot csatolt. A cégmásolat a cégkivonaton felül kizárólag olyan többletinformációkat tartalmaz csupán, amelyek a jelentkezõ pénzügyi, gazdasági alkalmasságára vonatkozóan érdektelen adatokat tartalmaznak, így a cégmásolat ajánlatkérõ általi megkövetelése ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésével, mivel az nem a szerzõdés teljesítéséhez szükséges mértékben került kiírásra. Amennyiben a csatolt cégkivonatból megállapítható adatok nem voltak elegendõek az alkalmasság megállapítására, úgy ajánlatkérõnek élnie kellett volna a hiánypótlás lehetõségével.<br>
Kérte a Döntõbizottságot, hogy semmisítse meg ajánlatkérõ részvételi szakaszt lezáró döntését, kötelezze ajánlatkérõt kérelmezõ közbeszerzési eljárásba történõ bevonására, továbbá az eljárási díj és a költségek viselésére.<br>
Kérelmezõ az összeférhetetlenségre vonatkozóan nyilatkozatot, észrevételt nem tett.<br>
Ajánlatkérõ észrevételében kérte a megalapozatlan kérelem elutasítását.<br>
Elõadta, hogy a részvételi felhívásban ajánlatkérõ a pénzügyi és gazdasági alkalmasság megállapítására kért iratok között kifejezetten cégmásolat csatolását kérte a részvételre jelentkezõktõl, a cégmásolat elõírása ellen nem emelt kifogást a Szerkesztõbizottság sem, a közzétételt megelõzõen hiánypótlás elõírása során tett érdemi észrevételeiben sem, így annak elõírása nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésével ellentétesnek.<br>
Másodsorban nem osztja kérelmezõ azon álláspontját, hogy a cégkivonat nem teljes körû cégmásolatnak tekinthetõ. A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. tv. 3. §-a közhiteles okiratok körében konkrétan meghatározza, mind a cégkivonat, cégmásolat és cégbizonyítvány fogalmát és tartalmát. A részvételi felhívásban egyértelmûen cégmásolat csatolása került elõírásra, így azon részvételre jelentkezõk – s így kérelmezõ – akik a felhívással ellentétesen cégkivonatot csatoltak a részvételi jelentkezésükhöz, nem megfelelõen nyújtották be a jelentkezésüket, így részvételi jelentkezésük a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. A fenti indokok alapján fenntartja, hogy helyes döntést hozott.<br>
A Döntõbizottság a rendelkezésére bocsátott iratanyag alapján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján a jogorvoslati eljárás keretében a vizsgálat tárgyává tette a Kbt. 31. § (2) és (5) bekezdésben meghatározott összeférhetetlenségi szabályok ajánlatkérõ általi betartását, s errõl a tárgyaláson jelen lévõ feleket szóban és az ügyben érdekelt, tárgyaláson jelen nem lévõ feleket írásban tájékoztatta és nyilatkozattételre hívta fel.<br>
Az összeférhetetlenség kérdésével kapcsolatban ajánlatkérõ nyilatkozott, hogy a közbeszerzési eljárás megindítását megelõzõen vizsgálták az összeférhetetlenséget a képviselõ-testületi tagok vonatkozásában, és akik vonatkozásában az összeférhetetlenség fennállt, a részvételi szakaszt lezáró döntés meghozatalában már nem vettek részt, a többi képviselõ-testületi tagtól pedig beszerezték az összeférhetetlenségi nyilatkozatot. Az összeférhetetlenség vizsgálatára az eljárás megkezdésétõl, amióta a DUPLEX Kft. mint lebonyolító részt vesz az eljárásban, sor került. A Békés Megyei Vízmûvek Vállalat vonatkozásában fel sem merült ajánlatkérõben, pusztán csak a tulajdonosi kapcsolat révén az összeférhetetlenség, és így nem zárták ki a Békés Megyei Vízmûvek Vállalatot a részvételre jelentkezõk, illetve az alvállalkozók körébõl, s erre tekintettel nem került sor érvénytelenség megállapítására.<br>
Egyéb érdekelt Caementarius Kft. az összeférhetetlenség vonatkozásában észrevételezte, hogy miután ismeretei szerint a Békés Megyei Vízmûvek Vállalat bérleti formában üzemelteti az ajánlatkérõ tulajdonában lévõ közmûvagyont, tulajdonosi részesedéssel nem rendelkezik, így az összeférhetetlenség sem áll fenn vele szemben.<br>
Egyéb érdekelt BÓLEM Kft. észrevételében elõadta, hogy a Békés Megyei Vízmûvek Vállalat csak bérüzemeltetést végez, az önkormányzatok a közmûvagyont nem apportálták be, csak kis értékû mûködetõ vagyon került átadásra, így a jelen közbeszerzési eljárásban semmiféle elõnyt nem jelentett a tulajdonosi kapcsolat a Békés Megyei Vízmûvek Vállalatra nézve.<br>
Egyéb érdekelt Békés Megyei Vízmûvek Vállalat észrevételében elõadta, hogy a vállalat érdekelt gazdálkodó szervezet a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján, azonban sem alkalmazottja, sem vezetõ tisztségviselõje, sem a vállalatban tulajdonosi részesedéssel rendelkezõ szervezet, személy és ezek közeli hozzátartozói nem jártak el a ajánlatkérõ nevében, illetve nem kerültek az eljárás egyik szakaszába sem bevonásra, így a vállalattal szemben nem áll fenn a Kbt. 31. § (2) bekezdés c) pontja szerint összeférhetetlenség. Álláspontja szerint összeférhetetlenség megállapításának csak abban az esetben lenne helye, ha ajánlatkérõ olyan személyt, szervezetet vont volna be az eljárás elõkészítésébe, illetve az eljárás egyéb szakaszába, aki a vállalatban tulajdonosi részesedéssel rendelkezik.<br>
Önmagában az a tény, hogy ajánlatkérõ tulajdonosi részesedéssel rendelkezik a Vízmûvek Vállalatban, ezt meghatározó törvényi rendelkezés hiányában nem zárja ki, hogy a Békés Megyei Vízmûvek Vállalat részvételre jelentkezõként, ajánlattevõként, alvállalkozóként részt vegyen a közbeszerzési eljárásban.<br>
A Döntõbizottság ideiglenes intézkedésként a D.245/10/2001. számú, 2001. május 16-án kelt és egyidejûleg ugyanezen napon megtartott tárgyaláson kihirdetett határozatával a közbeszerzési eljárást felfüggesztette.<br>
A Döntõbizottság elsõdlegesen azt vizsgálta meg, hogy megalapozza-e az összeférhetetlenséget, hogy az ajánlatkérõ tulajdonosi részesedéssel rendelkezik olyan társaságban, amely társaság részvételre jelentkezõként, ajánlattevõként vesz részt az eljárásban, valamint ajánlatkérõ betartotta-e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (4) bekezdéseit a közbeszerzési eljárás során.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24.§ (</a>1) és (2) bekezdései a közbeszerzési eljárás alapelveit rögzíti.<br>
Ennek alapján ajánlatkérõ köteles biztosítani, az ajánlattevõ pedig tiszteletben tartani a verseny tisztaságát és a nyilvánosságot. Az ajánlatkérõnek biztosítani kell az esélyegyenlõséget az ajánlattevõk számára. Ezeknek az alapelveknek a közbeszerzési eljárás egész menetében érvényesülniük kell.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll; az érdekelt gazdálkodó szervezet vezetõ tisztségviselõje; az érdekelt gazdálkodó szervezetben tulajdoni részesedéssel rendelkezik, ezen személyek hozzátartozói.<br>
A Döntõbizottság a rendelkezésre álló iratokból megállapította, hogy a Békés Megyei Vízmûvek Vállalat mind önállóan, mind más részvételre jelentkezõkkel közösen részvételre jelentkezõként vesz részt a közbeszerzési eljárásban, valamint az ajánlatkérõ képviselõ-testületének több tagja is érdekelt olyan helyi vállalkozásokban, melyeket több részvételre jelentkezõ alvállalkozóként jelölt meg a részvételi jelentkezésben.<br>
A Békés Megyei Vízmûvek Vállalatnak az ajánlatkérõ – a cégbíróságtól beszerzett tájékoztatás alapján – tulajdonostársa.<br>
A dokumentációt képezõ vízjogi engedélyeztetési tervbõl, valamint magából a kiadott vízjogi engedélybõl megállapítható volt, hogy a Békés Megyei Vízmûvek Vállalat mint üzemeltetõ, bevonásra került az engedélyezési eljárásba, a tervezés során üzemeltetõként részt vett a tervegyeztetéseken.<br>
A vízjogi engedélyezési eljáráshoz szükséges kérelemrõl és mellékleteirõl szóló 18/1996. (VI. 13.) KHVM rendelet 2. § (1) bekezdés f) pontja szerint, ha a tervezett vízi munka vagy vízi létesítmény közmûveket érint, a közmû kezelõjének (üzemeltetõjének) – az engedélyezési tervdokumentációra alapozott, a kérelemmel összefüggõ – nyilatkozatát, illetõleg hozzájárulását meg kell kérni.<br>
A fent kifejtettek alapján a Békés Megyei Vízmûvek Vállalat az eljárásba bevont érdekelt gazdálkodó szervezetnek tekinthetõ, illetve vele szemben a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja alapján a törvényben meghatározott összeférhetetlenség fennáll.<br>
A Döntõbizottság az ajánlatkérõ képviselõ-testületi tagjaival kapcsolatos összeférhetetlenségre vonatkozóan az alábbiakat állapította meg.<br>
Ajánlatkérõ ugyan a részvételi szakaszt lezáró döntés meghozatala elõtt a részvételre jelentkezõk által bevonni kívánt helyi alvállalkozókként érdekelt, illetve részvételi jelentkezõként részt vevõ Vízmûvek Vállalat vezetõ tisztségviselõjeként érintett képviselõket kizárta a döntéshozatalból, azonban a rendelkezésre álló iratokból (a 2001. január 25-i képviselõ-testületi ülés kivonata) megállapítható volt, hogy ezen képviselõk az eljárás megindításának alapját képezõ részvételi felhívás elfogadásakor a testületi ülésen részt vettek a döntéshozatalban.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése kimondja, hogy ha a 31. § (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében a felhívás elkészítése során is érvényesülnie kell az összeférhetetlenségre vonatkozó rendelkezésnek, így már a részvételi felhívásról tartott szavazáson sem vehettek volna részt a fenti rendelkezés értelmében az érdekelt képviselõtestületi tagok.<br>
Nem felel meg a törvény elõírásainak az ajánlatkérõ eljárása akkor, ha az összeférhetetlen érdekelt gazdálkodó szervezet az eljárás további szakaszából történõ kizárása helyett úgy kíván megfelelni a törvény rendelkezéseinek, hogy az összeférhetetlenség észlelésekor az összeférhetetlenség hatálya alá tartozó eljárásba bevont és abban közremûködõ személyeket kizárja a közbeszerzési eljárás további szakaszában a döntéshozatalból.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fent hivatkozott rendelkezések alapján a Döntõbizottság megállapította, hogy a Délépítõ Rt. részvételre jelentkezõ a jelentkezésében 10% alatti alvállalkozóként jelölte meg a THERMIX Építõipari Szövetkezetet, mely elnöke Knapcsek Béla. Knapcsek Béla egyben ajánlatkérõ képviselõ-testületi tagja, aki a részvételi felhívás elkészítése során a testületi ülésen szavazott, így az eljárásba bevont személynek tekinthetõ és a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja hatálya alá tartozik. A Kbt. 31. § (5) bekezdés alapján a Délépítõ Rt. az eljárás további szakaszában nem vehet részt. A Békés Megyei Vízmûvek Vállalat vonatkozásában az összeférhetetlenség fennáll a fentiek alapján egyrészt a Kbt. 31. § (2) bekezdés c) pontja alapján azáltal, hogy ajánlatkérõ tulajdonosi részesedéssel rendelkezõ társaságként az eljárás elõkészítésébe mint üzemeltetõ, bevonásra került, másrészt a Békés Megyei Vízmûvek igazgatótanácsának tagja dr. Valach Péter, aki szintén részt vett a felhívás tartalmáról tartott képviselõtestületi szavazáson, és mint eljárásba bevont személy a Kbt. 31. § (2) bekezdés b) pontja hatálya alá tartozik, s ezért a Kbt. 31. § (5) bekezdés alapján az eljárás további szakaszában nem vehet részt a Békés Megyei Vízmûvek Vállalat.<br>
A Körösök Völgye Konzorcium vonatkozásában ugyancsak fennáll az összeférhetetlenség, és a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése alapján az eljárás további szakaszában nem vehet részt. Egyrészt mivel a Konzorcium tagja a Békés Megyei Vízmûvek Vállalat, a fent kifejtettek alapján, másrészt a THERMIX Szövetkezet (Knapcsek Béla elnök), DOMBATTER Kft. (Kovács Attila ügyvezetõ) és a TÓTKAÉP Kft. (Tótka Sándor ügyvezetõ) alvállalkozóként való igénybevétele révén, mivel a vezetõ tisztségviselõk mint képviselõ-testületi tagok, részt vettek a részvételi felhívás elkészítésében.<br>
Ajánlatkérõ akkor járt volna el jogszerûen, ha a fent meghatározott részvételre jelentkezõk jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelennek minõsíti, s az eljárás további szakaszából ezzel kizárja.<br>
Az Döntõbizottság a kérelmezõ jogorvoslati kérelmével kapcsolatban megállapította, hogy a kérelem megalapozatlan az alábbiak szerint.<br>
A Döntõbizottság e körben a kérelem alapján azt vizsgálta, hogy kérelmezõ jelentkezése megfelelt-e a részvételi felhívásban foglaltaknak, s ajánlatkérõ döntése jogszerû volt- e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdés alapján a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
Ajánlatkérõ a részvételi felhívás 9. a) pont 3. francia bekezdésben elõírta, hogy ajánlattevõknek a gazdasági és pénzügyi alkalmasságuk igazolására csatolni kell 30 napnál nem régebbi cégmásolatot.<br>
Kérelmezõ részvételi jelentkezésében a felhívásban foglaltaktól eltérõen nem cégmásolatot, hanem cégkivonatot csatolt.<br>
A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. tv. 3. § (3) bekezdése kimondja, hogy a cégbíróságon cégmásolat, cégkivonat vagy cégbizonyítvány kiadása kérhetõ. A cégmásolat a cégjegyzék valamennyi fennálló és törölt adatát, a cégkivonat a cégjegyzék fennálló adatait tanúsítja hitelesen. A cégbizonyítvány pedig – a kérelemtõl függõen – a cégjegyzék egyes fennálló vagy törölt adatait tanúsítja hitelesen, illetve azt, hogy valamely meghatározott bejegyzés a cégjegyzékben nem szerepel(t). A cégnyilvántartásban a törölt adatnak megállapíthatónak kell maradnia.<br>
A fent hivatkozott jogszabályhely alapján a cégkivonat és a cégmásolat két különbözõ tartalmú közokirat. A cégmásolat teljesebb tartalmú, mint a cégkivonat, kérelmezõ tehát nem tett eleget a felhívásban foglaltaknak, akkor amikor a cégmásolat helyett cégkivonatot csatolt a részvételi jelentkezéséhez. A cégkivonat a cégmásolatnál szûkebb körû információt tartalmaz, hiszen a cégkivonat a cég jelenlegi állapotát tanúsítja hitelesen, míg a cégmásolat a cég valamennyi fennálló és törölt adatát tartalmazza, így a cégkivonattal kérelmezõ nem helyettesíthette a felhívásban kért cégmásolatot.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében megfogalmazott hiánypótlás elõírása csak lehetõség és nem kötelezettség ajánlatkérõ részére, így ha ezen lehetõséggel az eljárás során nem él, azzal nem követ el jogsértést.<br>
Mivel kérelmezõ nem a felhívásnak megfelelõen állította össze a jelentkezését és ajánlatkérõ nem adott lehetõséget a hiányok pótlására, ajánlatkérõ jogszerûen állapította meg, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján jelentkezése érvénytelen és nem vehet részt az eljárás további szakaszában a Kbt. 53. § (2) bekezdése alapján.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta, kérelmezõ alaptalan kérelmét pedig a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 28.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>