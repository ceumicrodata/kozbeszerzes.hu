<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4822)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.225/11/2001.<br>
<br>
Tárgy: a Mobil-Aszfalt Kft. jogorvoslati kérelme a Észak-magyarországi Vízügyi Igazgatóság beszerzése ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mobil-Aszfalt Kft. (3527 Miskolc, Sajószigeti u. 2., képv.: dr. Kaposvári Attila ügyvéd, 3530 Miskolc, Rákóczi u. 7., a továbbiakban: kérelmezõ) jogorvoslati kérelme alapján a Észak-magyarországi Vízügyi Igazgatóság (3530 Miskolc, Vörösmarty u. 77., továbbiakban: kérelmezett) "Tiszapalkonya–Ároktõ kerékpárút megépítése" tárgyú beszerzése ellen indított jogorvoslati eljárást megszünteti.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezett a rendelkezõ részben ismertetett kerékpárút-építési beruházásra a Közlekedési és Vízügyi Minisztériumtól (KöViM) pályázat útján támogatást kapott. A beruházás megvalósítási becsült értéke bruttó 39 939 000 Ft volt. A KöViM 2000. november 23. napján kelt levelében tájékoztatta kérelmezettet a támogatás elnyerésérõl, ezen levélben – tekintettel arra, hogy a beruházás nettó értéke a közbeszerzési értékhatár alatt van – meghatározta, hogy a munka elvégzésére jelentkezett kivitelezõ kiválasztására milyen feltételekkel kerülhet sor. Ezen feltételek között szerepelt többek között, hogy az ajánlati felhívást a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. szá</a>mú melléklete szerinti tartalommal kell elkészíteni, és a felhívást országos és/vagy megyei lapban meg kell hirdetni.<br>
Kérelmezett a fenti feltételek szerint eljárva folytatta le a kivitelezõ kiválasztását.<br>
A fenti elõzmények alapján lefolytatott eljárás során a kérelmezõ ajánlatát kérelmezett érvénytelennek nyilvánította.<br>
Kérelmezõ 2001. április 12. napján jogorvoslati kérelmet nyújtott be a Döntõbizottsághoz. Sérelmezte kérelmezett döntését az érvénytelenség tekintetében. Kérte Döntõbizottságot, hogy semmisítse meg kérelmezett döntését és alkalmazzon ideiglenes intézkedést.<br>
Kérelmezett észrevételében a jogorvoslati kérelem elutasítását kérte. Elõadta, hogy mivel a beszerzés értéke nem éri el a közbeszerzési értékhatárt, a beruházás nem tartozik a Kbt. hatálya alá. A jelen beszerzés megvalósítására alkalmas kivitelezõ kiválasztására a KöViM által elõírt feltételek mellett és nem közbeszerzési eljárás keretében került sor.<br>
Kérelmezõ a 2001. május 17. napján megtartott jogorvoslati tárgyaláson nyilatkozott, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 22.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bújdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>