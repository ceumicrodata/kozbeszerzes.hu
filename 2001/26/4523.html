<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4523)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.585/7/2000.<br>
<br>
Tárgy: a CORUM Kereskedõház Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Rácz Zoltán ügyvéd (3530 Miskolc, Erzsébet tér 2.) által képviselt CORUM Kereskedõház Kft. (3530 Miskolc, Városház tér 11., a továbbiakban: kérelmezõ) a MÁV Rt. (1062 Budapest, Podmaniczky u. 24/A., a továbbiakban: ajánlatkérõ) "2001 évre szükséges 1 és 2 literes eldobható mûanyag palackban kiszerelt, fogyasztási elõírás nélkül forgalmazható, széndioxiddal dúsított természetes ásványvíz (MSZ 11399/95. szerint) beszerzése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ Közbeszerzési Értesítõ 2000. augusztus 30. napján megjelent 35. számában nyílt eljárásra szóló felhívást tett közzé a MÁV Rt. hálózati színtû, 2001 évre szükséges 1 és 2 literes eldobható mûanyag palackban kiszerelt, fogyasztási elõírás nélkül forgalmazható, széndioxiddal dúsított természetes ásványvíz (MSZ 11399/95. szerint) beszerzése a felhívásban megjelölt teljesítési helyekre történõ szállításra vonatkozóan.<br>
A beszerzés tárgyát és mennyiségét az ajánlati felhívás 3. a) pont szerint az alábbiak szerint határozta meg: "Az emberi szervezet biológiai vízigényének kielégítésére szolgáló, tartós fogyasztásra alkalmas, az emberi egészségre ártalmatlan, fogyasztási elõírás nélkül forgalmazható, széndioxiddal dúsított természetes ásványvíz (MSZ 11399/95. szerint) mindösszesen 2 040 000 liter 1 és 2 literes eldobható mûanyag palackban kiszerelve".<br>
Az ajánlatkérõ az ajánlati felhívás 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, így különösen elõírta, hogy ajánlattevõ legalább egy olyan konkrét referencialevelet csatoljon, mely jelen közbeszerzés tárgyának szerzõdéses teljesítésére vonatkozik, az ellenszolgáltatás összegének és a teljesítés idejének megjelölésével.<br>
Az ajánlati felhívás 11. b) pontjában ajánlatkérõ rögzítette az ajánlattevõk szerzõdés teljesítésére alkalmatlanná minõsítésének szempontjait, melyek a következõk voltak:<br>
– pénzügyi intézmény nyilatkozatának negatív tartalma,<br>
– vagy az elõzõ 3 évi teljes forgalmában nem szerepel a közbeszerzés tárgya,<br>
– vagy nincs olyan konkrét referencialevele, mely a közbeszerzés tárgyának szerzõdéses teljesítésére vonatkozik.<br>
Az ajánlatkérõ az ajánlatokat az összességében legelõnyösebb ajánlat elve szerint kívánta értékelni, és meghatározta a részszempontokat súlyszámokkal együtt, ponthatár megadása mellett.<br>
Az ajánlatkérõ kizárta a részajánlattételt, azonban a többváltozatú ajánlattétel lehetõségét biztosította.<br>
Az ajánlatkérõ ajánlati dokumentációt is az ajánlattevõk rendelkezésére bocsátott, mely az ajánlat elkészítéséhez adott információkat, illetve tartalmazta a szerzõdéstervezetet.<br>
Az ajánlatok bontási határidejére 2000. október 11. napján a kérelmezõ, valamint a Fortker Kft. nyújtott be ajánlatot. A bontás alkalmával az ajánlatkérõ mindkét ajánlattevõnek hiánypótlást biztosított. A kérelmezõ vonatkozásában az alábbi hiányok pótlására hívta fel ajánlatkérõ:<br>
"– az aláírásra feljogosító meghatalmazásban a meghatalmazók neveinek olvasható kiírása,<br>
– egyértelmû nyilatkozat arról, hogy a Miskolci Likõrgyár Rt. alvállalkozóként résztvevõje-e az eljárásnak, amennyiben nem, úgy referenciajegyzék a jelen közbeszerzés tárgyára vonatkozó 3 évi forgalmáról,<br>
– referencialevél, mely jelen közbeszerzés tárgyának szerzõdéses teljesítésére vonatkozik, az ellenszolgáltatás összegének és a teljesítés idejének megjelölésével.<br>
– amennyiben igen, úgy a közbeszerzés értékének 10%-át meghaladó mértékben igénybe venni kívánt alvállalkozóként megjelölt Miskolci Likõrgyár Rt. vonatkozásában,<br>
– ajánlati felhívás 11. a) pontjában megjelölt pénzügyi, gazdasági és mûszaki alkalmasság igazolására kért valamennyi igazolás és nyilatkozat".<br>
Az ajánlatkérõ a hiánypótlással kiegészített ajánlatokat megvizsgálta, majd 2000. november 8-án eredményt hirdetett és a kérelmezõ és a Fortker Kft. nyertes "A" jelû ajánlatát érvénytelennek, "B" jelû ajánlatát pedig nyertesnek nyilvánította. Kérelmezõ ajánlata érvénytelenségét azzal indokolta, hogy ajánlatához a hiánypótlási felhívás ellenére nem csatolta sem saját maga, sem a közbeszerzés értékének 10%-át meghaladó mértékben igénybe venni kívánt alvállalkozóként megjelölt Miskolci Likõrgyár Rt. vonatkozásában a közbeszerzés tárgyának szerzõdéses teljesítésére vonatkozó referencialevelet, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján hozta meg döntését.<br>
Az ajánlatkérõ Értékelõ Bizottsága elvégezte az ajánlatok összehasonlítását is, azonban a döntéshozó – szem elõtt tartva az érvénytelenséget – döntését erre alapította, és a nyertes kihirdetésre került.<br>
Kérelmezõ 2000. november 15-én nyújtott be a Döntõbizottsághoz jogorvoslati kérelmet. Kérte, hogy a Döntõbizottság semmisítse meg az ajánlatkérõ érvénytelenségre, valamint az eljárás nyertesére vonatkozó döntését a jogsértés megállapítása mellett, valamint kötelezze az eljárás során felmerült költségek viselésére. Indítványozta, hogy a Döntõbizottság alkalmazzon ideiglenes intézkedést és tiltsa meg a még meg nem kötött szerzõdést. Álláspontja szerint az ajánlatkérõ jogsértést követett el, amikor az ajánlatok bontásáról nem készített jegyzõkönyvet, és azt nem bocsátotta kérelmezõ rendelkezésére. Megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is, amikor az ajánlatkérõ nem foglalta írásba a kérelmezõ érvénytelenségére vonatkozó döntését, illetõleg a hiánypótlások befogadásáról is jegyzõkönyvet kellett volna készítenie ajánlatkérõnek, és az érvénytelenségre vonatkozó döntést ekkor már közölni kellett volna, és ezt a tényt rögzíteni a jegyzõkönyvbe. Kérelmezõ álláspontja szerint õ adta az összességében legkedvezõbb ajánlatot és az ajánlatkérõ tudomása szerint az ajánlatokat érdemben is összehasonlította, így hát az õ ajánlatát kellett volna összességében a legkedvezõbbnek tekinteni. Kérelme megalapozottságának alátámasztására kérte tanúként meghallgatni Agócs Tamás kereskedelmi igazgatót, valamint kérelmezõ alvállalkozójának fõmérnökét, Sallai Attilát.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint kérelmezõ ajánlata érvénytelen volt, figyelemmel a felhívásra. Ajánlatkérõ az eredményhirdetés alkalmával az "Összegzés az eljárásról" címû dokumentumot ismertette és ezt, illetõleg annak mellékleteit törvényes határidõn belül megküldte kérelmezõnek, mely az elbírálásra vonatkozó adatokat tartalmazta. Az ajánlatok bontásáról jegyzõkönyv készült, a hiánypótlás-befogadás aktusáról törvényi rendelkezés hiányában jegyzõkönyvet nem kell készíteni.<br>
Az illetékes ügyintézõ, akinek feladata a döntéshozó döntésének elõkészítése, elvégezte az ajánlatok pontozását, nincs relevanciája, hiszen az ajánlatkérõ döntése az irányadó, aki a kérelmezõ ajánlatát érvénytelenné nyilvánította. A részajánlattétel lehetõsége kizárt volt, azonban alternatív ajánlattétel lehetõsége biztosított volt és nyertes az alternatív ajánlatétel lehetõségével élve csökkentett szénsavtartalmú termékre is és dúsítottabb szénsavat tartalmazó termékre is tett ajánlatot és a dúsítottabb szénsavtartalmú ajánlat került nyertesként kiválasztásra.<br>
A Döntõbizottság ideiglenes intézkedést nem alkalmazott, mert annak a Kbt 82. §-ában meghatározott törvényi feltételei nem álltak fenn.<br>
A kérelmezõ jogorvoslati kérelme alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
Az ajánlatkérõ az ajánlati felhívásában rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdésére figyelemmel milyen módon kéri az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmasságát igazolnia. Az ajánlatkérõ a Kbt. 44. § (2) bekezdés a) pontja alapján így elõírta, hogy az elõzõ legfeljebb 3 év legjelentõsebb szállításainak, szolgáltatásainak megnevezését kéri. Hiánypótlás keretében ajánlatkérõ kérte, hogy ezen törvényi rendelkezésre figyelemmel kérelmezõ nyilatkozzon. Az ajánlattevõ hiánypótlási nyilatkozatából megállapítható, hogy alvállalkozója a Miskolci Likõrgyár Rt., azonban referencialevél – ami szállításaikkal kapcsolatos – nem volt fellelhetõ annak ellenére hogy ajánlatkérõ elõírta, hogy legalább egy olyan konkrét referencialevelet csatoljon ajánlattevõ, amely jelen közbeszerzés tárgyának szerzõdéses teljesítésére vonatkozik az ellenszolgáltatás összegének és a teljesítés idejének megjelölésével. Ez az ajánlatkérõi kívánalom azt jelentette, hogy önmagában nem elegendõ az ajánlattevõ, illetõleg az alvállalkozónak olyan tartalmú nyilatkozata, hogy hova, milyen megrendelõnek, milyen mennyiségben eszközölt szállítást a közbeszerzés tárgyával azonos termékekre vonatkozóan, hanem olyanfajta nyilatkozat becsatolását kérte, amelyet a korábbi megrendelõ bocsátott ki az elõbbiekben felsorolt ajánlatkérõi szempontok figyelembevételével. A kérelmezõ által hivatkozott Miskolci Likõrgyár Rt. által kiállított eladási adatok az ajánlatkérõi kívánalomnak azért nem felelnek meg, mert nem a megrendelõ, azaz a Peny-Market Kft. nyilatkozatát tartalmazta, hanem jelen közbeszerzési eljárás ajánlattevõjének alvállalkozója tette meg a referenciára vonatkozó nyilatkozatot. Az ajánlat átvizsgálását követõen nem volt fellelhetõ bármilyen más megrendelõ, ajánlattevõtõl vagy alvállalkozótól származó szállítás adataira vonatkozó nyilatkozat.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése rögzíti, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Az 52. § (2) bekezdése taxatíve felsorolja azokat az eseteket, amikor az ajánlatkérõnek meg kell állapítani az ajánlat érvénytelenségét. Ilyen ok az 52. § (2) bekezdés d) pontjában nevesített, mely szerint érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételnek.<br>
Ajánlatkérõ ajánlati felhívásában rögzítette a referencialevél becsatolását, és mivel a hiánypótlást követõen sem pótolta ezen hiányosságot kérelmezõ, így ajánlata valóban nem felelt meg az ajánlati felhívás követelményeinek.<br>
A fentebb említett <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése rendelkezése értelmében az ajánlatkérõnek nem kötelessége az ajánlatok felbontásakor azonnal dönteni az ajánlatok érvényességérõl, ezt megteheti az eljárást lezáró döntés meghozataláig.<br>
A Döntõbizottság rendelkezésére bocsátott iratokban csatolásra került az ajánlatok bontásáról készült jegyzõkönyv, amely jegyzõkönyv tartalmazta azokat a lényeges tartalmi elemeket, amelyeket a törvény kötelezõen elõírt. Továbbá csatolásra került az eredményhirdetésrõl szóló jegyzõkönyv, amely ugyancsak tartalmazta azokat a követelményeket, amit a törvény kötelezõen rögzít.<br>
A közbeszerzési törvény valóban nem tartalmaz arra vonatkozóan elõírást, hogy a hiánypótlás keretében történõ ajánlatkérõi, illetõleg ajánlattevõi aktusokat rögzíteni kellene, csupán azt szabályozza a törvény 43. § (4) bekezdése, hogy az ajánlatkérõ egy ízben az összes ajánlattevõ számára azonos feltételekkel, legfeljebb 10 napos határidõ biztosításával kérheti a hiányok pótlását. Az ajánlatkérõ ezen törvényi kötelezettségének eleget tett, minden ajánlattevõt egyidejûleg hiánypótlásra hívott fel a hiányok megjelölésére figyelemmel.<br>
A Döntõbizottság az ajánlatok érvényessége vizsgálatakor megvizsgálta nyertes ajánlattevõ ajánlatát és e szempontból különösen azt, hogy az ajánlata tartalmazott-e részajánlatot az ajánlati felhívás tiltása ellenére, avagy alternatív ajánlatot nyújtott-e be. Nyertes ajánlatának 3. oldalán lelhetõ fel az ezzel kapcsolatos ajánlattevõi nyilatkozat, nevezetesen megajánl alacsony szénsavval dúsított mathias aqua 1 literes kiszerelésû, valamint mathias aqua 2 literes kiszerelésû ásványvizet, illetõleg ugyanilyen kiszerelésben és mennyiségben magas szénsavtartalmú elõbbi megnevezésû ásványvizet. Mindkét féle ásványvíz külön-külön teljes egészében lefedi az ajánlatkérõi kívánalomnak megfelelõ beszerzési mennyiséget. A két ajánlat kétváltozatú (alternatív) ajánlatnak felel meg, melybõl ajánlatkérõ választhat az általa szándékozott beszerzésnek megfelelõ ajánlatot.<br>
A Döntõbizottság mellõzte a kérelmezõ által indítványozott tanúk meghallgatását, azt nem tartotta szükségesnek a tényállás tisztázása érdekében, hiszen a Döntõbizottság rendelkezésére állt iratok, különös tekintettel a beérkezett ajánlatokra, elegendõ adatot biztosítottak a jogorvoslati kérelem elbírálásához. A tanúktól az ügy kedvezõbb megítéléséhez szükséges további információ adása nem volt várható.<br>
A fentiekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant, elutasította. A felmerült költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 15.<br>
<br>
Dr. Deli Betty s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>