<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4842)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.272/10/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a HM Beruházási és Ingatlanfejlesztési Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a HM Beruházási és Ingatlanfejlesztési Iroda (1055 Budapest, Balaton u. 7–11. nevében eljáró KORÁLBER Kft. (1134 Budapest, Róbert Károly krt. 42–44., a továbbiakban: ajánlatkérõ) "kiviteli terv készítése az MH Balatonfüredi Kardiológiai Rehabilitációs Intézet NM 21/1998. (VI. 8.) rendelet szerint szabályozott építési minimumfeltételek kialakítására" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés b) pontját, valamint a 71. § (2) bekezdését, ezért ajánlatkérõ közbeszerzési eljárást lezáró és azt megelõzõ döntéseit az ajánlati felhívásra is kiterjedõen megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az egészségügyi szolgáltatást nyújtó intézmények mûködésének szakmai (tárgyi, személyi és orvos-szakmai) minimumfeltételeit 1996. óta népjóléti miniszteri rendeletek szabályozzák, melyek értelmében a feltételeket 2005-ig kell teljesíteni, ellenkezõ esetben az intézmények mûködése bizonytalanná válik. A jogszabályok vonatkoznak a honvéd egészségügyi intézményekre is, köztük a Balatonfüredi Kardiológiai Rehabilitációs Intézetre.<br>
A honvédelmi tárca az összes érintett intézményre programot dolgozott ki, mely 1999. és 2001. között tervpályázatok lebonyolítását, engedélyezési tervdokumentációk, illetve kiviteli tervdokumentációk elkészítését tartalmazta. A Balatonfüredi Kardiológiai és Rehabilitációs Intézetet illetõen elõbb az intézmény megszüntetésének szándéka merült fel, majd a NATO-haderõ-fejlesztési javaslatokkal összhangban a 2322/1999. (XII. 7.) Korm. határozat II/9. pontja értelmében az intézet megmaradásának lehetõsége vetõdött fel. A végleges döntéshez – a honvédelmi miniszter feladataként – az intézet átalakításáról vizsgálat, majd tájékoztató készítését kérte a kormány.<br>
Ajánlatkérõ jogelõdje (a HM Infrastrukturális Fõosztály) 2000. március 29-én megbízta a KORÁLBER Kft.-t a Balatonfüredi Kardiológiai Rehabilitációs Intézetre vonatkozó megvalósíthatósági tanulmányterv és építési engedélyterv elkészíttetésével. A KORÁLBER Kft. három társaságtól kért ajánlatot a tervezési munkákra, melyek az alábbiak: ÉPTI Kft., AAA. Invest Kft., Eligro Kft.<br>
Mindhárman tettek ajánlatot, közülük az ÉPTI Kft. ajánlatát fogadták el. Az elkészült tervdokumentációt 2000 végén benyújtották az építésügyi hatóságnak engedélyezésre.<br>
A Magyar Köztársaság Nemzetbiztonsági Kabinete 2001. január 30-án és február 8-án tárgyalta a honvéd egészségügyi intézményekkel kapcsolatos elõterjesztést és döntött a Balatonfüredi Kardiológiai Rehabilitációs Intézet megmaradásáról.<br>
Ajánlatkérõ 2001. március 14-én adott megbízást a KORÁLBER Kft.-nek a további tervezési feladat, azaz a kiviteli tervdokumentáció elkészíttetésére. A kiviteli terv alapjaként a már korábban elkészült építési engedélyezési tervet jelölte meg, amellyel összefüggésben felmerült a korábbi tervezõ (ÉPTI Kft.) szerzõi jogi védelme. Ez utóbbi körülmény miatt a KORÁLBER Kft. állásfoglalást kért a Magyar Építész Kamarától, a Budapesti Mérnöki Kamarától és a Közbeszerzések Tanácsa Fõtitkárától. Az állásfoglalások megerõsítették azt a tényt, hogy a szerzõi jogok védelmére tekintettel, a közbeszerzési törvény szabályait betartva kell a várhatóan szolgáltatási értékhatár fölötti beszerzésre a megfelelõ eljárásfajtát alkalmazni. Ilyen elõzményeket követõen döntött ajánlatkérõ a hirdetmény közzététele nélküli tárgyalásos eljárásfajtáról, konkrétan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont szerinti eljárásról.<br>
A lebonyolító 2001. április 2-án küldte meg ajánlati felhívását a korábbi eljárásban részt vevõ három ajánlattevõnek. Eszerint a beszerzés tárgya a kiviteli tervek elkészítése az építési engedélyezési terv alapján, amelyet jelen közbeszerzési eljárás dokumentációjának kell tekinteni, ezt nem kapták meg az ajánlattevõk, hanem az ajánlattételi idõszakban a betekintés biztosított volt számukra.<br>
Az ajánlati felhívás III. pontja a következõ volt:<br>
"Megbízónk kikötötte, hogy az engedélyterv mûszaki tartalmától és kapacitásadataitól a kiviteli tervben nem lehet eltérni, ezért a nyertes tervezõnek az engedélyterv készítõjével a kapcsolatot fel kell venni."<br>
Az ajánlati felhívás nem tartalmazta az ajánlattevõk pénzügyi, gazdasági és mûszaki alkalmasságával, az ajánlatok elbírálásával, az eljárás menetével kapcsolatos további kötelezõen megadandó feltételeket és egyidejûleg a Döntõbizottság elnökének tájékoztatása sem történt meg, erre csak 2001. április 12-én került sor, amikor az eljárást lezáró döntést ajánlatkérõ meghozta.<br>
2001. április 6-án és 2001. április 9-én tárgyalásokra került sor külön-külön az ajánlattevõkkel. Az egyeztetésekrõl készült jegyzõkönyvek rögzítik, hogy a résztvevõk megtették ajánlatukat, valamint a végleges árban is itt állapodtak meg a felek.<br>
Az Eligro Kft. és az AAA. Invest Kft. az árajánlatát arra tekintettel határozta meg, hogy az engedélyezési terv készítõjével még meg kell állapodniuk, vagy bevonják õt a munkába, vagy megvásárolják a szerzõi jogok által védett szellemi termékét.<br>
Ajánlatkérõ bizottsága 2001. április 11-én értékelte az ajánlatokat és kizárólag az ajánlati árra tekintettel javasolta a döntéshozónak az ÉPTI Kft. ajánlatának elfogadását. A döntéshozó a javaslatot elfogadva 2001. április 12-én döntött.<br>
Ajánlatkérõ a szerzõdést a nyertes ajánlattevõvel nem kötötte meg, az eredményt nem hirdette ki nyilvánosan.<br>
Az ajánlatkérõ a Döntõbizottság elnökét 2001. április 12-én tájékoztatta arról, hogy hirdetmény közzététele nélküli tárgyalásos közbeszerzési eljárást indított, illetve folytatott le. A Döntõbizottság elnöke részére megküldött tájékoztató csupán az ajánlatkérõ nevét, a beszerzés tárgyát, az ajánlattételre felkért szervezeteket és az eljárásfajta választásának jogcímét tartalmazta.<br>
A Döntõbizottság elnöke 2001. április 27-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a megküldött iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ezért indítványozta az eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében, illetõleg tárgyaláson tett nyilatkozatában elõadta, hogy álláspontja szerint jogszerûen alapította eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára. Az Épti Kft. által készített engedélyezési terv az Épti Kft. szellemi termékének minõsül és szerzõi jogvédelem alatt áll. Kérte a jogorvoslati eljárás megszüntetését.<br>
A Döntõbizottság megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította. E törvényhely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Döntõbizottság vizsgálata, hogy jelen közbeszerzési eljárásban ezen feltételek megvalósultak-e.<br>
E törvényhely akkor alkalmazható ugyanis, ha kizárólag egy meghatározott személy vagy szervezet képes a beszerzés tárgyának teljesítésére mûszaki-technikai sajátosságok, illetõleg kizárólagos jogok védelme miatt.<br>
Ajánlatkérõ fenti törvényhelyre alapított eljárását a kizárólagos jogok fennállására alapította, arra hivatkozással, hogy az elõkészítõ tervezési munkát az Épti Kft. készítette el.<br>
A Döntõbizottság részére az Épti Kft.-vel e tárgyban kötött és becsatolt szerzõdés 5. pontjából az alábbiak állapíthatók meg:<br>
"Jelen szerzõdés szerint készített dokumentáció, az 1969. évi III. törvénynek és ennek végrehajtására kiadott 9/1969. (XII. 29.) MM. sz. rendeletnek megfelelõen szerzõi jogi védelem hatálya alá tartozik. Ennek alapján Megbízó tudomásul veszi, hogy a dokumentáció a Tervezõ hozzájárulása nélkül a szerzõdéstõl eltérõ más célra nem használható, tovább nem adható, ismételten fel nem használható, továbbtervezéshez a Tervezõ hozzájárulása szükséges. A Tervezõ kijelenti, hogy dokumentáció saját szellemi terméke és más személyek, vagy szervezetek jogait nem sérti."<br>
A fenti kikötésbõl csupán az következik, hogy a dokumentáció a tervezõ hozzájárulása nélkül a szerzõdéstõl eltérõ más célra nem használható fel, a továbbtervezéshez a tervezõ hozzájárulása szükséges.<br>
Ajánlatkérõ a kibocsátott ajánlati felhívásában erre a kikötésre utalt is, felhívta ajánlattevõk figyelmét, hogy ajánlataikat erre tekintettel készítsék el.<br>
A fenti kikötés a kizárólagos jog fennállását nem alapozza meg, hiszen az elkészített dokumentáció alapján bármely kiviteli terv készítésével foglalkozó cég képes a kiviteli terv elkészítésére, csupán az elkészítéséhez elõzetesen szükséges beszerezni a tervezõ hozzájárulását. Ajánlatkérõ maga is így értelmezte ezt a tervezõi kikötést, hiszen több ajánlattevõt hívott fel ajánlattételre, akiket egyúttal tájékoztatott is a fenti körülményrõl. Az erre vonatkozó elõírását figyelembe véve egy nyílt közbeszerzési eljárásban is kérhetett volna ajánlatokat.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontban foglalt feltételek nem állnak fenn, ezért ajánlatkérõ jogsértõ módon alapította közbeszerzési eljárását a fenti törvényhelyre.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
Ajánlatkérõ fenti jogszabályhelyet megsértette akkor, amikor a Döntõbizottság elnökét nem az eljárás megindításakor, hanem a közbeszerzési eljárást lezáró döntése meghozatalakor tájékoztatta.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a Kbt. 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét; megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját.<br>
A 9. számú melléklet:<br>
<br>
2. d) A szerzõdés meghatározása, aminek megkötése érdekében tárgyalni kívánnak;<br>
<br>
3. a) A beszerzés tárgya és mennyisége;<br>
b) A teljesítés helye;<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot;<br>
d) A részajánlat tételének szempontja;<br>
<br>
4. A teljesítés határideje, vagy a szerzõdés idõtartama;<br>
<br>
8. A résztvevõk pénzügyi, gazdasági és mûszaki alkalmassága igazolására kért adatok és tények;<br>
<br>
9. a) A részvételre jelentkezõk alkalmassága elbírálásának szempontjai;<br>
c) Az ajánlatok elbírálásának szempontja;<br>
<br>
11. Annak meghatározása, hogy lehet-e több változatú ajánlatot tenni.<br>
Ajánlatkérõ ajánlati felhívása a fent felsorolt adatokból csupán az ajánlatkérõ nevét, címét, ajánlattételre felkértek nevét, címét és a beszerzés tárgyát tartalmazta kiegészítve az eljárásfajta választásának indokával.<br>
A Döntõbizottság, tekintettel a választott eljárásfajta jogalapja hiányának megállapítására, az ajánlati felhívás jogszerûtlensége miatti jogsértés megállapítását mellõzte.<br>
Ajánlatkérõ nyilatkozott, hogy a jogorvoslati eljárás befejezéséig a szerzõdést a nyertes ajánlattevõvel nem köti meg.<br>
A Döntõbizottság erre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján ajánlatkérõ közbeszerzési eljárást lezáró és azt megelõzõ döntéseit az ajánlati felhívásra is kiterjedõen megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 23.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>