<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4840)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.233/9/2001.<br>
<br>
Tárgy: az Interauditor Neuer+Henzl Kft. jogorvoslati kérelme az LRI ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Interauditor Neuer+Henzl Tanácsadó Kft. (1025 Budapest, Ferenchegyi lépcsõ 3., képv.: dr. Gotvai István ügyvéd 1053 Budapest, Veres Pálné u. 10., továbbiakban: kérelmezõ) által a Légiforgalmi és Repülõtéri Igazgatóság (1675 Budapest, Ferihegy Pf. 53, a továbbiakban: ajánlatkérõ) "az LRI meghatározott vagyoni körének vagyonértékelése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 9-én hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. Az eljárásfajta választásának indokaként elõadta, hogy a KöViM-tõl feladatul kapta az LRI szétválasztását két szervezetre, a légiirányítási feladatokat ellátó költségvetési szervre és a Ferihegy repülõteret üzemeltetõ részvénytársaságra. Az átszervezés határideje 2001. június 30. volt. A feladat ellátásának elõfeltétele volt az eszközállomány szétválasztása és a részvénytársasághoz kerülõ vagyoni kör vagyonértékelése. A vagyoni kör szétválasztását követõen kerülhetett sor a vagyonértékelõ tevékenység meghatározására, amely a közbeszerzési eljárás megindításának alapját képezte.<br>
Ajánlatkérõ az ajánlati felhívás 11. pontjában meghatározta az ajánlattevõk alkalmasságára kért adatok és tények körét az alábbiak szerint:<br>
"Pénzügyi és gazdasági alkalmasság igazolása mind az ajánlattevõre, mind a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan az alábbiak szerint:<br>
I. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerinti, a szerzõdés teljesítéséhez szükséges pénzügyi és gazdasági alkalmasságot igazoló, pénzintézettõl származó nyilatkozat az alábbiak szerint:<br>
– mióta vezeti az ajánlattevõ a bankszámláját?<br>
– az ajánlattevõ fizetési kötelezettségének pontosan eleget tesz-e?<br>
– számláján sorban állás volt-e, és utoljára mikor?<br>
II. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja szerint az elõzõ két év auditált mérlege és eredménykimutatása.<br>
III. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pont szerint az elõzõ két év teljes forgalmáról és ugyanezen idõszakban a közbeszerzés tárgyával azonos tevékenységbõl származó forgalomról szóló nyilatkozat.<br>
IV. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c), g) pontjaiban felsoroltak.<br>
V. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) és (8) bekezdéseiben meghatározott nyilatkozatok és igazolások.<br>
VI. 60 napnál nem régebbi cégkivonat.<br>
Ajánlatkérõ ezen ponton belül meghatározta az ajánlattevõk szerzõdés teljesítésére alkalmatlanná minõsítés szempontjait is.<br>
Az ajánlattételi határidõre, 2001. március 22. napjára kérelmezõ, ERNST & YOUNG Kft., Audit Rt., PRICEWATERHOUSE COOPERS Kft. tett ajánlatot.<br>
Ajánlatkérõ a tárgyalásokat követõen 2001. március 23. napján kihirdette az eljárás eredményét, amely szerint kizárólag az ERNST & YOUNG Kft. tett érvényes ajánlatot, így az eljárásnyertes õ lett. Kérelmezõ, Audit Rt., PRICEWATERHOUSE COOPERS Kft. ajánlatát érvénytelennek minõsítette ajánlatkérõ.<br>
Kérelmezõ 2001. április 13. napján jogorvoslati kérelmet nyújtott be a Döntõbizottsághoz. Sérelmezte ajánlatkérõ eljárást lezáró döntését, melyben ajánlatát érvénytelennek minõsítette. Álláspontja szerint ajánlatkérõ tévesen minõsítette ajánlatát érvénytelennek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja, 44. § (2) bekezdés c) pontja és a Kbt. 59. § (2)–(5) bekezdés szerinti nyilatkozatok hiánya miatt. Elõadta, hogy ajánlata mind a referencialistát, mind a forgalomra vonatkozó nyilatkozatot tartalmazta, a Kbt. 59. § (2)–(5) bekezdésre való hivatkozás pedig azon okból téves, mert ezen jogszabályhely ajánlatkérõre ró kötelezettséget és nem ajánlattevõre.<br>
Elõadta továbbá, hogy a jogsértésrõl 2001. március 30. napján kézhez vett "összegzés az eljárásról" elnevezésû dokumentumból értesült, mivel ajánlatkérõ az eredményhirdetésen nem közölte az érvénytelenné nyilvánítás indokait, arról csak az összegzésbõl szerzett tudomást, így a jogsértésrõl való tudomásszerzés idõpontja ezen nap volt.<br>
Kérelmezõ tárgyaláson elõadta, hogy álláspontja szerint megállapított hiányosságok vonatkozásában lehetõséget kellett volna biztosítania ajánlatkérõnek a hiánypótlásra, hiszen ez egy tárgyalásos eljárás, és a tárgyalások során ezen hiányosságokat pótolni tudta volna.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ döntését, és kötelezze a jogsértõt az eljárási díj és a költségek viselésére.<br>
Ajánlatkérõ érdemi észrevételében kérte, hogy a Döntõbizottság a jogorvoslati kérelmet utasítsa el, mivel a kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglaltak szerint elkésett. Ugyanis az eredményhirdetésre 2001. március 23. napján került sor, ahol kérelmezõ tudomást szerzett arról, hogy ajánlata érvénytelen, hiszen a jelenléti ív tanúsága szerint kérelmezõ képviselõje ezen jelen volt. A kérelem benyújtására 15 napon belül ezen idõponttól lett volna lehetõsége. Ajánlatkérõ tárgyaláson nyilatkozott, hogy az eredményhirdetésen az érvénytelenség indokai is közölve lettek, azonban mivel a jegyzõkönyv nem szó szerinti, így a jegyzõkönyvbe már csak a tény rögzítésére került sor, hogy az ajánlat érvénytelen.<br>
Egyéb érdekeltek érdemi észrevételt az ügyben nem tettek.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A Döntõbizottság elsõsorban megvizsgálta, hogy a kérelmezõ kérelmét határidõben terjesztette-e elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. Ezen határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A fenti rendelkezésben hivatkozott 5. számú melléklet tartalmazza az érvénytelen ajánlatok megjelölését és azok indokainak ismertetését is, így ajánlatkérõnek az eredményhirdetéskor nem elegendõ pusztán az érvénytelenség tényét közölnie, hanem azok indokait is ismertetnie kell ajánlattevõkkel.<br>
A Döntõbizottság a feleknek az eredményhirdetésen elhangzottakra tett eltérõ nyilatkozataikra tekintettel a rendelkezésre álló eredményhirdetési jegyzõkönyvben foglaltakat vette alapul, mely azt támasztotta alá, hogy az eredményhirdetésen nem került sor a érvénytelenség indokainak ismertetésére, így kérelmezõ errõl csak a postán megküldött összegzésbõl szerzett tudomást 2001. március 30-án, így jogorvoslati kérelmét ezen idõponttól számított 15 napon belül, határidõben nyújtotta be.<br>
Ezt követõen a Döntõbizottság megvizsgálta, hogy ajánlatkérõ döntése a kérelmezõ érvénytelensége vonatkozásában megfelel-e a felhívásában foglaltaknak és a törvény szabályainak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése alapján a tárgyalásos eljárásban nem alkalmazhatóak az elõminõsítési eljárás szabályai. E törvénynek a nyílt közbeszerzési eljárás lefolytatására vonatkozó egyéb rendelkezéseit a (4)–(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Ajánlatkérõ az ajánlati felhívásban elõírta, hogy ajánlattevõnek csatolnia kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja, valamint a 44. § (2) bekezdés a) pontja szerinti nyilatkozatokat, azaz az alábbiakra:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján ajánlatkérõnek a pénzügyi és gazdasági alkalmasságát az elõzõ két év teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával kellett igazolnia, valamint a Kbt. 44. § (2) bekezdés a) pontja alapján a mûszaki alkalmasságát az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével) kellett igazolnia.<br>
A fentieken túl ajánlatkérõ az ajánlati dokumentációban (12/25 old.) elõírta, hogy ajánlattevõnek nyilatkoznia kell a hazai beszállítás arányáról a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdéseiben foglaltak érvényesítése érdekében.<br>
Kérelmezõ ajánlatában nem az ajánlati felhívásban elõírt módon ismertette a referenciáit, mivel nem ismertette az ellenszolgáltatás összegét és a teljesítés idejét, így az nem felel meg a felhívásban foglaltaknak, mely a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlat érvénytelenségét önmagában is maga után vonja.<br>
Kérelmezõ ajánlatában a fentieken túl azonban az elõzõ két évre vonatkozó forgalomról – és ezen belül a ugyanezen idõszakban a közbeszerzés tárgyának forgalmáról – szóló nyilatkozatot sem megfelelõen adta meg, mivel a közbeszerzés tárgyára vonatkozó forgalomra csak 2000. év vonatkozásában nyilatkozott, így ezen érvénytelenségi ok is helytállóan került ajánlatkérõ által meghatározásra, és erre tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenség megállapítására.<br>
A Döntõbizottság megállapította továbbá, hogy kérelmezõ ajánlata nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésének érvényesítése céljából az ajánlati dokumentáció 12/25. oldalán kért nyilatkozatokat sem a hazai beszállítók százalékos arányáról. Elfogadjuk, hogy a jelen beszerzés tárgyára tekintettel a fenti tartalmú nyilatkozatot adni értelmetlen lett volna, hiszen hazai beszállítás nem történik, nem változtat azon, hogy kérelmezõ nem az ajánlati felhívásnak megfelelõ tartalmú ajánlatot tett, így ajánlata érvénytelen. Érvénytelen ajánlat pedig a fentebb már idézett Kbt. 53. § (2) bekezdése alapján az eljárás további szakaszában nem vehet részt, így ajánlatkérõ kérelmezõ ajánlatának érvénytelensége körében döntése jogszerû volt.<br>
Nem sértette meg ajánlatkérõ a Kbt. rendelkezéseit azzal sem, hogy az ajánlat hiányaira tekintettel nem adott lehetõséget azok pótlására hiánypótlás keretében, a Kbt. 43. § (4) bekezdése alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A fenti rendelkezés alkalmazása nem kötelezettsége ajánlatkérõnek, csak lehetõség arra, hogy a meghatározott esetekben a hiányok pótlását biztosítsa, ez azonban ajánlatkérõ döntésén múlik.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 22.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>