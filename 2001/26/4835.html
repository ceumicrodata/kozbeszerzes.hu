<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4835)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.252/8/2001.<br>
<br>
Tárgy: a PROKTOR Építõipari Kft. jogorvoslati kérelme Budapest-Zugló Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A PROKTOR Építõipari Kft. (1141 Budapest, Álmos vezér u. 63., a továbbiakban: kérelmezõ) kérelmét, melyet Budapest-Zugló Önkormányzata Polgármesteri Hivatal (1145 Budapest, Pétervárad u. 2., képviseli: dr. Balla Miklós ügyvéd, 1068 Budapest, Benczúr u. 39/B., 1/2 em. 4., a továbbiakban: ajánlatkérõ) "a Polgármesteri Hivatal kezelésében lévõ út- és járdahálózat fenntartási munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. április 11-én ajánlati felhívást tett közzé a Közbeszerzési Értesítõ 15. számában, nyílt eljárás megindítására (2470/2001) a rendelkezõ részben írt tárgyban. A felhívás szerint ajánlatkérõ többváltozatú, illetve részajánlatot nem fogadott el.<br>
A részletes elõírásait dokumentációba foglalta.<br>
Az ajánlati felhívás 11. a) pontja szerint kérte az ajánlattevõk pénzügyi, gazdasági, mûszaki alkalmasságának igazolását.<br>
A felhívás 11. b) pontja az alábbiak szerint tartalmazta az ajánlattevõnek a szerzõdés teljesítésére alkalmatlanná minõsítésének szempontjait:<br>
Pénzügyi, gazdasági alkalmatlanság:<br>
– a benyújtott mérlegek alapján a három egymást követõ év bármelyikének gazdasági eredménye veszteséges,<br>
– a gazdálkodó szervezet fizetésképtelen volt az elmúlt három év bármelyikében, vagy az elmúlt egy évben sorban állás volt a számláján.<br>
Mûszaki alkalmatlanság:<br>
– az elõzõ, legfeljebb három évben nem végzett a közbeszerzés tárgyával azonos munkát, a felsorolt munkák között nincs legalább egy, melynek értéke a bruttó 100 M Ft-ot eléri,<br>
– nem rendelkezik a fenntartási munkákhoz szükséges megfelelõ gépparkkal,<br>
– nem rendelkezik ISO-minõsítéssel.<br>
Ajánlatkérõ dokumentációt is készített, mely a már fent ismertetett elõírásokon túlmenõen részletesen tartalmazta a fenntartási munkák mûszaki tartalmát, úgymint kátyúzás, szegélymunkák, kapcsolódó munkák útpályában, kõ- és egyéb burkolatok, mechanikai stabilizáció, közmûszerelvények pótlása stb.<br>
Az egyes munkák mennyiségi adatait is meghatározta ajánlatkérõ a dokumentációban. A dokumentáció mellékletében adatlapot csatolt a referenciák ismertetése számára, amelyben a hivatkozott munka adatai közt a bruttó ellenszolgáltatás értékét is kérte megjelölni.<br>
Ajánlatkérõ konzultációt hirdetett a felhívás megjelenését követõ 21. napra és a 41. napon (2001. május 22-én) tervezi az ajánlatok bontását.<br>
2001. május 14-ig kilencen vásárolták meg a dokumentációt.<br>
Kérelmezõ 2001. április 19-én jogorvoslati kérelemmel fordult a Döntõbizottsághoz. Ebben kifogásolta, hogy ajánlatkérõ az alkalmatlanná minõsítés szempontjai között olyan feltételt írt elõ, melyet kérelmezõ teljesíteni nem tud, nevezetesen nincs olyan referenciája, mely éves szinten a 100 M Ft-os szerzõdést igazolná a beszerzés tárgya vonatkozásában. Álláspontja szerint ajánlatkérõ a kifogásolt alkalmatlanná nyilvánítási szemponttal sértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, mely szerint ajánlatkérõnek biztosítania kell az esélyegyenlõséget az ajánlattevõk számára. Fentiekre tekintettel kéri, hogy a Döntõbizottság a jogorvoslati eljárás során lefolytatott vizsgálat alapján, indokolt esetben a kiírót kötelezze új ajánlati felhívás közzétételére, amely biztosítja az ajánlattevõk esélyegyenlõségét.<br>
Kérelmében elõadta azt is, hogy a kifogásolt pályázati felhívás többi feltételeinek meg tud felelni, mivel már több olyan pályázatot megnyert a felhívás szerinti tárgyban, ahol a megrendelõk megelégedésére teljesített. Bruttó 100 M Ft-os szerzõdést viszont nem nyert el, aminek következtében ajánlatkérõ a kérelmezõt alkalmatlanná minõsítené az ajánlatának benyújtása esetén.<br>
Kérelmét a tárgyaláson változatlanul fenntartva elõadta azt is, hogy versenyképességüket, illetve szervezettségüket bizonyítja, hogy évek óta részt vettek hasonló pályázatokon. Ismeretei szerint a legnagyobb ilyen mértékû beruházás az önkormányzatok részérõl, a Budapest, III. Kerület Önkormányzatának volt, ami éves szinten 70 M Ft-ot tett ki.<br>
Álláspontja szerint az önkormányzat kártérítési felelõssége a nem megfelelõ útkarbantartás következtében nincs összefüggésben a 100 M Ft-os referencia megkövetelésével. Elõadta azt is, hogy eszköz és létszámparkja megegyezik (esetenként meg is haladja) például a Strabag Kft., vagy a Swietelsky Kft. hasonló adataival, ezért ajánlattételre alkalmasnak minõsülhet. Álláspontja szerint a dokumentációt megvásárló kilenc pályázó nem valószínû, hogy hasonló szintû referenciát tud felmutatni önkormányzati útfelújítás és kátyúzás vonatkozásában.<br>
A Döntõbizottság a rendelkezésére álló iratok és dokumentumok alapján ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételében, melyet a tárgyaláson változatlanul fenntartott, kérte a megalapozatlan jogorvoslati kérelem elutasítását. Kérelme alátámasztására úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>helyes értelmezése szerint, az ajánlatkérõ az esélyegyenlõség biztosítása által emelt keretek között jogosult igényeihez, feladataihoz igazodóan, a beszerzés tárgyával kapcsolatos mûszaki követelményeit meghatározni és e követelményekkel összefüggõ körülmények hiánya miatt az ajánlattevõt a szerzõdés teljesítésére alkalmatlanná minõsíteni. Ugyanezen törvényhely (5) bekezdése azt a korlátot állítja fel, hogy az alkalmatlanság kritériumait a közbeszerzés becsült értékére is tekintettel, legfeljebb a szerzõdés teljesítéséhez ténylegesen szükséges feltételek mértékéig lehet elõírni. Álláspontja szerint a szerzõdés teljesítésére való alkalmatlanság megállapításának az ajánlati felhívásban szereplõ kritériumai – közöttük a kérelmezõ által kifogásolt értékû referenciamunka igazolásának megkövetelése – nem ütköznek az esélyegyenlõség alapelvével és nem lépik túl a Kbt. 44. § (5) bekezdésében meghatározott mértéket. Ennek alátámasztására azt is nyilatkozta, hogy a közbeszerzés tárgyát képezõ fenntartási munka mennyisége jelentõs és nem egyenletesen oszlik meg az év során. A jellemzõen hóolvadást követõen, illetve a tél beálltát megelõzõ idõszakban koncentráltan jelentkezik a közutak fenntartási igénye, amelyet nagymértékben befolyásol az a körülmény is, hogy a kerületben – városszerkezeti elhelyezkedése miatt – rendkívül nagy az átmenõ forgalom.<br>
A megkövetelt referencia értékének többszörösére értékelt munka elvégzése nagyfokú szervezettséget, mûszaki felkészültséget és gyakorlottságot, a változó feladatokhoz gyorsan átcsoportosítható alkalmazotti létszámot igényel.<br>
Az ajánlattevõ az elõírt volumenû referenciamunka sikeres elvégzésével igazolhatja, hogy a közbeszerzés tárgyát képezõ munka elvégzésére is képes, rendelkezik az ehhez szükséges feltételekkel. Véleménye szerint az önkormányzatokat kártérítési felelõsség terheli a közutak állapotával kapcsolatosan, nevezetesen ha azok nem megfelelõek, akkor az ebbõl eredõ rendkívüli események kapcsán a felelõsség az önkormányzatot terheli. Erre tekintettel kívántak megfelelõ referenciával rendelkezõ ajánlattevõket ajánlattételre felhívni. A tárgyaláson Döntõbizottság kérdésére azt is nyilatkozta, hogy a tárgyi közbeszerzési eljárás keretében négy évre kívánnak szerzõdést kötni a késõbbiekben nyertes ajánlattevõvel.<br>
A tárgyaláson elõadta azt is, hogy a jogorvoslati kérelem benyújtását követõen további három cég vásárolta meg a dokumentációt, így összesen kilenc potenciális ajánlattevõ várható a közbeszerzési eljárás során. Kilenc ajánlattevõ közül bárki akár 1 db olyan 100 M Ft-os teljesítést referenciával igazol, amely akár több évre is vonatkozik, akkor azt nem fogják alkalmatlannak minõsíteni emiatt. A késõbbi szerzõdéskötés kapcsán felmerülõ feladatok során lehetnek olyan azonnali feladatok is, amelyhez megfelelõ mozgékonyságra van szüksége egy nagyobb ajánlattevõnek. Ez a körülmény is indokolta az alkalmassági követelményeket.<br>
Kérelmezõ tárgyaláson felvetett aggályaival kapcsolatosan elõadta, hogy 2001. május 22-én van az ajánlattételi határidõ és majd csak ezt követõen állapítható meg, hogy az ajánlattételre jelentkezõ cégek közül ki felel meg elvárásoknak, így a kérelmezõ által felvetett aggály csak fikció.<br>
Az ügyben érdekelt felek a jogorvoslati eljárás során érdemi észrevételt nem tettek a szabályszerû értesítés ellenére.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítani kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdései határozzák meg az ajánlattevõ szerzõdés teljesítésére való alkalmasságának lehetséges igazolási módjait.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) valamint (5) bekezdése az alábbi rendelkezéseket tartalmazza:<br>
(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
(5) Az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság a fenti rendelkezéseket is figyelembe véve arra az álláspontra jutott, hogy ajánlatkérõ, amikor meghatározta az ajánlati felhívásában az alkalmatlanná nyilvánítás szempontjait, akkor e szabályoktól nem tért el és a becsült értékére figyelemmel a szerzõdés teljesítéséhez ténylegesen szükséges feltételek mértékéig határozta meg az alkalmatlanná nyilvánítás kérelmezõ által kifogásolt kritériumait.<br>
A Döntõbizottság kérelmezõ által sem vitatottan megállapította az ajánlatkérõ nyilatkozata alapján, hogy e szerzõdést az ajánlatkérõ a tárgyban négy évre kívánja kötni, így a megkívánt 100 M Ft-os referencia nem tekinthetõ a becsült értékhez viszonyítottan túlzott mértékûnek, így nem sérült sem a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelve, és a Kbt. 44. § (4) vagy (5) bekezdése sem.<br>
A Döntõbizottság álláspontja szerint ajánlatkérõ az alkalmatlansági szempont meghatározásánál a közbeszerzés tárgyára és értékére korlátozta elõírásait a tekintetben is, hogy joggal vette figyelembe a beszerzés volumenénél a négy évre szóló szerzõdés összértékét, valamint azt is, hogy a fenntartási munkák állandó készenléti állapotot kívánnak meg a jövõbeni szerzõdõ féltõl. Mindezek a körülmények indokolják, hogy a szerzõdés teljesítésére alkalmasnak olyan ajánlattevõket tekintsen, akik – esetlegesen több évre kiterjedõ szerzõdésbõl is – a referenciamunkáknál 100 M Ft bruttó értéket meghaladó sikeres korábbi teljesítéseket tudnak felmutatni.<br>
A Döntõbizottság álláspontja szerint a kérelmezõ által vélelmezett azon tény, hogy a megkívánt referenciával a közbeszerzés tárgyában ajánlattevõk nem jelentkeznek, a dokumentációt megvásároltak létszámára tekintettel sem állapítható meg.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 15.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>