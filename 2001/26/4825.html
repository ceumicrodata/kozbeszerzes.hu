<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4825)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.189/10/2001.<br>
<br>
Tárgy: a MERKBAU Kereskedelmi és Építõipari Kft. jogorvoslati kérelme a Dél-alföldi Õszibaracktermesztõk Értékesítõ, Beszerzõ és Szolgáltató Szövetkezete közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MERKBAU Kereskedelmi és Építõipari Kft. (6400 Kiskunhalas, Jókai u. 81–83., képviseli: dr. Hadházi Mónika ügyvéd, 6400 Kiskunhalas, Kossuth L. út 2., a továbbiakban: kérelmezõ) jogorvoslati kérelmét, amelyet a Dél-alföldi Õszibaracktermesztõk Értékesítõ, Beszerzõ és Szolgáltató Szövetkezete (6792 Zsombó, Szatymazi út 6–10., képviseli: dr. Major Mária ügyvéd, Gyömbér–Major Ügyvédi Iroda, 6721 Szeged, Vidra út 3. fsz. 1., a továbbiakban: ajánlatkérõ) Szeged külterület 0527/30 hrsz. ingatlanon nyitott térbefedés és hûtõkamra építése 1300 m2 bruttó alapterületen tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó hirdetményét a Közbeszerzési Értesítõ 2001. január 24-i 4. számában jelentette meg, amelyben vállalkozási szerzõdés keretében a Szeged külterületén lévõ ingatlanon nyitott térbefedésre és hûtõkamra építésére kért be árajánlatokat. Ajánlatkérõ a Földmûvelésügyi Minisztériumtól és a Területfejlesztési Tanácstól céltámogatást kapott a beruházás megvalósítására, ezáltal a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>d) pontja szerinti szervezetnek minõsül, és a Kbt. hatálya alá tartozó szervezet. A közbeszerzési eljárás lebonyolításában közremûködött a Gyömbér–Major Ügyvédi Iroda, amely a dokumentációt az ajánlattevõk rendelkezésére bocsátotta. A dokumentációban került meghatározásra a beszerzés tárgya és mennyisége, valamint az ajánlattétel formai és tartalmi követelményei. Az ajánlatkérõ meghatározta az ajánlati felhívásban az ajánlattevõk alkalmatlanná minõsítésének szempontjai közül a 4. francia bekezdésében a felhívás 11. b) pontjában, hogy alkalmatlannak minõsíti azt az ajánlattevõt, aki a saját és teljesítésbe bevonandó mûszaki vagy gazdasági egység minõségbiztosításának – bármely nemzeti rendszerben akkreditált – tanúsító általi tanúsítással nem rendelkezik. Ajánlatkérõ csak teljes körû ajánlatot fogadott el a közbeszerzési eljárásban, és a többváltozatú ajánlattétel lehetõségét is kizárta. Az ajánlati felhívás 13. a) pontjában határozta meg az ajánlatok elbírálásának fõ szempontját, amely az összességében legelõnyösebb ajánlat volt, az alábbi részszempontok és súlyszámok figyelembevétele mellett:<br>
– a vállalási ár	súlyszáma 2<br>
– vállalt kötbér értéke	súlyszáma 2<br>
– szavatossági garanciális feltételek	súlyszáma 2<br>
– kedvezõ fizetési feltételek	súlyszáma 4<br>
A részszempontokra adható pontszám 1–10 pontig terjedt.<br>
Az ajánlattételi idõszakban 2001. február 7-én helyszíni konzultációra is sor került, ahol az ajánlattevõk az ajánlattétel körében a dokumentáció elõírásaival kapcsolatosan kérdéseket intézhettek az ajánlatkérõhöz. A kérdésekre az ajánlatkérõ – az ajánlattételi határidõ alatt minden ajánlattevõnek – a válaszát írásban megküldte.<br>
Az ajánlattételi határidõ 2001. március 6-a volt. Az ajánlattételi határidõig ajánlatot nyújtott be a kérelmezõ, a Thermo-Insel Kft., a Thermo-Gold Kft., a BAUSTAR Kft. és a Fémszerkezet Kft. Ajánlatkérõ már az ajánlatok bontásakor megállapította valamennyi ajánlat érvényességét és az ajánlattevõk alkalmasságát azután, hogy a hiánypótlást követõen a hiánypótlásban felmerült nyilatkozatokat és dokumentumokat valamennyi ajánlattevõ a kért határidõn belül megküldte az ajánlatkérõnek. Ezt követõen az ajánlatkérõ megvizsgálta az ajánlatokat a bírálati részszempontok szerint és a nyilvános eredményhirdetésen, amely 2001. március 19-én volt, a Thermo Gold Kft.-t hirdette ki a közbeszerzési eljárás nyertesének, összpontszáma 82 pont volt. Az összességében õt követõ második helyezett a kérelmezõ volt 70 pont összpontszámmal.<br>
Ajánlatkérõ és a Thermo-Gold Kft. a vállalkozási szerzõdést 2001. március 28-án megkötötte.<br>
Kérelmezõ jogorvoslati kérelmet nyújtott be a Döntõbizottsághoz az ajánlatkérõ döntését követõen. Jogorvoslati kérelmében kérte a Döntõbizottságot, hogy az ajánlatkérõ döntését semmisítse meg, állapítsa meg a jogsértést és a jogorvoslati eljárásban felmerült költségeinek viselésére kötelezze az ajánlatkérõt. Ideiglenes intézkedésként a szerzõdéskötés megtiltását indítványozta 2001. március 28-án benyújtott jogorvoslati kérelmében. Álláspontja szerint a közbeszerzési eljárásban õ tette a legelõnyösebb ajánlatot. A vállalási ár tekintetében elfogadta az ajánlatkérõ értékelését. A vállalt kötbér mértékénél ajánlatkérõ pontozását vitatta abból a szempontból, hogy a legmagasabb összegû kötbért vállaló ajánlattevõ és a Thermo-Gold Kft. is azonos pontszámot kapott, holott az õ kötbérvállalása is alacsonyabb volt, mint a legmagasabb kötbért vállaló ajánlattevõ vállalása. A harmadik részszempontban a szavatossági garanciális feltételek vállalásánál azt sérelmezte, hogy a Thermo-Gold Kft. irreálisan magas vállalást tett, amelyet az ajánlatkérõnek figyelembe kellett volna venni és a pontozásnál csak a jogszabályi vállalást kellett volna figyelembe venni. A kedvezõbb fizetési feltételek mint utolsó részszempontnál azt vitatta az ajánlatkérõ értékelésében, hogy a részszámlák száma nem volt külön bírálati szempontként megjelölve az ajánlati felhívásban, illetve a dokumentációban, így utólag az ajánlatkérõ nem hivatkozhatott arra, hogy a részszámlák száma alapvetõen meghatározta és befolyásolta a pontszámok megállapítását. Minél nagyobb volt a részszámlák száma, annál kedvezõbb pontszámra számíthatott az ajánlattevõ. Továbbá ugyanezen szemponton belül a fizetési határidõ vállalása megfelelt az ajánlati felhívásban foglaltaknak, míg a Thermo-Gold Kft. 90 napos fizetési határidõt vállalt és ezt az ajánlatkérõ kedvezõ pontszámmal értékelte, holott ezt nem tehette volna meg, ha figyelembe vesszük az ajánlati felhíváshoz való kötöttségét. Hivatkozott továbbá arra, hogy álláspontja szerint az ajánlatkérõnek a Thermo-Gold Kft. ajánla<br>
tát érvénytelennek kellett volna nyilvánítania, mivel minõségbiztosítási tanúsítvánnyal az ajánlattétel idõpontjában nem rendelkezett, csak egy igazolással, amelyet az audit cég állított ki az ajánlattevõ részére.<br>
A Döntõbizottság ideiglenes intézkedést nem alkalmazott, mivel a jogorvoslati kérelem benyújtásának idõpontjában az ajánlatkérõ a vállalkozási szerzõdést megkötötte az ajánlati felhívás alapján a nyertes Thermo-Gold Kft.-vel.<br>
Ajánlatkérõ érdemi ellenkérelmében a jogorvoslati kérelem elutasítását indítványozta. Álláspontja szerint a bírálati szempontok szerint az ajánlatok tartalmi elemeit figyelembe véve értékelte az ajánlatokat és matematikai arányosítással határozta meg a tartalmi elemekre figyelemmel az ajánlatok pontozását. A minõségbiztosítási tanúsítvány körében elõadta, hogy valamennyi ajánlattevõ esetében ezt a kérdéskört az alkalmatlanság megítélésére egységesen kezelte és vizsgálta, elfogadta a Thermo-Gold Kft. ajánlatában becsatolt, az auditálásra jogosult intézettõl azt az igazolást, amely igazolta, hogy sikeresen befejezõdött az audit a Thermo-Gold Kft.-nél. Valamennyi ajánlattevõnél, vagy a minõségbiztosítási tanúsítványt, vagy az igazolást fogadta el, így nem került sor e szempontból egyetlen ajánlat érvénytelenségének a megállapítására sem. A fizetési határidõ vonatkozásában hivatkozott az ajánlati felhívásában, mely szerint kedvezõbb fizetési határidõ vállalására is lehetõséget adott az ajánlattevõknek, így az nem minõsül jogsértésnek, hogy a kedvezõbb vállalást kedvezõbb pontszámmal is minõsítette. Maximálisan figyelembe vette azokat a vállalások közötti különbségeket, amelyek az ajánlatok tartalmi elemei körében megjelentek, és erre figyelemmel a pontszámok kialakítása is történt.<br>
A Döntõbizottság a beszerzett iratok és a tárgyaláson elhangzott nyilatkozatok alapján megállapította, hogy a jogorvoslati kérelem nem alapos.<br>
A Döntõbizottságnak elsõdlegesen abban a kérdésben kellett állást foglalnia, hogy érintette-e az ajánlatok érvénytelenségét, így többek között a nyertes Thermo-Gold Kft. ajánlatának érvénytelenségét az, hogy az ajánlatában a minõségtanúsítást kiállító intézmény hivatalos igazolása lelhetõ csak fel, amely igazolja a sikeres audit lefolytatását és helyettesíti a késõbb kiadandó minõségbiztosítási tanúsítványt. A Döntõbizottság e körben valamennyi ajánlattevõ ajánlatát megvizsgálva arra az álláspontra helyezkedett, hogy a verseny tisztaságának és az esélyegyenlõség figyelembevételével az ajánlatkérõ eljárása nem volt jogszerûtlen akkor, amikor figyelembe vette azoknál az ajánlattevõknél is az igazolásokat és elfogadta mint sikeres audittal rendelkezõ cégeket, akiknél ténylegesen a minõségbiztosítási tanúsítvány nem került csatolásra az ajánlatban, hanem csak az audit cégtõl egy nyilatkozat, illetve igazolás került becsatolásra. A Döntõbizottság a Thermo-Gold Kft. esetében nem állapította meg az ajánlat érvénytelenségét, mivel az auditálást végzõ cég hivatalos igazolása tartalmában helyettesítette a minõségbiztosítási tanúsítványt, mivel a minõségbiztosítási tanúsítvány kiállítása a sikeres audit lefolytatását követõen már csak egy formális adminisztratív lépés és az igazolás tartalmában megállapítható az, hogy a minõségbiztosítási rendszer kiépítésének, azok követelményeinek a Thermo-Gold Kft. felelt meg. Ezt követõen a Döntõbizottság megvizsgálta az ajánlatkérõ értékelését a részszempontokra és az ajánlatok tartalmi elemeire figyelemmel. Az elsõ részszempont a vállalási ár volt. E részszempontnál az ajánlatkérõ alkalmazta az ajánlatok tartalmi elemei közötti eltérésekre figyelemmel a pontszám kiosztását. E körben a kérelmezõ nem kifogásolta az ajánlatkérõ értékelését, így e körben a Döntõbizottság külön vizsgálatot nem folytatott le. A második részszempont a vállalt kötbér mértéke volt. Megállapítható, hogy az alábbi vállalásokat tették a kötbér tekintetében az ajánlattevõk. A kérelmezõ 1 200 000 Ft napi kötbérvál<br>
lalást tett, Thermo-Gold Kft. 1 902 701 Ft-ot, a Thermo-Insel Kft. 2 M Ft-ot. Ajánlatkérõ pontozási rendszere az alábbiakban került meghatározásra. A legalacsonyabb értékelési pontszámot ami 1 pont, a legalacsonyabb vállalt kötbér kapja, ez volt a Fémszerkezet Kft., a legmagasabb értékelési pontot, ami 10 pont, a legmagasabb vállalt kötbér kapja. A pontozás alapja pedig, hogy a legmagasabb és a legalacsonyabb vállalt kötbér különbségét 9 részre osztották, mely alapján 1 pont 211,111 E Ft-tal egyenértékû. A pontszámok ezt követõen az alábbiakban alakultak ki. A MERKBAU Kft. 6 pontot kapott, a Thermo-Gold Kft. 10 pontot, a Thermo-Insel Kft. szintén 10 pontot kapott. Ajánlatkérõ számításából adódóan megállapítható, hogy a Thermo-Gold Kft. és a Thermo-Insel Kft. között a kötbérvállalás összegében némi különbség van, de amennyiben figyelembe vesszük a saját maga által megállapított képlet alapján a pontozását, akkor ez a kis eltérés nem befolyásolta kerek pontszámban a pontszámbeli eltérést, tehát nem jogszerûtlen az ajánlatkérõnek a pontozása a vállalt kötbér tekintetében, ami a legjobb vállalás és a nyertes ajánlattevõ vállalása közötti minimális eltérést illeti. Ez a minimális eltérés nem volt olyan mértékû, amely pontszámbeli eltérést okozhatott volna a két ajánlati vállalás között. A Döntõbizottság álláspontja szerint az ajánlatkérõ által felállított képlet alapján az ajánlatkérõ által alkalmazott pontozás nem volt jogsértõ.<br>
A harmadik részszempont a szavatossági garanciális feltételek voltak. A kérelmezõ szavatossági vállalása a következõ volt: építmény alapozására, szerkezetére 10 évet, út építésére 3 évet, hõszigetelõ panelszerkezetre, hûtõkamraajtókra 5 évet, hûtéstechnológiára 3 év vállalást tett. A Thermo-Gold Kft. épületre 15 évet, hûtéstechnológiára 5 évet, térburkolatokra és utakra 5 évet, hûtõkamrák panelszerkezetére 10 évet. A pontozás alapja szintén az volt, hogy a legmagasabb összegû vállalás kapja a legmagasabb összegû pontszámot, a legalacsonyabb értékelési pontot pedig a legkisebb összegû vállalás, illetve a jogszabályi vállalás, itt figyelembe kellett venni és ezt az ajánlatkérõ is figyelembe vette a 11/1985. (VI. 22.) ÉVM–IpM–KM–MÉM–BkM rendeletben elõírt jótállási és szavatossági feltételeket. A pontozás során kérelmezõ 9 pontot, a Thermo-Gold Kft. 10 pontot kapott, a többi érdekelt ajánlattevõk pedig a matematikai arányosításnak megfelelõen 1, 2 és 4 pontot. Az ajánlati vállalásokból adódóan megállapítható az, hogy a jogszabályi vállalásnál kedvezõbb vállalást a Thermo-Gold Kft. tett. Minden épületszerkezet esetében kedvezõbb vállalást tett, ez megállapítható az ajánlata elemeibõl is. Ezek a kedvezõbb vállalások nem tekinthetõek irreális vállalásnak pl. épületre vonatkozóan 15 évig. Nem volt az ajánlatkérõnek olyan elõírása, amely maximalizálta volna a szavatossági és garanciális vállalások felsõ mértékét. Kötelezõ vállalásként a jogszabály által meghatározottakat kellett vállalni valamennyi ajánlattevõnek. Nem tekinthetõ jogsértõnek a Thermo-Gold Kft. azon vállalása, mely épületre 15 év vállalást adott és ugyanígy nem tekinthetõ jogsértõnek az ajánlatkérõ azon pontozása, amely a kedvezõbb vállalást magasabb pontszámmal értékelte.<br>
A 4. részszempont a kedvezõbb fizetési feltételek volt. Ez volt a legmagasabb súlyszámú részszempont. Itt az ajánlatkérõ alapvetõen két alszempontot vett figyelembe, a részszámlák számát és a fizetési határidõt. A fizetési határidõ tekintetében az ajánlati felhívás 9. pontja tartalmazott rendelkezést, mely szerint az ajánlatkérõ a vállalkozó által benyújtott és az ajánlatkérõ által befogadott számla ellenértékét 60 napon belül teljesíti. A részletes pénzügyi szakaszolást a vállalkozási szerzõdésnek tartalmaznia kell, ajánlatkérõ elõleget nem biztosít. Az ajánlatok tartalmi elemei a következõk voltak: kérelmezõ esetében két részszámla és egy végszámla benyújtása, fizetési határidõként 60 nap megjelölése. A Thermo-Gold Kft.-nél a kivitelezõ részszámlázási lehetõséget kér az elkészült fõbb egységek nagyságrendjének megfelelõen. A kívánt részszámlák száma 4 db, fizetési határidõ 90 nap. A Thermo-Insel Kft. két részszámla és egy végszámla fizetési határidejeként 60 napos vállalást tett. A BAUSTAR Kft. a végszámla összegére a vállalási ár 20%-át ütemezi, fizetési határidõ 60 nap. A Fémszerkezet Kft. egy szakasz és egy végszámla fizetési határidejeként 60 napot jelölt meg.<br>
A pontszám a következõképpen alakult:<br>
– a kérelmezõ esetében	5 pont<br>
– a Thermo-Gold Kft.	6 pont<br>
– a Baustar Kft.	5 pont<br>
– a Thermo-Insel Kft.	5 pont<br>
– a Fémszerkezet Kft.	4 pont<br>
A pontszám értékelésében megállapítható, hogy valamennyi ajánlattevõ vállalta a 60 napos fizetési határidõt, illetve a Thermo-Gold Kft. 90 napos fizetési határidõt vállalt, ezért ezen részszempontra 6 pontot adott. Az ajánlatkérõ értékelésébõl megállapítható, hogy a részszámlák száma és a kedvezõbb fizetésihatáridõ-vállalás meghatározta a pontszám kiosztását. Számára kedvezõbb az volt, amennyiben több részszámlát bocsát ki egy ajánlattevõ. Tény, hogy ajánlatkérõ az ajánlati felhívás 9. pontjában meghatározott egy 60 napos fizetési határidõt, valamint majd a vállalkozási szerzõdésben a pénzügyi-mûszaki ütemterv csatolását. A 60 napos fizetési határidõ meghatározása azért került az ajánlati felhívásban elõírásra, hogy ennél kedvezõtlenebb fizetésihatáridõ-vállalást az ajánlattevõk ne tegyenek. Viszont a bírálati szempontok részszempontjainál értékelési szempontként is feltüntetésre kerültek a kedvezõbb fizetési feltételek, ami azt jelenti, hogy az ajánlatkérõ lehetõséget biztosított arra, hogy az elõírására figyelemmel, de az elõírttól kedvezõbb fizetésihatáridõ-vállalást is tegyenek az ajánlattevõk, amennyiben erre lehetõségük van a közbeszerzési eljárásban. Ebbõl a szempontból nem kifogásolható a Thermo-Gold Kft.-nek a 90 napos fizetésihatáridõ-vállalása. A számlák számával való összefüggésben szintén következtetni lehet arra, hogy több részszámla, illetve egy végszámla igénye az ajánlatkérõnek és az ajánlattevõknek is lehetõségében állt. Itt kétségtelen tény, hogy konkrét elõírás sem az ajánlati felhívásban, sem az ajánlati dokumentációban nem került ajánlatkérõ által meghatározásra, hogy a több részszámla kibocsátása a számára kedvezõbb megítélés alá esne. Viszont a Döntõbizottság nem mondhatja meg az ajánlatkérõ helyett és nevében, hogy számára mi tekinthetõ egy kedvezõbb vállalásnak, így az ajánlatkérõ kompetenciájába tartozik annak megítélése, hogy a több részszámla benyújtóját kedvezõbb pontszámmal értékelte, mint a lényegesen kisebb számú részszámlát benyújtó ajánlattevõt. Erre figyelemmel a Döntõbizottsá<br>
g úgy látta, hogy az ajánlatkérõ kompetenciájába tartozik annak megítélése, hogy számára mi a kedvezõbb tartalmi vállalás, és ezt a jogát tiszteletben tartva a Döntõbizottság nem kívánta átértékelni az ajánlatkérõ részszámlákra vonatkozó értékelését. Itt hivatkozik a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésére, mely szerint az ajánlattevõknek, amennyiben az ajánlattétel tartalmi követelményeivel összefüggésben aggályai merülnének fel a helyszíni bejáráson, illetve az ajánlattételi idõszakban, rá kell kérdezni az ajánlatkérõ által nem egyértelmûen megfogalmazott követelmények értelmezésénél arra, hogy az ajánlatkérõ számára mi tekinthetõ kedvezõbb ajánlati vállalásnak pl. egy fizetési feltételek részszempont tartalmi elemei körében. A Döntõbizottság a fenti gondolatmenetbõl levezetve a Kbt. 76. § (1) bekezdésében elõírt hatáskörében eljárva a Kbt. 88. § (1) bekezdés a) pontja alapján a jogorvoslati kérelmet mint alaptalant, elutasította. A jogorvoslati eljárásban felmerült költségek viselésérõl a Kbt. 88. § (1) bekezdés h) pontjára figyelemmel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 14.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>