<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4660)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.292/10/2001.<br>
<br>
Tárgy: a Közbeszerzések Tanácsa Közbeszerzési Döntõbizottság Elnöke által kezdeményezett jogorvoslati eljárás a TIGÁZ Tiszántúli Gázszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Döntõbizottság Elnöke) által a TIGÁZ Tiszántúli Gázszolgáltató Rt. (4200 Hajdúszoboszló, Rákóczi u. 184.) "Vecsés, raktárbázis + bevásárlóközpont gázellátásával összefüggõ gázelosztó hálózat és gázfogadó állomás tervezése, engedélyeztetése és kivitelezése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított, közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indított, amelynek tárgya Vecsés, raktárbázis + bevásárlóközpont gázellátásával összefüggõ gázelosztó hálózat és gázfogadó állomás tervezése, engedélyeztetése, kivitelezése.<br>
Ajánlatkérõ a Döntõbizottság Elnökéhez 2001. május 7-én érkezett tájékoztatójában ismertette, hogy Vecsésen két új fogyasztó, az ABP Kft. és az EUROBETON 2000 Kft. gázigényt jelentett be. Erre tekintettel 2001. április 24-én külön megállapodást és közüzemi szerzõdést kötöttek az érintett fogyasztókkal, amelyek szerint 2001. szeptember 1-jétõl biztosítják a gázszolgáltatást. Ennek érdekében új gázvezeték kiépítése szükséges.<br>
Ehhez intézni kell a szolgalmi ügyeket, el kell végezni illetve végeztetni a tervezést, tervjóváhagyást, a kivitelezést, a mûszaki berendezések, nyomásszabályozó állomás beszerzését, telepítését, a nyomáspróbát és a megközelítõleg 9500 fm hosszúságú gázelosztó vezeték üzembe helyezését 2001. augusztus 31-ig.<br>
Az eljárásfajta választásának indoka az, hogy a közszolgáltatással összefüggésben olyan rendkívüli sürgõsségi körülmények következtek be, amelyek ajánlatkérõ számára nem teszik lehetõvé a más eljárásokhoz kapcsolódó határidõk betartását. Ez a rendkívüli sürgõsség elõre nem látható volt. Egy ilyen beruházás átfutási ideje tapasztalataik és információik alapján legkevesebb három hónap. A szóban forgó beruházás és a fogyasztói igények csak a szerzõdés megkötésekor váltak ismertté, ezt követõen haladéktalanul elindították a közbeszerzési eljárást.<br>
Ajánlatkérõ a tájékoztatóval megküldte az ajánlati felhívást, az annak mellékletét képezõ ajánlati dokumentációt és vállalkozási szerzõdés tervezetet, valamint közölte, hogy a következõ cégeknek küldték ki az ajánlati felhívást: Infraservice Kft., Zöldág Kft., Gázmarkt Kft., H.K.SZ. 2000 Kft., Korel Kft., Nógrádi és Társa Kft., KVV Rt., FER 3331 Kft., Szabó és Társa Kft., Energia-Control Bt., N+F Kft., Hálózat Bt., Propán 93 Kft., MIKÖZ 2000 Kft., A.SZ.M. Alsószabolcsi Mélyépítõ Kft., Diamit Rt.<br>
Az ajánlati felhívás 2. pontja szerint a beszerzés tárgya kb. 6055 fm nagyközépnyomású, több mint 3000 fm középnyomású vezeték és egy gázfogadó állomás tervezése, engedélyeztetése és kivitelezése.<br>
A teljesítési határidõ 2001. augusztus 30.<br>
Ajánlatkérõ az összességében legelõnyösebb ajánlatot kívánta kiválasztani, meghatározta az ennek megítélésére szolgáló részszempontokat is az ajánlati felhívásban.<br>
Írásbeli ajánlattételt kért ajánlatkérõ 2001. május 14-ig, a tárgyalások idõpontjaként 2001. május 18-át és május 21-ét, a szerzõdéskötés legkésõbbi idõpontjaként 2001. május 25-ét jelölte meg.<br>
Ajánlatkérõ az ajánlati dokumentációban meghatározta a beruházás mûszaki tartalmát és rendelkezésre bocsátotta a következõ mellékleteket: átnézeti helyszínrajz a nagyközépnyomású, a középnyomású vezeték tervezett nyomvonalával M 1:4000 átnézeti helyszínrajz az AIG Lincoln Lõrinci úti telephelyének megosztásáról M 1:4000, Vecsési átadó csatlakozási környezete M 1:25 000, kapcsolódási vázrajz az üzemelõ Üllõi rendszerhez M 1:500, áttekintõ rajz a nagyközépnyomású rendszerrõl, M 1:16 000.<br>
A Döntõbizottság Elnöke 2001. május 9-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésére bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát, és a Kbt. 79. § (5) bekezdése alapján a Döntõbizottság hivatalból történõ eljárását megindította. A jogsértésrõl történõ tudomásszerzés idõpontjaként 2001. május 7-ét, az ajánlati felhívás részére történõ megküldésének napját jelölte meg.<br>
A Döntõbizottság 2001. május 11-én a D.292/3/2001. számú határozatával elrendelte a közbeszerzési eljárás felfüggesztését.<br>
Ajánlatkérõ észrevételében elõadta, hogy a gázszolgáltatásról szóló 1994. évi XLI. törvény (a továbbiakban: Gszt.) alapján végez gázszolgáltatást kizárólagos jelleggel a mûködési engedélyében meghatározott területen. E tevékenység során alapvetõ feladata a fogyasztók gázenergiával történõ ellátása, a gázszolgáltatás. Az ABP Ingatlanberuházási Kft. és az EUROBETON 2000 Kft. jelezte a gázigényét a Vecsés területén lévõ ingatlanok gázzal történõ ellátására. Ezt követõen többször folytattak tárgyalásokat a gázszolgáltatás feltételeinek biztosításáról, a gázigények meghatározásáról, a mûszaki körülményekrõl, a beruházás lebonyolításáról és a pénzügyi fedezetrõl, majd 2001. április 24-én kötötték meg a beruházásra vonatkozó külön megállapodásokat és az egyedi közüzemi szerzõdéseket. E szerzõdések ajánlatkérõ szempontjából kötelezettségvállalást is tartalmaznak, mivel ajánlatkérõ azt vállalta, hogy 2001. szeptember 1-jén üzembe helyezi a gázellátó rendszert, és ettõl kezdve biztosítja a gázszolgáltatást. A megállapodások alapján haladéktalanul megindította a közbeszerzési eljárást.<br>
Hivatkozott arra, hogy a beruházás pontos tartalma csak 2001. április 24-én tisztázódott, ettõl kezdve már egy nyílt vagy meghívásos eljárás nem folytatható le a kivitelezõ kiválasztására, ezért állt elõ a rendkívüli sürgõsség. Ezt megelõzõen ajánlatkérõ önhibáján kívül nem volt abban a helyzetben, hogy döntést hozhasson a beruházás lebonyolításáról, a közbeszerzési eljárás megindításáról. A külön megállapodások és a közüzemi szerzõdések aláírásával olyan helyzet következett be, amely rendkívüli sürgõsséget eredményezett, hiszen a fogyasztói gázigények teljesítése 2001. szeptember 1-jétõl merült fel, erre ajánlatkérõ kötelezettséget is vállalt, és ez a megállapodások aláírását megelõzõen nem volt elõre látható. Ajánlatkérõ a helyzet kialakulásáért nem felelõs, hiszen megállapodás hiányában a közszolgáltatás érdekében szükséges beruházásokra és a közszolgáltatásra nem köteles. A megállapodások aláírásával állt rendelkezésére a fedezet is.<br>
Elõadta, hogy a Gszt. 10. § (1) bekezdésében foglalt kötelezettségének és a 20. § (1) bekezdése szerinti szolgáltatási kötelezettségének tett eleget, a Gszt. 21. §-a alapján pedig szerzõdéskötési kötelezettség is terheli. Figyelemmel volt továbbá Gszt. 17. §-ában foglaltakra, amely szerint a gázellátó rendszerek létesítésekor be kell tartani az elõírt mûszaki-biztonsági, pénzügyi és gazdasági feltételeket, és figyelembe kell venni a legkisebb költség elvét is.<br>
Ismertette, hogy a tervezés és a létesítési engedély beszerzése, valamint ezek jogerõre emelkedése minimum két hónapot vesz igénybe, míg a tényleges építési tevékenység idõszükséglete kb. egy hónap, így a beruházást legkésõbb 2001. június 1-jéig el kell kezdeni. Éppen ezért a beruházás tervezett megvalósításának határideje nagyon szoros, nem teszi lehetõvé nyílt közbeszerzési eljárás lefolytatását.<br>
Kérte a jogorvoslati eljárás megszüntetését, illetve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezmény alkalmazását.<br>
Ajánlatkérõ a tárgyaláson bejelentette, hogy a benyújtott ajánlatokat átvették, de a Döntõbizottság ideiglenes intézkedésének megfelelõen nem bontották fel azokat 2001. május 14-én, a közbeszerzési eljárást nem folytatták.<br>
A Döntõbizottság megállapította, hogy az ajánlatkérõ ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Egyetlen feltétel hiánya esetében ez az eljárásfajta már nem választható, nem alkalmazható.<br>
A Döntõbizottság megállapította, hogy nem áll fenn az elõre nem látható okból elõállt rendkívüli sürgõsség a következõk miatt:<br>
A külön megállapodások és az egyedi közszolgáltatási szerzõdések megkötését kb. hat hónapig tartó tárgyalás elõzte meg a gázigénylõkkel. A beruházás pontos tartalma a megállapodások aláírásakor került rögzítésre.<br>
A rendkívüli sürgõsség azzal következett be, hogy ajánlatkérõ a 2001. április 24-én megkötött megállapodásokban az egyik megrendelõ esetében 2001. szeptember 1-jére, míg a másik esetében 2001. október 1-jére vállalta a beruházás befejezését és a gázszolgáltatás megkezdését.<br>
Ezt a helyzetet, a rendkívüli sürgõsséget ajánlatkérõ a szerzõdések megkötésével maga idézte elõ, és az nem elõre nem látható okból következett be.<br>
Ajánlatkérõ ugyanis a tapasztalatai alapján a megállapodások megkötésekor tudta, hogy a tervezett, a szerzõdésekben elvállalt beruházás idõtartama a szükséges tervezéssel, engedélyeztetésekkel, kivitelezéssel együtt kb. három hónap. Ennek ellenére úgy vállalta el a kivitelezés szeptember 1-jei befejezési határidejét és a gázszolgáltatás megkezdésének idõpontját, hogy a tervezõ, a kivitelezõ kiválasztására irányuló közbeszerzési eljárásra, annak elõkészítésével együtt kb. egy hónap állt rendelkezésére. Ennek alapján a szerzõdések megkötésekor ajánlatkérõ számára már nyilvánvaló volt, hogy a vállalt határidõre a beruházás csak úgy valósítható meg, ha a tervezõ, a kivitelezõ kiválasztására hirdetmény közzététele nélküli tárgyalásos közbeszerzési eljárást folytatnak le. Azért nem tarthatóak tehát a Kbt.-ben elõírt határidõk, mert ajánlatkérõ a szerzõdések megkötésekor a beruházáshoz szükséges minden más eljárásnak, a tervezésnek, a kivitelezésnek az idõtartamával számolt, csak a nyílt vagy a meghívásos közbeszerzési eljárás lefolytatásának idõtartamával nem, annak ellenére, hogy a beruházás nagyságrendje alapján annak beszerzése a Kbt. hatálya alá tartozik.<br>
Nem fogadta el a Döntõbizottság ajánlatkérõnek a Gszt. 10. §-ában az ellátási kötelezettségre és a szükséges fejlesztések elvégzésére, a 20. § (1) bekezdésében foglalt, a folyamatos és biztonságos gázszolgáltatási kötelezettségre, a 17. §-ban meghatározott, a legkisebb költségû tervezésre és a leggazdaságosabb üzemeltetésre, illetve az elõírt mûszaki-biztonsági, pénzügyi és gazdasági feltételek megtartására, valamint a 21. §-ban elõírt szerzõdéskötési kötelezettségre vonatkozó hivatkozását sem, mivel a Gszt. e rendelkezéseibõl nem következik, hogy elõre nem látható okból rendkívüli sürgõsség következett be. Ajánlatkérõ maga is elismerte, hogy az egyik fogyasztó igénye volt a szeptember 1-jei határidõ, számára volt ez a beruházás nagyon fontos és sürgõs. Ajánlatkérõ a monopolhelyzete megtartása érdekében vállalta el ezt a határidõt. Annak ellenére vállalta el a külön megállapodásokban és a közüzemi szerzõdésekben rögzített határidõket, hogy ezek szabad megállapodás tárgyát képezték, ezeknek a határidõknek a vállalására jogszabályi elõírás nem kötelezte.<br>
A fentiek alapján nem állapítható meg az elõre nem látható okból elõállt rendkívüli sürgõsség, így ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára.<br>
A Döntõbizottság a jogorvoslati eljárás során észlelte, hogy az ajánlatkérõ által készített ajánlati felhívás, illetve dokumentáció nem felel meg a Kbt.-ben, illetve a közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról szóló 1/1996. (II. 7.) KTM rendeletben (a továbbiakban: Rendelet) foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás – a felújítás és a korszerûsítés kivételével – az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontja alapján a Kbt. 8. § (1) bekezdésében használt fogalmak alatt az épített környezet alakításáról és védelmérõl szóló 1997. évi LXXVIII. törvényben (továbbiakban: Éptv.), valamint az országos településrendezési és építési követelményekrõl szóló 253/1997. (XII. 20.) Korm. rendeletben így meghatározott fogalmakat kell érteni.<br>
Az Éptv. 2. § 8. pontja szerint e törvény alkalmazásában építmény (az épület, mûtárgy gyûjtõfogalma): a rendeltetésére, szerkezeti megoldására, anyagára, készültségi fokára és kiterjedésére tekintet nélkül minden olyan helyhez kötött mûszaki alkotás, amely a talaj, a víz vagy azok feletti légtér természetes állapotának tartós megváltoztatásával, beépítésével jön létre. E szakasz 15. pontja meghatározza a mûtárgy fogalmát: mindazon építmény, ami nem minõsül épületnek és épületfunkciót jellemzõen nem tartalmaz (pl. út, híd, torony, távközlés, mûsorszórás mûszaki létesítményei, gáz-, folyadék-, ömlesztett anyag tárolására szolgáló és nyomvonalas mûszaki alkotások).<br>
A fentiek alapján az ajánlati felhívásban meghatározott beszerzésnek a gázelosztó hálózat és gázfogadó állomás kivitelezésére vonatkozó része építési beruházásnak minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdésében a környezetvédelmi és területfejlesztési miniszter felhatalmazást kapott arra, hogy rendeletben szabályozza az építési beruházás esetében a dokumentáció részletes mûszaki tartalmát.<br>
A Rendelet 1. §-a szerint a közbeszerzési törvény értelmében közbeszerzési eljárási kötelezettség körébe tartozó építési beruházásra vonatkozó ajánlati felhívás dokumentációjának mûszaki tartalmát az e rendeletben szabályozott ajánlatkérési mûszaki dokumentációban (a továbbiakban: ajánlatkérési mûszaki dokumentáció) kell rögzíteni. A 2. § (1) bekezdése szerint e rendelet alkalmazása szempontjából ajánlatkérési mûszaki dokumentáció: a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége.<br>
A Rendelet melléklete meghatározza az ajánlatkérési mûszaki dokumentáció tartalmát, amely szerint az alapadatok, okiratok között felsorolja – többek között – a jogerõs, végrehajtható és érvényes hatósági engedélyt. Tartalmaznia kell az ajánlatkérési mûszaki dokumentációnak a mûszaki leírásokat, ezen belül az építmény általános leírását, a tervezett mûszaki megoldásokat, a védelmi és biztonsági, minõségbiztosítási követelmények ismertetését, továbbá mûszaki számításokat és szakvéleményeket, amennyiben az építmény jellege alapján szükséges, továbbá tervrajzokat, mennyiségi kimutatást (teljes mûveleti sorral meghatározott tételeket tartalmazó mennyiségi kimutatás a költségajánlat összeállítása és elbírálhatósága szempontjából fontos szerkezetekrõl és berendezésekrõl).<br>
A Rendelet 2. § (3) bekezdése szerint az építési beruházás ajánlatkérési mûszaki dokumentációját legalább az e rendelet mellékletében meghatározott tartalommal, azon belül az egyes munkarészeket az építmény jellege szerint szükséges szakági bontásban és részletességgel kell elkészíteni.<br>
A fentiek alapján tehát speciálisan az építési beruházásra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerinti mûszaki leírást a Rendeletben foglaltak szerint kell elkészíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni. E rendelkezés és a Kbt.-ben az e tárgyalásos eljárásra vonatkozó szabályok alapján ajánlatkérõnek meg kell határoznia a beszerzés tárgyát a Kbt. 40. § (1) bekezdésében foglaltak, illetve a 96. § (3) bekezdésében történt felhatalmazás alapján kiadott Rendelet elõírásai szerint.<br>
A fentiek alapján tehát az építési beruházásra irányuló tárgyalásos eljárásban is alkalmazni kell a Rendelet elõírásait.<br>
A Döntõbizottság megállapította, hogy ajánlatkérõ által elkészített dokumentáció nem tartalmazta a Rendeletben meghatározott kötelezõ tartalmi elemeket, de nem is tartalmazhatta, mivel ajánlatkérõ nem rendelkezik a Rendeletben meghatározott jogerõs és végrehajtható létesítési engedéllyel. Ajánlatkérõ a tervezési tevékenység, az engedélyeztetés és a kivitelezés egyszerre történõ beszerzésére indította el a közbeszerzési eljárást.<br>
Tekintettel arra, hogy a Döntõbizottság az eljárásfajta választása vonatkozásában a jogsértést megállapította, így az ajánlati felhívás jogszerûségének vizsgálata során észlelt szabálytalanságok és hiányosságok miatti jogsértés megállapítását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és c) pontja szerinti jogkövetkezményeket alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, mivel az eljárást indító és azt követõ döntések megsemmisítésével a jogsértés orvosolható, hiszen ajánlatkérõ az ideiglenes intézkedésre tekintettel nem hozta meg az eljárást lezáró döntését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 25.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>