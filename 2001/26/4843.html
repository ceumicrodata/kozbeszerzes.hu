<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4843)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.278/9/2001.<br>
<br>
Tárgy: a NYÍR-PAGODA '99 Kereskedelmi és Szolgáltató Kft. jogorvoslati kérelme Tiszalök Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A NYÍR-PAGODA '99 Kereskedelmi és Szolgáltató Kft. (4400 Nyíregyháza, Vasvári Pál u. 80/B., képviseli: dr: Kozma István ügyvéd, 4400 Nyíregyháza, Körte u. 3., továbbiakban: kérelmezõ) jogorvoslati kérelmét, melyet Tiszalök Város Önkormányzata (4450 Tiszalök, Kossuth u. 67., a továbbiakban: ajánlatkérõ) "Tiszalök, Hõsök tere 7. sz. (hrsz. 174) alatti Ifjúsági Alkotóház megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. február 14-én ajánlati felhívást tett közzé a Közbeszerzési Értesítõ 7. számában nyílt eljárás megindítására (0838), a rendelkezõ részben írt tárgyban. Részletes ajánlati és szerzõdési feltételeit dokumentációban határozta meg. Ajánlatkérõ nevében eljáró szervezetként NYÍRBER Szabolcs-Szatmár-Bereg Megyei Beruházási Kft.-t jelölte meg.<br>
A felhívás 9. pontjában a végszámlán kívül, lehetõvé tette szakaszszámlák havonkénti benyújtását és a számlák kiegyenlítésére 30 napos fizetési határidõt állapított meg.<br>
Az ajánlati felhívás 13. a) pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el.<br>
A 13. b) pontjában határozta meg a közbeszerzésekrõl szóló 1995 évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdése alapján az elbírálási részszempontokat és a súlyszámokat.<br>
Ezek az alábbiak voltak:<br>
részszempontok	súlyszámok<br>
– ajánlati ár	7<br>
– a számla kiegyenlítésének (30 napot meghaladó) ajánlatkérõ számára kedvezõbb teljesítési határideje	2<br>
– ajánlatadó által vállalt kötbér mértéke, átadási késedelem esetén az elsõ 15 nap vonatkozásában	2<br>
Az adható pontszámot, valamennyi részszempont esetében 0–10-ig állapította meg.<br>
Az ajánlati dokumentációnak, az ajánlatok elbírálási szempontjait megállapító V. Fejezetében egyrészt az ajánlati felhívásban foglaltakat ismételte meg, másrészt kiegészítette az elõírásokat. Az elbírálás módjára elõírta: "a legkedvezõbb ajánlat 10 pontot kap, az azt követõ 9 pontot stb., azonos ajánlatok, azonos pontszámot kapnak… Fizetési feltételeknél a 30 nap fölötti mértéket vesszük figyelembe."<br>
Az ajánlati dokumentáció tartalmazta 4. számú mellékletként: "Ajánlattevõi nyilatkozat az értékelési szempontokra vonatkozóan címû ajánlati blankettát."<br>
Ezen nyilatkozat a számlakiegyenlítésre az alábbiak szerint került megfogalmazásra:<br>
"A számla kiegyenlítésének (30 napot) meghaladó ajánlatkérõ számára kedvezõbb teljesítési határideje 30 +…nap.<br>
Az ajánlattételi határidõ 2001. március 27-e volt.<br>
Öten nyújtottak be ajánlatot: a kérelmezõ, ISOBAU Építõmérnöki Rt., DIRECT-LINE Kft., HAVACS Építõ Kft., ÁTRIUM 2000 Kft.<br>
Az ajánlatokat elõször az ajánlatkérõ megbízottja értékelte, majd 2001. április 19-én az ajánlatkérõ képviselõ testülete.<br>
A nyilvános eredményhirdetésre 2001. április 24-én került sor.<br>
Minden ajánlatot érvényesnek minõsítettek, és minden pályázót alkalmasnak.<br>
Nyertes ajánlattevõnek a DIRECT-LINE Kft.-t hirdették ki. Az ajánlatkérõ az õ ajánlatát minõsítette összességében a legelõnyösebbnek, az elért összpontszáma 97 pont volt.<br>
A nyertest követõ legkedvezõbb ajánlattevõnek pedig az ISOBAU Építõmérnöki Rt.-t választották, összpontszáma 92 volt.<br>
Az ajánlatkérõ a kérelmezõ ajánlatának értékelése során – a számla kiegyenlítésének (30 napot meghaladó) ajánlatkérõ számára kedvezõbb teljesítési határideje – részszempontra 0 pontot adott, a kérelmezõ összpontszáma 84 pont volt.<br>
Ajánlatkérõ elkészítette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megfelelõen az írásbeli összegezést.<br>
A kérelmezõ 2001. május 3-án nyújtotta be jogorvoslati kérelmét.<br>
Kérte, hogy semmisítse meg a Döntõbizottság az ajánlatkérõ közbeszerzési eljárást lezáró döntését. Ideiglenes intézkedés iránti kérelmében pedig a szerzõdéskötés megtiltását kérte.<br>
A kérelmezõ álláspontja szerint az ajánlatkérõ nem megfelelõen értékelte ajánlatát. Az általa benyújtott pályázati dokumentációban levõ vállalkozási szerzõdés 3. pontjában õ is értékelhetõ ajánlatot tett: "Megrendelõ a vállalkozó által 5 pld.-ban benyújtott számláját, a számla befogadását követõ 30 napon belül átutalással egyenlíti ki".<br>
Ezzel a nyilatkozatával álláspontja szerint a fizetési feltételre nyújtott be részletes ajánlatot, amelyet tévesen nem vett figyelembe az ajánlatkérõ az elbírálás során. Hivatkozott arra, hogy amennyiben az értékelés során kapott volna pontszámot a többi pályázóval együtt, úgy összességében a legelõnyösebb ajánlatot nyújtotta volna be, és ezzel az eljárás nyertese lehetett volna.<br>
Utalt arra, hogy az értékelési táblázatban a 30 napos fizetési feltétel értékelési pontszáma az ISOBAU Rt., illetve a nyertes pályázó esetében 18 pont volt.<br>
A kérelmezõ a tárgyaláson jogorvoslati kérelmét pontosította, részben módosította. Arra hivatkozott, hogy azáltal, hogy õ 30 napot írt be a szerzõdési blankettába, illetve az ajánlattevõi nyilatkozatnál a már egyébként feltüntetett 30 napon túl egyebet nem jelölt meg, nem 30 napra, hanem összesen 60 napra tett ajánlatot. Ezen nyilatkozatokban levõ 30 naphoz ugyanis, álláspontja szerint, hozzá kell számolni az általánosan kötelezõ 30 napos fizetési határidõt is.<br>
A Döntõbizottság a D.278/3/2001. számú határozatában helyt adott az ideiglenes intézkedési kérelemnek és a közbeszerzési eljárást lezáró szerzõdés megkötését megtiltotta.<br>
Ajánlatkérõ észrevételt nem terjesztett elõ.<br>
A NYÍRBER Kft. kérte a jogorvoslati kérelem elutasítását és a kérelmezõ költségekben történõ marasztalását.<br>
Álláspontja szerint a kérelmezõ megalapozatlanul, iratellenesen hivatkozott arra, hogy az értékelést nem megfelelõen végezte el.<br>
Elõadta, hogy mind az ajánlati felhívásban, mind az ajánlati dokumentációban pontosan és egyértelmûen megjelölte, hogy a részszempontnál a 30 napot meghaladó fizetési határidõt értékelik. Ezt még külön ki is emelte az ajánlati dokumentációban.<br>
A kérelmezõ sem a vállalkozási szerzõdéses blankettában, sem az ajánlattevõi nyilatkozatában a 30 napot meghaladóan nem tett ajánlatot. Ezzel szemben a többi ajánlattevõ a 30 napot meghaladóan tett ajánlatot. Az értékelési táblázatban a 30 napot meghaladó napok kerültek feltüntetésre és értékelésre. Így például az ISOBAU Rt. és a DIRECT LINE Kft. 30+30 napot, míg a HAVACS Építõipari Kft. 30+65 napot vállalt.<br>
Ajánlatkérõ szabályosan végezte az értékelést, mert az ajánlati dokumentációban meghatározottak szerint sorrendiséget tartva, eggyel csökkenõen pontozta az ajánlatokat.<br>
A kérelmezõ ajánlatára pedig azért adott 0 pontot, mert a 30 napon felül nem tett további ajánlatot, és õ kifejezetten kikötötte, hogy csak a 30 napot meghaladó fizetési feltétel kerül ennél a részszempontnál értékelésre.<br>
Amennyiben a kérelmezõ számára valamely okból nem volt egyértelmû a részszempont meghatározása, lehetõsége lett volna, hogy felvilágosítást kérjen, vagy kifogást terjesszen elõ, azonban a kérelmezõ ilyet nem tett.<br>
A Döntõbizottság megállapította, hogy a jogorvoslati kérelem megalapozatlan.<br>
Az ajánlatkérõ a közzétett ajánlati felhívásában [13. b) pont] és az ajánlati dokumentációban (V. Fejezet ajánlatok elbírálási szempontjai) egyértelmûen határozta meg 2. értékelési részszempontként az alábbiakat: "a számla kiegyenlítésének (30 napot meghaladó) ajánlatkérõ számára kedvezõbb teljesítési határideje".<br>
Az ajánlati dokumentációban, annak hivatkozott V. Fejezetében külön kiemelte, hogy "fizetési feltételeknél a 30 nap fölötti mértéket vesszük figyelembe:"<br>
A Döntõbizottság ezen fenti dokumentumok alapján megállapította, hogy az ajánlatkérõ a 2. értékelési részszempontban csak a 30 napot meghaladóan tett ajánlatokat rendelte értékelni.<br>
A kérelmezõ ajánlatának 39. oldalán, a szerzõdéses blanketta III. 2. pontja akként került kitöltésre: "Megrendelõ a vállalkozó által 5 pld.-ban benyújtott számláját, a számla befogadását követõ 30 napon belül, átutalással egyenlíti ki."<br>
A kérelmezõ az ajánlattevõi nyilatkozatában (ajánlat 4. oldal) a fizetési határidõnél az ajánlatkérõ által megfogalmazott nyilatkozatot változatlanul hagyta, a 30 + … nap részt nem töltötte ki.<br>
A kérelmezõ írásbeli ajánlatának ezen része alapján a Döntõbizottság azt állapította meg, hogy kérelmezõ csak a kötelezõen elõírt 30 napos számla kiegyenlítési határidõt vállalta, többletajánlatot nem tett.<br>
A Döntõbizottság álláspontja szerint, így helyesen járt el az ajánlatkérõ, amikor csak 30 napos fizetési határidõként fogadta el a kérelmezõ ajánlatát. A kérelmezõnek a tárgyaláson tett ezt vitató hivatkozását a dokumentumok nem igazolták.<br>
A Döntõbizottság áttekintette minden ajánlattevõ ajánlatát és azokból megállapítható volt, hogy minden további ajánlattevõ tett a 30 napot meghaladóan többletteljesítési határidõ vállalást. Az ajánlatkérõ az értékelési táblázatában a 30 napot meghaladó többletvállalási napokat tüntette fel, egyezõen az írásban benyújtott ajánlatokkal.<br>
Az ajánlatkérõ az ajánlati dokumentációban meghatározott sorrendiségen alapuló, ajánlatonként eggyel csökkenõ pontozásos rendszert alkalmazta az ajánlatok értékelése során, így jogszabálysértés nem állapítható meg terhére.<br>
Tekintettel arra, hogy az értékelési részszempont csak a 30 napot meghaladó teljesítési határidõ vállalása volt és kifejezetten elõírták (ajánlati dokumentáció V. Fejezetében), hogy a fizetési feltételeknél a 30 nap fölötti mértéket veszik figyelembe, az ajánlatkérõ 0 pont adása a kérelmezõ részére megfelelt az elõírt értékelésnek.<br>
Fenti indokolásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a jogorvoslati kérelmet, mint alaptalant a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárás során felmerült költségekrõl.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja a bírósági jogorvoslatot.<br>
<br>
Budapest, 2001. május 24.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>