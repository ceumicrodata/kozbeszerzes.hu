<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4844)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.299/4/2001.<br>
<br>
Tárgy: a Budapest Fõváros XI. Ker. Önkormányzat GAMESZ jogorvoslati kérelme saját közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Budapest Fõváros XI. Ker. Önkormányzat GAMESZ (1116 Budapest, Bükköny út 2–4., a továbbiakban: kérelmezõ) által a "Budapest XI. ker., Váli u. 1. sz. alatt lévõ, mûemlék jellegû iskolarész konyharekonstrukciója, továbbá intelligens tûzjelzõ rendszer telepítése" tárgyú saját közbeszerzési eljárása ellen indított jogorvoslati eljárást a Döntõbizottság – a jogorvoslati kérelem visszavonása miatt – megszünteti.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Budapest Fõváros XI. Ker. Önkormányzat GAMESZ a Közbeszerzési Értesítõ 2001. március 21-i, 12. számában tette közzé ajánlati felhívását nyílt eljárás megindítására a rendelkezõ részben megjelölt tárgyban.<br>
A kérelmezõ jogorvoslati kérelmet nyújtott be a Döntõbizottsághoz 2001. május 10-én. Ebben elõadta, hogy a közbeszerzési eljárás során az egyik ajánlattevõ ajánlatát elkésettség miatt érvénytelennek nyilvánította és kérelme ezen döntése jogszerûségének megállapítására irányult.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján hiánypótlásra hívta fel a kérelmezõt.<br>
A kérelmezõ 2001. május 16-án bejelentette, hogy jogorvoslati kérelmét visszavonja, és kérte a befizetett igazgatási szolgáltatási díjnak, pontosabban annak jogszabályban meghatározott részének visszautalását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Bizottság eljárása kérelemre, vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a kérelmezõ kérelmére megszüntette.<br>
Az illetékekrõl szóló 1990. évi XCIII. törvény (a továbbiakban: Itv.) 67. §-a rendelkezik az igazgatási szolgáltatások díjáról. Az Itv. 67. § (5) bekezdése szerint a díjat megállapító jogszabályban rendelkezni kell a díj – ideértve a jogorvoslati díjat is – beszedésével, kezelésével, nyilvántartásával, visszatérítésével stb. kapcsolatos részletes szabályokról. A díjjogszabályban nem szabályozott kérdésekre – ideértve a személyes és tárgyi mentességet is – az illetéktörvénynek csak azok a rendelkezései alkalmazhatók, melyekre a díjat megállapító jogszabály konkrétan utal.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése megállapítja a díj összegét, 30 000 Ft, azonban ezen kívül a Kbt. nem tartalmaz semmilyen rendelkezést, különösen nem a visszatérítésre vonatkozóan. Így, az Itv. 67. § (5) bekezdése alapján külön jogszabályi szabályozás hiányában a Döntõbizottság a díj visszatérítésérõl nem rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 16.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>