<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4833)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.242/7/2001.<br>
<br>
Tárgy: a Pest Megyei Közigazgatási Hivatal vezetõje által kezdeményezett jogorvoslati eljárás Fót Nagyközség Önkormányzata beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pest Megyei Közigazgatási Hivatal vezetõje (1052 Budapest, Városház u. 7., a továbbiakban: eljárás kezdeményezõje) kezdeményezése alapján Fót Nagyközség Önkormányzata (2151 Fót, Vörösmarty tér 1., a továbbiakban: kérelmezett) "Németh Kálmán úti szennyvízhálózat megvalósítása" tárgyú beszerzési eljárása ellen folyamatban lévõ jogorvoslati eljárást, a Döntõbizottság hatáskör hiányában megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Fót Nagyközség Önkormányzat képviselõ-testülete 2000. október 18-án megtartott ülésén 7. sz. napirendi pontként tárgyalta a Németh Kálmán úti szennyvízhálózat megvalósításának módozatait. Az elõterjesztésben javasolt határozati javaslatok elutasítását követõen, az ülésen elhangzott módosításokra figyelemmel a képviselõ-testület végül elfogadta a 271/2000. sz. önkormányzati határozatát. A döntés értelmében a képviselõ-testület a Németh Kálmán út, Alagi utca és Március 15. utca közötti szakaszán, valamint a Czuczor utcában szennyvízcsatornát önkormányzati finanszírozásban, a Polgármesteri Hivatal bonyolításában, üzemeltetõi szerzõdés megkötésével kívánta megépíteni. A testület megbízta a polgármestert a szükséges intézkedések megtételével.<br>
Az elfogadott határozat alapján Szent-Iványi Géza polgármester közbeszerzési eljárás kiírása nélkül döntött a kivitelezési szerzõdés megkötésérõl bruttó 19 250 000 Ft (nettó 15 400 000 Ft) értékben, és az erre vonatkozó vállalkozási szerzõdést 2000. október 30-án megkötötte az INFRASERVICE Kft.-vel.<br>
A beruházásnak 2000. november 30-áig kellett elkészülnie. A szerzõdést illetõen az önkormányzatban vita folyt arról, hogy a polgármesternek joga volt-e dönteni a vállalkozó személyérõl, vagy a helyi rendelet értelmében a képviselõ-testületnek kellett-e eljárnia az értékhatár alatti beszerzésben.<br>
A képviselõ-testületben arról nem folyt vita, hogy a beruházás – értékére tekintettel – nem tartozik a közbeszerzésekrõl szóló 1995. évi XL. törvény (a továbbiakban: Kbt.) hatálya alá.<br>
Az önkormányzat helyi rendeletének való megfelelõ eljárás kérdésében azonban képviselõi kérésre az Állami Számvevõszék vizsgálatot folytatott, aki a jelentését 2001. április 3-án készítette el.<br>
Idõközben Bartos Sándor települési képviselõ hamisított aláírásával 2001. február 21-én ismeretlen személy levelet írt a Közbeszerzések Tanácsának, amelyben a beruházással kapcsolatosan jogsértést vél feltárni.<br>
A Közbeszerzések Tanácsa Fõtitkára e levelet 2001. február 27-én megküldte a Pest Megyei Közigazgatási Hivatalnak (eljárást kezdeményezõnek) és az Állami Számvevõszéknek a megfelelõ eljárás lefolytatása érdekében.<br>
Az eljárás kezdeményezõje 2001. április 11-én kérte a Döntõbizottságnál jogorvoslati eljárás lefolytatását az üggyel kapcsolatban. Az eljárást kezdeményezõ indítványában arra hivatkozott, hogy a Közbeszerzések Tanácsa megkeresése nyomán került sor a helyi önkormányzatokról szóló 1990. évi LXV. törvény 99. § (1) bekezdése alapján a törvényességi ellenõrzési vizsgálat lefolytatására és ennek eredményeként a képviselõ-testülethez címzett törvényességi észrevétel megküldésére is. A helyi közbeszerzési eljárás megtartását elõíró jogszabályi rendelkezéseknek a figyelmen kívül hagyása miatt élt a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés f) pontjában biztosított jogkörével, és kezdeményezte a Döntõbizottságnál Fót Nagyközség Önkormányzatával szemben jogorvoslati eljárás megindítását. Ezen kezdeményezõi irat azt is tartalmazta, hogy a közbeszerzési ügy lehetséges érdekeltjeinek nevérõl és székhelyérõl a hivatalnak nincs tudomása. Beadványához csatolta a hiánypótlásra történõ felhívást követõen a rendelkezésére álló egyéb iratokat is.<br>
A Döntõbizottság a jogorvoslati eljárást 2001. április 26-án – a hiánypótlás teljesítését követõen – megindította.<br>
Kérelmezett írásos észrevételében és a kérelmére megtartott tárgyaláson kérte a jogorvoslati eljárást kezdeményezõ indítvány elutasítását a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése, valamint (8) bekezdés c) pontja értelmében. Észrevételéhez csatolta a jogorvoslati eljárást kezdeményezõ irat másolatának eredetijére adott reagálását is, melyet a Pest Megyei Közigazgatási Hivatal vezetõjéhez küldtek meg 2001. április 17-én 5025-4/2001. számon. Becsatolta továbbá a Döntõbizottság részére az érintett beszerzéssel kapcsolatosan készült ÁSZ-jelentés másolatát is, melynek száma 5025/2001. Észrevételében közölte azt is, hogy sem a Közigazgatási Hivatal vezetõjének, sem az Állami Számvevõszéknek megküldött levelükre a jogorvoslati eljárásban tartott tárgyalásig nem kaptak még választ. A tárgyaláson azt is nyilatkozta, hogy valójában egy hamis beadvány alapján indult a Közigazgatási Hivatalnál a vizsgálat, és ennek során tisztázódott, hogy a nevezett képviselõ ilyen levelet, ilyen beadványt nem terjesztett elõ. Azt is nyilatkozta, hogy a beszerzés idejében hatályos közbeszerzési rendeletüket idõközben módosították tekintettel arra, hogy a Közigazgatási Hivatal és az ÁSZ-vizsgálat is feltárt olyan ellentmondásokat, mely a Kbt. egyes rendelkezéseitõl eltérõen lett szabályozva a rendeletükben. E rendeletüket módosították, és a hatályos közbeszerzési törvényhez igazították. Elõadta azt is, hogy a kérdéses beruházáson kívül több évre visszamenõleg korábban nem volt hasonló jellegû beruházása az önkormányzatnak csatornázás tárgykörben.<br>
A Döntõbizottság a rendelkezésére álló iratok, dokumentumok, vizsgálati anyagok, valamint az írásban és szóban elõterjesztett nyilatkozatok alapján megállapította, hogy az ügyben nincs hatásköre.<br>
A Döntõbizottság a kérelmezett által becsatolt Állami Számvevõszék V-1100-142/2001. sz. jelentésbõl kétséget kizáróan megállapította, hogy Fóton, a Németh Kálmán úton tervezett csatornaberuházás építésének összege 19 250 000 Ft volt ténylegesen. A fenti Állami Számvevõszéki jelentés azt is tartalmazta összegzésként, hogy: "Az önkormányzat képviselõ-testülete döntött a Németh Kálmán út egy szakaszán a csatornaberuházás elhatározásáról, lebonyolításáról és pénzügyi finanszírozásáról. A szennyvízcsatorna-építés, -kivitelezés beadása során az önkormányzati rendeletek összehangolatlanságából következõen azt pályáztatás nélkül adta vállalkozásba. Ebbõl következõen az önkormányzatnak közbeszerzési rendeletben kell egyértelmûen meghatározni a közbeszerzési eljárások lefolytatásának rendjét, továbbá a Kbt. értékhatárát el nem érõ beszerzések esetén annak reális értékhatárát és az egyszerûsített eljárás lefolytatásának módját."<br>
A Döntõbizottság megállapította, hogy a szerzõdéskötés idõpontjában a beruházások közbeszerzési értékhatára 32 M Ft volt, így azt a 19 250 000 Ft-os (nettó 15 400 000 Ft-os) szerzõdéses érték a szerzõdéskötés idõpontjában nem érte el, így e beszerzés nem tartozott a Kbt. hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése rendelkezik a Döntõbizottság (a továbbiakban: Bizottság) hatáskörérõl. E rendelkezés azt tartalmazza, hogy a közbeszerzésekkel kapcsolatos jogorvoslat körében a bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ában foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik, hogy a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdésének elsõ fordulata azt tartalmazza, hogy a közigazgatási szerv a hatáskörét és az illetékességét, az eljárás minden szakaszában hivatalból köteles vizsgálni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik az eljárás megindításáról értesültek.<br>
A Döntõbizottság a fenti törvényhelyekre tekintettel megállapította, hogy az ügyben nincs hatásköre, mert a kérelmezett által lefolytatott beszerzés nem közbeszerzés, ezért a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 24.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>