<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4831)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.214/10/2001.<br>
<br>
Tárgy: az IBUSZ Utazási Irodák Kft. jogorvoslati kérelme a Szociális és Családügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Mihalik Péter ügyvéd (1027 Budapest, Jurányi u. 10.) által képviselt IBUSZ Utazási Irodák Kft. (1053 Budapest, Ferenciek tere 10., továbbiakban: kérelmezõ) jogorvoslati kérelmének – melyet dr. Csáder Adrienne jogtanácsos által képviselt Szociális és Családügyi Minisztérium (1373 Budapest, Pf. 609, továbbiakban: ajánlatkérõ) utazási jegyek, utazási biztosítások, szállásfoglalás és egyéb utazási szolgáltatások tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg ajánlatkérõ részére 30 000 Ft azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. január 3-án megjelent számában a rendelkezõ részben megjelölt beszerzés tárgyában.<br>
Az ajánlattételi határidõre, február 13-ra a kérelmezõ, a DER Német Utazási Iroda Kft., a Chemol Travel Kft., a Nemzetközi Hálókocsi és Idegenforgalmi Társaság, a Malév Rt. és az OTP Travel Kft. nyújtott be ajánlatot.<br>
Ajánlatkérõ a március 17-én tartott eredményhirdetésen az OTP Travel Kft. ajánlatát hirdette ki nyertesnek.<br>
Kérelmezõ április 3-án jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatkérõ által készített bontási jegyzõkönyv nem tartalmazza az ajánlattevõk által kért ellenszolgáltatást, valamint azt, hogy ajánlatkérõ az eredményhirdetésen nem ismertette az összegzés az eljárásról dokumentum adatait és e dokumentumot ajánlatkérõ neki nem küldte meg.<br>
Kérte a jogsértés megállapítását és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében elismerte, hogy a bontási jegyzõkönyv nem tartalmazta az ajánlattevõk által kért ellenszolgáltatást, védekezésül elõadta, hogy a beszerzés tárgyának jellegére tekintettel az ellenszolgáltatás nem számszerûsíthetõ, "a felajánlott kedvezmények kalkulációjának bemutatása pedig értelmetlen lenne." A jogorvoslati eljárásban tartott tárgyaláson elismerõ nyilatkozatot tett az összegzés az eljárásról dokumentum elkészítésének hiányára nézve is, közölte, hogy abban a tévedésben volt, miszerint az értékelõlapok helyettesítik azt.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem a bontási jegyzõkönyv hiányait illetõ részében elkésett, az összegzés az eljárásról dokumentum elkészítésének hiányát sérelmezõ részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. Kérelmezõ a jogorvoslati kérelmében elõadottak szerint február 14-én vette kézhez a bontási jegyzõkönyvet, a kérelmet így március 1-jéig terjeszthette volna elõ.<br>
A Döntõbizottság megállapította, hogy az április 3-án elõterjesztett jogorvoslati kérelem a bontási jegyzõkönyv tartalmának kifogásolása tekintetében elkésett, ezért azt elutasítja.<br>
Kérelmezõ sérelmezte, hogy ajánlatkérõ az eredményhirdetésen nem ismertette részletesen az 5. számú melléklet szerinti összegzés kötelezõ tartalmát az ajánlattevõkkel, valamint nem küldte azt meg részére a törvényben elõírt határidõn belül. A kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásakor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek." Az 5. számú melléklet szerint az összegzésnek tartalmaznia kell valamennyi ajánlatra mindegyik részszempont alapján adott pontszámokat és az adott pontszámok indoklását. A március 17-én tartott eredményhirdetésen az ily módon elkészített összegzést kellett részletesen ismertetni az ajánlattevõkkel és azt 5 munkanapon belül meg kellett küldeni az ajánlattevõknek.<br>
Ajánlatkérõ a jogorvoslati tárgyaláson elismerte, hogy nem készítette el az összegzést.<br>
A Döntõbizottság megállapította, hogy ajánlatkérõ az összegzés az eljárásról dokumentum elkészítésének elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 17.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>