<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4832)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.236./14/2001.<br>
<br>
Tárgy: a MOBIL Aszfalt Rt. jogorvoslati kérelme Miskolc Megyei Jogú Város Polgármesteri Hivatala közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MOBIL Aszfalt Rt. (3527 Miskolc, Sajószigeti u. 2., képviseli: dr. Sarlai Dóra ügyvédjelölt, 3530 Miskolc, Rákóczi u. 7., a továbbiakban: kérelmezõ) kérelmének, melyet Miskolc Megyei Jogú Város Polgármesteri Hivatala (3525 Miskolc, Városház tér 8., a továbbiakban: ajánlatkérõ) "útburkolat kátyúzása" és "balesetveszélyes út-, járdahibák, illetve útbeszakadások helyreállítása" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: Kbt.), a Kbt. 55. § (6) bekezdésének elsõ fordulatát.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. január 17-én ajánlati felhívást tett közzé a Közbeszerzési Értesítõ 3. számában nyílt eljárás megindítására (8776/2000) a rendelkezõ részben írt tárgyban.<br>
A felhívás 3. a) pontja szerint ajánlatkérõ a beszerzés tárgyát két részben határozta meg, amelyre részajánlatot is elfogadott az alábbiak szerint:<br>
I. Útburkolat kátyúzása.<br>
II. Balesetveszélyes út-, járdahibák, illetve útbeszakadások helyreállítása.<br>
A felhívás 11. a) pontjában az alábbiak szerint írta elõ a pénzügyi-, gazdasági és mûszaki alkalmasság igazolásának módját:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõk pénzügyi, gazdasági és mûszaki alkalmasságuk igazolása érdekében az ajánlathoz az alábbi okiratokat és nyilatkozatokat kötelesek írásban mellékelni:<br>
<br>
1. [a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) pontjaiban foglaltak szerinti nyilatkozatokat]:<br>
– pénzügyi intézménytõl származó, az ajánlattevõ fizetõképességének megállapítására alkalmas nyilatkozatot (tájékoztatás pénzügyi helyzetérõl, hitel- és fizetõképességérõl, fizetési kötelezettségeinek pontos teljesítésérõl, számláján elõforduló esetleges sorban állásról),<br>
– az ajánlattételt megelõzõ évi mérlegbeszámolóját, vagy adóbevallását (eredménykimutatás, mérleg, kiegészítõ mellékletek),<br>
– cégbíróság által kiadott – az ajánlat benyújtását megelõzõ 30 napnál nem régebbi – hivatalos cégkivonatának eredeti példányát,<br>
– ajánlattevõ 3 évnél nem régebbi, a beszerzés területére vonatkozó szakmai referenciáinak ismertetését. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján, ezen munkák – szerzõdõ fél, elvégzett munka, kapott ellenérték és a teljesítés volumene szerinti – felsorolását,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b), c) pontjaiban meghatározottakra adandó válaszokat,<br>
– mindazon igazolásokat és nyilatkozatokat, melyeket a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2), (4), (5), (6) bekezdése értelmében az ajánlattevõ köteles hiánytalanul csatolni az ajánlatához.<br>
Az ajánlattevõt alkalmatlanná minõsítõ szempontokat a 11. b) pont tartalmazta:<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– elõzõ évi mérleg szerinti eredménye negatív,<br>
– nem rendelkezik referenciamunkával a közbeszerzés tárgyára vonatkozóan,<br>
– a felelõs mûszaki vezetõ az 51/2000. (VIII. 9.) FVM–GM–KöViM együttes rendelet 6. § (1) bekezdésében foglaltaknak nem felel meg,<br>
– a feladat ellátásához szükséges technikai felszereltség hiánya.<br>
Az ajánlatokat az összességében legelõnyösebb ajánlat kiválasztásának szempontjával kívánták elbírálni, az alábbi részszempontok alkalmazásával:<br>
részszempontok	súlyszámok<br>
– ajánlati ár	10<br>
– helyi munkaerõ alkalmazása	8<br>
– vállalt garanciák	3<br>
Az ajánlatok részszempontok szerinti tartalmi elemeinek értékelése során adható pontszám: 1–10 pont.<br>
Dokumentációban részletezték a mûszaki és szerzõdési feltételeket. Az ajánlatkérõ 2001. február 8-án helyszíni konzultációt is tartott. Ezen tisztázták, hogy a teljesítés határideje a Közbeszerzési Értesítõben tévesen jelent meg, az I. részre 2002. május 30-ig, a II. részre 2003. március 31-ig kívánnak szerzõdni. Fajlagos árakkal kérik az árajánlatok megadását.<br>
A 2001. március 1-jei határidõre a következõ cégektõl érkezett ajánlat: Egri Útépítõ Rt., Swietelsky Útvasút Kft., Strabag Kft., RWE UMWELT Miskolc Kft. és kérelmezõ.<br>
Ajánlatkérõ 2001. március 19-én 12.00 órai határidõig hiánypótlási lehetõséget biztosított minden ajánlattevõ részére a felhívásban kért igazolások és nyilatkozatok pótlására.<br>
A megadott határidõig az RWE UMWELT Miskolc Kft. hatósági igazolásokat és nyilatkozatokat pótolt, a Strabag Kft. pedig a feltételek elfogadásáról nyilatkozott. Kérelmezõ 2001. március 20-án 9 óra 30 perckor adott be hatósági igazolást a Környezetvédelmi Felügyelõségtõl és 2000. évre szóló – nem auditált – mérleget.<br>
Ajánlatkérõ Közbeszerzési Bizottsága 2001. március 23-án bírálta el az ajánlatokat. Az elsõ részajánlatot tekintve három érvényes ajánlatot értékelt és a Strabag Kft. ajánlatát találta ezek közül az összességében legelõnyösebbnek.<br>
A második részre egy ajánlat érkezett, azt azonban érvénytelenség miatt elutasította ajánlatkérõ, így ebben a részben eredménytelen volt az eljárás. 2001. március 26-án a fenti döntést nyilvánosan kihirdették, az összegzést pedig 2001. március 27-én küldték meg az eljárás résztvevõinek.<br>
Az összegzés szerint az I. részajánlatra a Strabag Kft., az EGÚT Rt. és kérelmezõ ajánlatát bírálták el érdemben, az alábbi pontozással és indoklással:<br>
		Értéke-	Ért.<br>
	Súly-	lési	pontsz.<br>
	számok	pont-	és súly-<br>
		szám	szám<br>
			szorzata<br>
STRABAG Kft.	<br>
– Ajánlati ár	10	9	90<br>
– Helyi munkaerõ<br>
alkalmazása	8	0	0<br>
– Pénzügyi stabilitás	4	10	40<br>
– Vállalt garanciák	3	0	0<br>
Összesen			130<br>
MOBIL ASZFALT Kft.<br>
– Ajánlati ár	10	10	100<br>
– Helyi munkaerõ<br>
alkalmazása	8	0	0<br>
– Pénzügyi stabilitás	4	0	0<br>
– Vállalt garanciák	3	0	0<br>
Összesen			100<br>
EGÚT Rt.<br>
– Ajánlati ár	10	5	50<br>
– Helyi munkaerõ<br>
alkalmazása	8	0	0<br>
– Pénzügyi stabilitás	4	10	40<br>
– Vállalt garanciák	3	0	0<br>
Összesen			90<br>
"c) A táblázatban szereplõ értékelési pontszámok indoklása:<br>
A STRABAG Kft. és Mobil Aszfalt Rt. közel azonos fajlagos árai minimális eltérést mutatnak. Ennek megfelelõen került az ár 10 és 9 ponttal értékelésre, EGÚT Rt. értékelése arányosan történt a legkedvezõbb árhoz viszonyítva.<br>
Helyi munkaerõ alkalmazására nyilatkozatot egyik pályázó sem tett, így ez a szempont nem értékelhetõ. Ugyancsak nem értékelhetõ a vállalt garancia, melyre szintén nem nyilatkozott egy pályázó sem.<br>
A pénzügyi stabilitás pontozásánál az alapot a becsatolt mérlegadatok szolgáltatták. A MOBIL Aszfalt negatív mérleg eredménye miatt nem kapott értékelési pontot."<br>
Kérelmezõ 2001. április 17-én jogorvoslati kérelemmel fordult a Döntõbizottsághoz, melyet annak felhívására 2001. április 25-én kiegészítve kérte az ajánlatkérõ döntésének felülvizsgálatát, illetve az eljárást lezáró döntésének megsemmisítését, valamint az ajánlatkérõ kötelezését a törvényes elbírálásra. Kérte továbbá ideiglenes intézkedéssel a közbeszerzési eljárás felfüggesztését, valamint a meg nem kötött szerzõdés megkötésének megtiltását, illetve ajánlatkérõ felszólítását a kérelmezõ eljárásba történõ bevonására. Kérte az ügyben tárgyalás tartását is.<br>
Kérelme indokolását a tárgyaláson pontosítva abban jelölte meg, hogy ajánlatkérõ az értékelés során a pénzügyi stabilitást is figyelembe vette annak ellenére, hogy az a felhívásban mint részszempont nem szerepelt. Álláspontja szerint ajánlatkérõnek, amennyiben ezen elõre nem jelzett részszempontot is értékelte, akkor figyelembe kellett volna vennie a 2000. évrõl szóló mérlegbeszámolót, melyet ugyan auditálás nélkül csatolt be az ajánlatkérõhöz, de az ennek ellenére nem befolyásolta a kérelmezõ pénzügyi stabilitását, hisz az volt értékelve. Elõadta azt is, hogy az 1999. évi mérlegük csekély veszteséget mutatott ugyan, viszont a 2000. évi már nyereséges volt, tehát ez igazolta azt, hogy társaságuk pénzügyi helyzetével semmilyen probléma nincs. Álláspontja szerint a mérlegkimutatás a társaság valódi likviditását egyébként sem tükrözi, mert arra egyéb kimutatás szolgál.<br>
A tárgyaláson elõadta azt is a Döntõbizottság kérdésére, hogy a hiánypótlás keretében becsatolt hatósági igazolást, illetve az auditálás nélküli 2000. évi mérleget a hiánypótlási határidõt követõen, azaz 2001. március 20-án csatolta be ajánlatkérõhöz. Az utóbbit annak ellenére nyújtotta be, hogy azt ajánlatkérõ nem kérte, hisz valójában az ajánlattevõknek az 1999. évi mérlegek becsatolása volt kötelezõ a felhívás értelmezése szerint.<br>
A Döntõbizottság a kért ideiglenes intézkedést a törvényi feltételek hiányára tekintettel nem alkalmazta a jogorvoslati eljárás során.<br>
Ajánlatkérõ írásos észrevételét a tárgyaláson változatlanul fenntartva, kérte a megalapozatlan kérelem elutasítását. Ezt azzal indokolta, hogy az eljárás nyertese az összességében legelõnyösebb ajánlattevõ lett az elsõ részfeladat vonatkozásában. Elõadta azt is, hogy a pénzügyi stabilitást az ajánlattevõknél azért értékelték, mert az gépelési hiba folytán került az értékelési folyamatba annak ellenére, hogy azt sem a felhívásukban, sem a dokumentációban nem jelölték meg mint részszempontot. Nyilatkozata szerint azért nem nyilvánították ajánlattevõt alkalmatlannak az 1999. évi negatív mérlege ellenére sem, mert mint kezdõ vállalkozást nem kívánták kizárni az eljárásból, és erre tekintettel adtak 0 pontot a pénzügyi stabilitás részszempontra annak ellenére, hogy a felhívásuk 11. b) pontja (1) bekezdése szerint a negatív mérleg a szerzõdés teljesítésére alkalmatlanná minõsítésként volt megjelölve. A késve, a hiánypótlási határidõ lejártát követõen becsatolt elõzetes éves beszámolót azért nem fogadták el kérelmezõnél, mert az nem volt hitelesítve és könyvvizsgálóval ellenjegyeztetve. E döntésüket támasztja alá az is, hogy a felhívásuk értelmezése szerint az 1999. évi mérleget kérték ajánlattevõktõl, aminek többi ajánlattevõ egységesen eleget is tett és kérelmezõ is ilyen mérleget csatolt be eredetileg ajánlatába. Közölte azt is az észrevételében, hogy a szerzõdést az elsõ részajánlat vonatkozásában a nyertesnek kihirdetett ajánlattevõvel 2001. április 11-én megkötötték.<br>
Az ügyben érdekelt felek közül a Strabag Kft. írásos észrevételében úgy nyilatkozott, hogy a felhívás 11. b) pontja elsõ bekezdése alapján az elõzõ év negatív mérlege miatt a kérelmezõt alkalmatlanná kellett volna minõsíteni. E beadványát a tárgyaláson változatlanul fenntartotta.<br>
A Döntõbizottság a rendelkezésére álló iratok, dokumentumok, írásban és szóban elõterjesztett nyilatkozatok alapján megállapította, hogy a kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének elsõ fordulata úgy rendelkezik, hogy az ajánlatkérõ az ajánlatokat a felhívásban meghirdetett értékelési szempontok alapján bírálja el.<br>
A Döntõbizottság a jogorvoslati eljárás során ajánlatkérõ által is elismerten megállapította, hogy az ajánlati felhívás 13. b) pontja szerint részszempontonként ajánlatkérõ az ajánlati árat, a helyi munkaerõ alkalmazását és a vállalt garanciákat jelölte meg. Ugyanígy e három szempont szerepelt az ajánlati dokumentációban is és e részszempontok számát, illetve megnevezését ajánlatkérõ a törvényben meghatározott módon a közbeszerzési eljárása során nem módosította, azt ajánlattevõkkel semmilyen formában nem közölte.<br>
E fenti tények alapján megállapítható, hogy adminisztrációs (gépelési) hiba miatt ajánlatkérõ újabb részszempontként a pénzügyi stabilitást is értékelte az érvényesnek tekintett három ajánlattevõnél, holott ezt nem tehette volna, mert erre a Kbt. a fent idézett kógens rendelkezéstõl eltérést nem engedélyez, ezért a jogorvoslati kérelem e részben megalapozott.<br>
Megalapozatlan a jogorvoslati kérelem abban a vonatkozásban, hogy ajánlatkérõnek a kérelmezõ által becsatolt 2000. évi nem auditált mérleget kellett volna a pénzügyi stabilitás értékelésénél figyelembe vennie, mivel a kérelmezõ pénzügyi helyzetét az megfelelõen tükrözte.<br>
A Döntõbizottság álláspontja szerint ajánlatkérõ az alkalmatlanná nyilvánítási feltételek alapján a kérelmezõ ajánlatát már nem is értékelhette volna, így azt figyelembe sem vehette az egyébként jogsértõen alkalmazott részszempont értékelése során.<br>
A Döntõbizottság azért is megalapozatlannak tartja e kérelmezõi kitételt, mert a kérelmezõ saját maga által is elismerten a hiánypótlási határidõ lejártát követõen csatolt be ajánlatkérõhöz a Környezetvédelmi Felügyelõség által kiállított hatósági igazolást és egyébként a kifogásolt 2000. évi mérleget is.<br>
A fent leirt indokok alapján a jogorvoslati kérelem ezen része, valamint az ideiglenes intézkedésekre vonatkozó kérelmek megalapozatlanok.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörénél eljárva, a Kbt. 88. § (1) bekezdése a) pontja szerint a jogorvoslati kérelem megalapozatlan részét elutasította, míg a megalapozott jogorvoslati kérelmi elem alapján a Kbt. 88. § (1) bekezdésének d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a jogorvoslati eljárás során azt is megállapította, hogy a három értékelt ajánlat közül a két érvényesnek tekinthetõ ajánlat vonatkozásában a nyertesnek kihirdetett ajánlat kedvezõbb és összességében elõnyösebb volt a másik érvényes ajánlatnál, nevezetesen az EGÚT Rt. ajánlatánál, így alapjában véve ajánlatkérõnek a nyertesre vonatkozó döntése helytálló volt. Erre tekintettel a Döntõbizottság nem látta indokoltnak e jogkövetkezmény alkalmazását ajánlatkérõvel szemben és a megkötött szerzõdés ellenére sem alkalmazott bírtságot ajánlatkérõvel szemben, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május. 21.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>