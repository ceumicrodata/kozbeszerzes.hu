<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.246/8/2001.<br>
<br>
Tárgy: az ANAMED Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ANAMED Kft. (1144 Budapest, Kõszeg u. 29., képviseli: dr. Somogyi Zoltán ügyvéd, Budapest V., Hercegprímás u. 2. II/15., 1244 Pf. 749, a továbbiakban: kérelmezõ) jogorvoslati kérelmének, melyet a Budapest Fõváros Önkormányzata (1052 Budapest, Városház u. 9–11., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "anaesthesiológiai és intenzív therápiás eszközök beszerzése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, az 52. § (1) bekezdés d) pontjára, tekintettel az 52. § (1) bekezdését, ezért ajánlatkérõ hiánypótlást elrendelõ és ezt követõ döntéseit a közbeszerzési eljárást lezáró döntésére is kiterjedõen megsemmisíti.<br>
A Döntõbizottság kötelezi ajánlatkérõt; hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. január 3-án megjelent 1. számában tett közzé ajánlati felhívást nyílt eljárás megindítására. Az ajánlati felhívás 3. a) pontja határozta meg a beszerzés tárgyát és mennyiségét az alábbiak szerint:<br>
anaesthesiológiai és intenzív therápiás eszközök: ezen belül 4 db új altatógép monitorral és 1 db csecsemõaltatásra is alkalmas új altatógép monitorral, 4 db új lélegeztetõgép és 1 db csecsemõlélegeztetésre is alkalmas új lélegeztetõgép.<br>
Az ajánlatkérõ a részajánlattétel lehetõségét megengedte az alábbiak szerint:<br>
<br>
1. részfeladat: 4 db új altatógép monitorral és 1 db csecsemõaltatásra is alkalmas új altatógép monitorral, szállítása, telepítése,<br>
<br>
2. részfeladat: 4 db új lélegeztetõgép és 1 db új csecsemõlélegeztetésre is alkalmas új lélegeztetõgép szállítása.<br>
Az ajánlati felhívás 11. a) és 11. b) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket és az alkalmatlanná minõsítés szempontjait is.<br>
Az ajánlatkérõ az ajánlati felhívás 13. pontja alapján az összességében legelõnyösebb ajánlatot kívánta kiválasztani az alábbiak szerint:<br>
részszempontok	súlyszámok<br>
– megajánlott készülék mûszaki paraméterei, az orvos-szakmai igények szempontjából optimális minõségi jellemzõk	8<br>
– ajánlati ár	6<br>
– szállítási határidõ	4<br>
– a megajánlott szerviz- és alkatrészellátás és ennek gyorsasága	4<br>
– legkedvezõbb jótállási, szavatossági feltételek	3<br>
Az elbírálás ponthatárai: 1–10 pont.<br>
Ajánlatkérõ az egyéb információk között a 16.8. pontban elõírta, hogy az ajánlattevõ a dokumentáció részét képezõ szerzõdéstervezetet kitöltve és cégszerûen aláírva köteles ajánlatához csatolni.<br>
Ajánlatkérõ a közbeszerzési eljárásában az ajánlattevõk részére dokumentációt is biztosított, amelynek részei voltak a részletes ajánlati feltételek, mellékletek, a mûszaki specifikáció és a szerzõdéstervezet.<br>
A dokumentáció 1/11. pontja az ajánlat érvényességének alaki kellékei között tartalmazta, hogy "ajánlatok minden oldalát folyamatosan sorszámozással ellátva, az ajánlattevõ cégjegyzésre jogosult vagy általa meghatalmazott (meghatalmazás csatolandó) személy kézjegyével ellátva kell benyújtani. Az ajánlatot a cégjegyzésre jogosultnak kell cégszerûen aláírni, de ha az ajánlatot nem a cégjegyzésre jogosult írja alá, így az általa a közbeszerzés tárgyára irányuló kötelezettségvállalásra vonatkozó – a meghatalmazott aláírását is tartalmazó – meghatalmazást és a meghatalmazó aláírási címpéldányát egyidejûleg csatolni kell."<br>
A dokumentáció II/2. számú melléklete az ajánlati nyilatkozatot tartalmazta, melyben az alábbi elõírásra kellett ajánlattevõknek nyilatkozatot tenni:<br>
"Az ajánlati felhívásban és a dokumentációban meghatározott összes elõírást és szerzõdéses kikötést tudomásul vettük, ajánlatunkat azok ismeretében tesszük, és azokat magunkra nézve kötelezõ érvényûnek ismerjük el."<br>
A dokumentáció részét képezte továbbá az ajánlatkérõ által elkészített szállítási szerzõdés, amelyben az ajánlattevõknek az alábbi adatokat kellett kitölteniük:<br>
– a szerzõdõ fél (ajánlattevõ) neve, székhelye,<br>
– ellenszolgáltatás nettó + áfás ára,<br>
– ajánlattevõ bankszámlaszáma,<br>
– szállítási határidõ,<br>
– vállalt jótállási idõ,<br>
– vállalt szavatossági idõ,<br>
– dátum,<br>
– aláírás.<br>
Az ajánlatok bontására 2001. január 13-án került sor. Ajánlatot nyújtott be a Siemens Rt., a Picovent Kft., a Medirex Rt., a kérelmezõ és a Dutchmed Kft., aki kizárólag az l. feladat körébe tett ajánlatot.<br>
Ajánlatkérõ az ajánlatok átvizsgálását követõen 2001. február 15-én kelt levelében valamennyi ajánlattevõt tájékoztatott arról, hogy a Dutchmed Kft. ajánlatából a Munkaerõ-piaci Alap igazolása hiányzik és e körben a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlásra biztosít lehetõséget, amelyet 2001. február 20-ig kellett teljesíteni. A Dutchmed Kft. a hiánypótlási kötelezettségének megadott határidõben eleget tett.<br>
Ajánlatkérõ 2001. március 12-én kelt levelében tájékoztatta az ajánlattevõket arról, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésben foglaltakra figyelemmel az elbírálás határidejét 30 nappal meghosszabbítja.<br>
Ajánlatkérõ az ajánlatokat elbírálta és az eljárást lezáró döntését 2001. április 17-én nyilvánosan kihirdette. Az eredményhirdetés idõpontjára az eljárásról készített összegzést elkészítette és a tájékoztatást 2001. április 19-én kelt levelében ajánlattevõk részére megküldte.<br>
Ajánlatkérõ az 1. és 2. részajánlat körében a Siemens Rt. ajánlatát hirdette ki nyertesnek.<br>
Ajánlatkérõ az 1. részajánlat tekintetében a Dutchmed Kft., a Picovent Kft. és a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné minõsítette. A Dutchmed Kft. esetén, hogy nem rendelkezik érvényes ORKI és a hozzá kapcsolódó MEEI minõsítõ tanúsítvánnyal, a Picovent Kft. szintén nem rendelkezik teljes körûen érvényes ORKI minõsítõ tanúsítvánnyal. A kérelmezõ ajánlata pedig azért érvénytelen, mert nem írta alá és nem töltötte ki a szerzõdéstervezetet. A 2. részajánlat körében érvénytelen a kérelmezõ, a Picovent Kft. és a Medirex Kft. ajánlata a Kbt. 52. § (2) bekezdés d) pontja alapján. A kérelmezõ ajánlata e körben érvénytelen, mert nem írta alá és nem töltötte ki a szerzõdéstervezetet, a Picovent Kft. ajánlata nem tartalmazza az ORKI és a hozzá kapcsolódó MEEI minõsítõ tanúsítványt, illetõleg az ajánlatában megajánlott készülék nem fedi le a kiírásban szereplõ mûszaki paramétereket. A Medirex Kft. ajánlata szintén nem fedi le a kiírásban szereplõ mûszaki paramétereket.<br>
Kérelmezõ 2001. április 18-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. A jogorvoslati kérelmében kérte a jogsértés megállapítását, az ajánlatkérõ közbeszerzési eljárást lezáró döntésének megsemmisítését és ajánlatának bevonását a közbeszerzési eljárásba. Egyben kérte ideiglenes intézkedésként a szerzõdéskötés megtiltását. Indoklásként elõadta, hogy ajánlatkérõ 2001. február 15-én kelt levelében tájékoztatta arról, hogy a Dutchmed Kft. részére hiánypótlást biztosít, ezen értesítõ levelet azonban a hiánypótlási határidõ lejártát követõ napon 2001. február 21-én vette át. A hiánypótlás átvételét követõen áttanulmányozta a saját ajánlatát és ekkor észlelte, hogy a benyújtott szállítási szerzõdése aláírási szempontból nem pontosan felel meg az ajánlatkérõnek az ajánlati felhívás 16.8 pontjában megfogalmazott, a dokumentáció részét képezõ szerzõdéstervezet kitöltésére és cégszerûen történõ aláírására vonatkozó felhívásának.<br>
Ennek alapján a szállítási szerzõdéseket cégszerûen aláírva és kitöltve, pótlólag 2001. február 22-én az ajánlatkérõ részére megküldte.<br>
Kérelmezõ 2001. március 2-án kérte ajánlatkérõt, hogy nyilatkozzon – a hiánypótlása befogadásra került-e, ajánlatkérõ azonban erre választ nem adott. Kérelmezõ 2001. április 17-én az eredményhirdetés idõpontjában értesült arról, hogy ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítették. Álláspontja szerint azzal, hogy az ajánlatkérõ hiánypótlás lehetõségét biztosította ezzel a magatartásával, a hiánypótlásra valamennyi ajánlattevõnek lehetõséget biztosított. Ezen túlmenõen pedig az ajánlata tartalmazta az ajánlati nyilatkozatát, és a becsatolt szerzõdéstervezet valamennyi oldala kézjeggyel történõ ellátásával lényegében elfogadta a pályázati kiírást, illetve a szerzõdés valamennyi elemét és feltételét. Az ajánlatból ezzel egyértelmûen megállapítható lett volna az ajánlat tartalma és legfeljebb formai hiba elkövetésérõl volt szó jelen esetben, amely hiánypótlás körében orvosolható.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásul elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése a hiánypótlási lehetõséget a Kbt. 44. és 46. §-a szerinti igazolás vagy nyilatkozat utólagos csatolására biztosítja, tehát e körben teszi lehetõvé a Kbt. a hiányok pótoltatását. Az ajánlat tartalmát érintõ hiányosságok, és különösen a szerzõdés cégszerû aláírása és kitöltése ezáltal elfogadása nem pótolható hiányosság, mivel az az ajánlat tartalmához tartozik. Esetleges pótoltatása sértené a Kbt. 49. § (1) bekezdését, mivel az ajánlattevõ az ajánlattételi határidõ lejártáig módosíthatja az ajánlatát. Az ajánlat módosításának minõsül a hiányosan benyújtott ajánlat kiegészítése is.<br>
A Döntõbizottság a D.246/3/2001. számú határozatában ideiglenes intézkedést alkalmazott és a közbeszerzési eljárást lezáró szerzõdés megkötését megtiltotta.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A Döntõbizottság vizsgálta, hogy kérelmezõ ajánlata mennyiben felelt meg az ajánlati felhívás és a dokumentáció feltételeinek, ugyanis a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A kérelmezõ az ajánlatához csatolta a cégkivonatát és az aláírási címpéldányát. Az ajánlat elsõ oldala tartalmazta az ajánlati nyilatkozatot, mely szerint az ajánlati felhívásban és a dokumentációban meghatározott összes elõírást és szerzõdéses kikötést tudomásul vette, az ajánlatot azok ismeretében tette meg és azokat magukra nézve kötelezõ érvényûnek tekintik. Kérelmezõ ezt a nyilatkozatát cégszerû aláírással látta el. Az ajánlat tartalmazta továbbá a számlavezetõ bank igazolását arról, hogy kérelmezõ fizetési kötelezettségének határidõben eleget tett, és ez az igazolás tartalmazta kérelmezõ bankszámlaszámát is.<br>
Az ajánlat része volt a megajánlott készülékekre vonatkozó ártáblázat is, amelyben a megajánlott készülékek nettó és bruttó ára feltüntetésre került, az ártáblázat cégszerûen aláírt volt. Az ajánlat tartalmazta készülékenként a szállítási határidõt, továbbá a vállalt jótállási és szavatossági idõtartamokat is. A jótállás- és szavatosságvállalásra vonatkozóan egy összefoglaló nyilatkozat is az ajánlat 123. oldalán megtalálható, cégszerû aláírással ellátva. Az ajánlat minden oldalát a cégjegyzésre jogosult ügyvezetõ kézjegyével ellátott.<br>
A kérelmezõ által sem vitatottan azonban az ajánlathoz csatolt szállítási szerzõdés kitöltésre nem került, cégszerû aláírással ellátva nem volt, azaz nem felelt meg az ajánlati felhívás 16.8 pontban foglalt elõírásnak.<br>
A Döntõbizottság megállapította, hogy ugyan a szerzõdést kérelmezõ nem töltötte ki, cégszerûen nem írta alá, azonban az ajánlat teljes körûen tartalmazta azokat az adatokat, amelyeket a szerzõdés kipontozott részeiben ajánlatkérõ megkívánt. Ajánlatkérõ tárgyaláson tett nyilatkozatában ezt a tényt maga is elismerte.<br>
A fentiekbõl következõen a kérelmezõ ajánlata a szerzõdés kitöltésének hiánya eredményeként formailag és nem tartalmilag hiányos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság álláspontja szerint a kérelmezõ ajánlatának formai hiányossága a fent idézett jogszabályhely szerint hiánypótlás keretében orvosolható.<br>
A Döntõbizottság nem fogadta el az ajánlatkérõ azon védekezését, hogy az ajánlati kötöttségre tekintettel nem engedélyezte ezen hiányosság hiánypótlás keretében történõ kiküszöbölését, hiszen formai hibáról van szó, amely nem eredményezi az ajánlat tartalmi módosítását. A szerzõdés minden oldalát a kérelmezõ kézjegyével ellátta, amely a Döntõbizottság álláspontja szerint éppen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint taxatíve is felsorolt formai hiányosságnak minõsül.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlást biztosított, azonban a hiánypótlást az összes ajánlattevõ számára azonos feltétellel kell biztosítania.<br>
A Döntõbizottság megállapította, hogy ajánlatkérõ fenti jogszabályt megsértette azáltal, hogy kérelmezõnek a hiánypótlásra lehetõséget nem biztosított, és kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján (az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek) a Kbt. 52. § (2) bekezdés d) pontja szerint érvénytelennek minõsítette, arra tekintettel, hogy ajánlata nem felel meg az ajánlati felhívásban, illetve a dokumentációban meghatározott feltételeknek.<br>
A Döntõbizottság eljárása során észlelte, hogy a Medirex Rt. ajánlatához szintén csatolásra került a szerzõdés, azon ugyan cégszerû aláírás található, de a szerzõdés kipontozott részei ugyanakkor kitöltésre nem kerültek.<br>
Ajánlatkérõ ugyanakkor ezen ajánlatot az elsõ részteljesítés körében érvényesnek minõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglalt esélyegyenlõség biztosítása érdekében ezen ajánlat is csak akkor minõsülhet érvényesnek, ha hiánypótlás keretében ajánlattevõ az ajánlati felhívás 16.8 pontjában foglaltaknak megfelelõen csatolja ajánlatához a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése ugyanakkor egy ízben teszi lehetõvé a hiánypótlást, ezzel a lehetõséggel pedig ajánlatkérõ már az eljárása során élt, így a Döntõbizottság az ajánlatkérõ hiánypótlást elrendelõ döntésének megsemmisítésérõl határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján az ajánlatkérõ hiánypótlást elrendelõ és azt követõ döntéseit a közbeszerzési eljárást lezáró döntésre is kiterjedõen megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 18.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>