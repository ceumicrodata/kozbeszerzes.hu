<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4826)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.223/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság Elnöke által kezdeményezett jogorvoslati eljárás a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., a továbbiakban: Döntõbizottság Elnöke) által a Honvédelmi Minisztérium Beszerzési és Biztonsági Beruházási Hivatal (Budapest, Salgótarjáni út 18., a továbbiakban: ajánlatkérõ) "a Magyar Honvédség katonai szervezetei hajtóanyag-szükségletének biztosítása 2001–2003. években" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2000. november–december hónapban nyílt közbeszerzési eljárást folytatott le a Magyar Honvédség katonai szervezetei hajtóanyag-szükségletének 2001–2003. években történõ biztosítása érdekében. Az eljárás érvényes ajánlatok hiányában eredménytelen lett, ennek kihirdetése 2001. február 12-én történt meg.<br>
Ajánlatkérõ 2001. március 28-án a Döntõbizottság Elnöke részére telefaxon és levélben is megküldött tájékoztatása szerint 2001. március 28-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, amelynek tárgya a Magyar Honvédség katonai szervezetei hajtóanyag-szükségletének biztosítása 2001–2003. években.<br>
A tájékoztatás szerint a Magyar Honvédség Összhaderõnemi Logisztikai és Támogató Parancsnokság parancsnoka kezdeményezte ajánlatkérõnél a Magyar Honvédség katonai szervezetei hajtóanyag-szükségletének biztosítása 2001–2003. évre tárgyú közbeszerzési eljárás lefolytatását, mivel korábban, ugyanebben a tárgyban lefolytatott közbeszerzési eljárás eredménytelen volt. Idõközben a Felsõ-Tiszán kialakult árvízhelyzet miatt a Magyar Honvédség jelentõs erõit kellett a katasztrófa által sújtott területre kirendelni, ami miatt jelentõs, elõre nem tervezett hajtóanyag-fogyasztás történt, a Magyar Honvédség hajtóanyagkészletei a minimálisra csökkentek. Az ugyanebben a tárgyban lefolytatott nyílt eljárás eredménytelensége miatt ajánlatkérõ önhibáján kívül nem tudta végrehajtani a Magyar Honvédség további mûködéséhez szükséges hajtóanyagok beszerzését. Más eljárásfajta választása esetén a Magyar Honvédség mûködõképessége kerül veszélybe.<br>
Ajánlatkérõ a tájékoztatóval együtt megküldte az ajánlati felhívást is a Döntõbizottság Elnöke részére. <br>
Az ajánlati felhívás szerint a választott eljárás alkalmazása feltételének indokolása a következõ: A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, mivel a Felsõ-Tiszán kialakult rendkívüli árvízhelyzet miatt a Magyar Honvédség hajtóanyagkészletei lecsökkentek. Más típusú eljárás esetén – a fennálló ellátási kényszer miatt – a Magyar Honvédség mûködõképessége veszélybe kerül.<br>
Ajánlatkérõ a beszerzés tárgyát és mennyiségét az alábbiak szerint határozta meg az ajánlati felhívás 3. a) pontjában:<br>
A Magyar Honvédség katonai szervezetei hajtóanyag-szükségletének biztosítása 2001–2003. években. Ezen belül:<br>
2001. évben:<br>
– Repülõpetróleum	6000 tonna +30%<br>
– Motorbenzin	600 tonna +30%<br>
– Gázolaj	3000 tonna +30%<br>
2002. és 2003. években, évente:<br>
– Repülõpetróleum	12 000 tonna +20%<br>
– Motorbenzin	2600 tonna +20%<br>
– Gázolaj	4500 tonna +20%<br>
Az ajánlati felhívás 4. pontjában ajánlatkérõ a szerzõdés véghatáridejeként 2003. december 31-ét határozta meg.<br>
Az ajánlati felhívás szerint az ajánlattételi határidõ 2001. április 12., az elsõ tárgyalás idõpontja 2001. április 13., az eredményhirdetésre 2001. április 19-én kerül sor.<br>
Ajánlatkérõ a MOL Magyar Olaj- és Gázipari Rt.-t, az OMV Hungária Ásványolaj Kft.-t és az ARAL Hungária Kft.-t kérte fel ajánlattételre.<br>
A Döntõbizottság Elnöke 2001. április 11-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. március 28-át, az ajánlati felhívás részére történõ megküldésének napját jelölte meg.<br>
Ajánlatkérõ érdemi észrevételében kérte a megalapozatlan kérelem elutasítását. Elõadta, hogy 2001. március 19-én kapott értesítést arról, hogy a felsõ-Tisza-vidéki árvízhelyzet miatt a Magyar Honvédség jelentõs erõkkel vesz részt károk megelõzésében és a kárelhárításban, aminek következtében a hajtóanyagkészletei olyan mértékben kimerültek, hogy ezáltal a Magyar Honvédségnek a mûködõképessége is veszélybe került. Az árvízhelyzet kialakulása és a korábban lefolytatott nyílt eljárás eredménytelensége, mint a rendkívüli sürgõsséget indokló körülmények nem ajánlatkérõ mulasztásából erednek, ezek ajánlatkérõtõl független indokok.<br>
Ajánlatkérõ a tárgyaláson bejelentette, hogy az eljárás során nem hozták meg az eljárást lezáró döntést, nem hirdettek még eredményt az ajánlati felhívásban foglaltak szerinti idõpontban, azzal megvárják a Döntõbizottság határozatát. Az eredményhirdetést határozatlan idõre elhalasztották.<br>
A Döntõbizottság a fentiek alapján megállapította, hogy az ajánlatkérõ ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Egyetlen feltétel hiánya esetében ez az eljárásfajta már nem választható, nem alkalmazható.<br>
A Döntõbizottság megállapította, hogy az ajánlatkérõ által elõadott indokok nem támasztják alá azt, hogy a Magyar Honvédség 2001–2003. évekre vonatkozó hajtóanyag-szükségletét rendkívüli sürgõsséggel kell beszerezni. A rendkívüli sürgõsségnek ellentmond a beszerzés teljesítési határideje, a folyamatos teljesítés meghatározása, hiszen ajánlatkérõ azzal indokolta a rendkívüli sürgõs beszerzést, hogy a készletek kimerültek. A beszerzés azonban nemcsak a készletek egyszeri pótlására, feltöltésére irányul.<br>
Az ajánlati felhívás 3. a) pontjában meghatározott teljes idõszakra, az ott megjelölt mennyiségekre semmiképpen nem állapítható meg a rendkívüli sürgõsség fennállása, mivel a 2001. év második félévében, a 2002. és 2003. évben szükséges és szállítandó hajtóanyag beszerzésére a nyílt vagy meghívásos eljárás mindenképpen lefolytatható a Kbt.-ben meghatározott határidõk figyelembevételével.<br>
A fentiek alapján tehát a beszerzés tárgyára vonatkozóan nem állt fenn az elõre nem látható okból elõállt rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak, így ajánlatkérõ jogsértõ módon alapította a közbeszerzési eljárást a Kbt. 70. § (1) bekezdés c) pontjára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és c) pontja szerinti jogkövetkezményeket alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, mivel az eljárást indító és azt követõ döntések megsemmisítésével a jogsértés orvosolható, tekintettel arra, hogy ajánlatkérõ nem hozta meg az eljárást lezáró döntését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 16.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>