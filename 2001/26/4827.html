<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4827)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.108/11/2001.<br>
<br>
Tárgy: a Labsystem Kft. jogorvoslati kérelme a Fejér Megyei Állategészségügyi és Élelmiszer-ellenõrzõ Állomás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Labsystem Kft. (1035 Budapest, Miklós u. 15., továbbiakban: kérelmezõ) jogorvoslati kérelmét, melyet a dr. Somogyi Zoltán ügyvéd (Budapest V., Hercegprímás u. 2.) által képviselt Fejér Megyei Állategészségügyi és Élelmiszer-ellenõrzõ Állomás (8000 Székesfehérvár, Csíkvári út 15., továbbiakban: ajánlatkérõ) vizsgáló készülékek beszerzése tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2000. december 20-án megjelent számában a rendelkezõ részben megjelölt beszerzés tárgyában. A 3. a) pontban részletezte a beszerzés tárgyát, miszerint 1 db aminosav-analizátor (AAA készülék) 1 db AAS-készülék, 1 db HPLC készülék programozható UV-VIS detektorral, 1 db mikrohullámú roncsolókészülék, 1 db UV-VIS spektrofotométer, 1 db mintaaprító daráló, 1 db laboratóriumi mosogatógép és 1 db elektronikus analitikai mérleg szállítására kíván szerzõdést kötni.<br>
A felhívás szerint a beszerzési tárgyakra külön-külön is lehetett részajánlatot tenni, a többváltozatú ajánlat tételének lehetõségét kettõben maximálta.<br>
Az ajánlattevõ mûszaki alkalmasságának igazolására a felhívás 11. a) pontjában elõírta az elõzõ 3 évben a beszerzés tárgyára vonatkozó referenciák ismertetését, ebbõl kiemelve a közbeszerzési eljárás keretében szállított termékeket. A 11. b) pontban kikötötte, hogy mûszaki szempontból alkalmatlannak minõsíti a szerzõdés teljesítésére azt az ajánlattevõt, aki a beszerzés tárgyára nem rendelkezik referenciákkal.<br>
Az ajánlati dokumentáció "II. Mûszaki leírások" fejezet bevezetõ részében ajánlatkérõ elõírta a készülékek szervizelése módjának és a várható üzemeltetési költségeknek az ismertetését és részletesen ismertette az egyes készülékekkel szemben elvárt minõségi követelményeit.<br>
Az AAS készülékre nézve általános követelményként az 1.1. pont elsõ bekezdésében elõírta, hogy alkalmas legyen mind lángos, mind grafitkályhás és hidrid/hideggõzös mérésekhez. Ezen belül a lángos atomizáló egységre nézve az 1.2. pont kilencedik bekezdésében nagysebességû diutérium háttérkorrekcióval, a grafitkályhás atomizáló egységre nézve az 1.3. pont hatodik bekezdésében mind Zeeman, mind deutárium háttérkorrekcióval való ellátottságot írt elõ.<br>
Az AAA készülék vezérlõ, adatgyûjtõ és feldolgozó szoftverére nézve a 2.9. pont elsõ bekezdésében "32 bites, Windows alatt futó vezérlõ szoftver" elvárás szerepelt.<br>
A dokumentáció 1. számú mellékletét képezõ ajánlati adatlapon ajánlattevõnek meg kellett jelölnie a teljesítésben 10%-ot meghaladóan alvállalkozóként, vagy egyébként részt vevõ szervezetek nevét és székhelyét.<br>
Az ajánlattételi határidõre, 2001. január 30-ra a kérelmezõn kívül 13 ajánlattevõ nyújtott be ajánlatot. A kérelmezõ a 8 db készülékbõl 6-félére tett ajánlatot, közöttük 1 db AAS és 1 db AAA készülékre. Ezen készülékekre ajánlatot tett még az AP-Hungary Kft. (AAA), Bovimex Bt. (AAA), CP Analitika Kft. (AAA), Hungaropaar Kft. (AAS), Unicam Mo. Kft. (AAS, AAA).<br>
Ajánlatkérõ a kérelmezõ és a Hungaropaar Kft. AAS készülékre, a kérelmezõ, az AP Hungary Kft. és a Bovimex Bt. AAA készülékre tett ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozva érvénytelennek nyilvánította és ezért ezen ajánlatokat az eljárás további szakaszában való részvételbõl kizárta.<br>
A kérelmezõ AAS készülékre tett ajánlatának érvénytelenné nyilvánítását azzal indokolta, hogy az ajánlat nem felelt meg az ajánlati dokumentáció mûszaki feltételeinek, nem specifikálta a mûszer használatával kapcsolatos fajlagos költségeket és kérelmezõ nem csatolta ajánlatához a szerviz biztosítását igazoló alvállalkozói nyilatkozatot. Az AAA készülékre vonatkozó ajánlat érvénytelenségének indoka az volt, hogy kérelmezõ nem csatolt címmel ellátott referencialistát, valamint alvállalkozói nyilatkozatot a szerviz biztosítására. A kérelmezõ ezen beszerzési tárgy teljesítésére való alkalmatlanságának indoka pedig az, hogy a németországi helyszíni szemle tanúsága szerint a szoftver mûködése nem biztosított a Windows operációs rendszer alatt.<br>
Ajánlatkérõ az érvénytelenné nyilvánítás tényérõl február 13-i levelében értesítette kérelmezõt és a többi ajánlattevõt, majd a február 19-én tartott eredményhirdetésen az AAS és AAA készülékre az Unicam Mo. Kft. ajánlatát hirdette ki nyertesnek.<br>
Kérelmezõ február 16-án jogorvoslati kérelmet terjesztett elõ a Döntõbizottsághoz. Sérelmezte a két részajánlata érvénytelenné nyilvánítását. Álláspontja szerint ajánlatkérõ olyan hiányosságokra hivatkozva döntött az érvénytelenítés mellett, mely hiányosságok nem okozhatták a részajánlat érvénytelenségét, csak a bírálatnál lett volna jelentõségük. Kérte a jogsértés megállapítását, részajánlatai érvénytelenségét kimondó döntés megsemmisítését, ideiglenes intézkedésként a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. A kérelmezõvel – és az összegzés az eljárásban dokumentumban – közölt érvénytelenségi indokokat kiegészítve a következõket adta elõ:<br>
– A kérelmezõ által ajánlott AAS készülék azért nem felelt meg a dokumentáció mûszaki feltételeinek, mert az ajánlati dokumentáció szerint olyan AAS készülékre kért ajánlatot, amelyik lángos, grafitkályhás (elektrotermikus) és hideggõzös atomizáló egységgel is rendelkezik és amelyet deutérium- és Zeeman-háttérkorrekcióval is elláttak. Kérelmezõ ezeket a követelményeket csak részlegesen és csak két különálló készülékkel tudja teljesíteni. A laboratóriumban 1 db készüléket tud elhelyezni, dupla elszívó- és gázrendszer kiépítésére nincs lehetõsége.<br>
– Az AAA készülék szervizelõjeként kérelmezõ megjelölte ugyan az SLM Merkantil Kft.-t, de a Kft. címe, vállalási nyilatkozata hiánya miatt ajánlatkérõ nem látta bizonyítottnak, hogy a megjelölt cég el is fogja látni a szervizelést.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetõleg a dokumentációban (a továbbiakban együttesen kiírás) meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja alapján érvénytelen az ezen feltételnek nem megfelelõ ajánlat.<br>
A Döntõbizottság megvizsgálta a két készülékre vonatkozóan az ajánlatkérõ által hivatkozott érvénytelenségi/alkalmatlansági indokokat és megállapította, hogy azok helytállóak.<br>
Az AAS készülékre ajánlatkérõ elõírta, hogy a megajánlott készüléknek alkalmasnak kell lenni lángos és grafitkályhás mérésekhez is. Elõírta továbbá, hogy a lángos atomizáló egységnek deutérium háttérkorrekcióval, a grafitkályhás atomizáló egységnek Zeeman és deutérium háttérkorrekcióval is ellátottnak kell lennie. Az ajánlatkérõ elsõdleges kifogása a kérelmezõ ezen készülékével szemben az volt, hogy õ a felhívás szerint 1 db készülékre kért ajánlatot, a kérelmezõ viszont ezen 1 db készülékre nézve két részbõl álló készüléket ajánlott. Kérelmezõ álláspontja szerint az adott mérési funkcióra együttesen alkalmas két részbõl álló készülék megajánlását sem a felhívás, sem a dokumentáció nem tiltja.<br>
A Döntõbizottság nem fogadta el a kérelmezõ érvelését. Tény, hogy sem a felhívás, sem a dokumentáció nem tartalmazott olyan kikötést, hogy az AAS készülék csak egy részbõl állhat, így a kérelmezõ által ajánlott két részbõl álló készülék tartalmilag megfelelt a kiírásnak. A Kbt. fent hivatkozott 43. § (1) bekezdése szerint azonban az ajánlatnak formai szempontból is meg kell felelnie a kiírásban foglalt követelményeknek. Formai szempontból való megközelítésbõl az 1 db készülék megjelölés – az annak nyelvtani értelmezése szerinti – 1 darabból álló készüléket jelent. A kérelmezõ ajánlata tehát a kiírásban foglalt formai követelményeknek nem felelt meg, ezért érvénytelen.<br>
A kérelmezõ AAS készülékre tett ajánlata nem felelt meg a dokumentáció II. fejezet 1.2. pont kilencedik bekezdésében és 1.3. pont hatodik bekezdésében foglalt elõírásnak sem, mert a lángos atomizáló egység és a grafitkályhás atomizáló egység nem rendelkezik deutérium háttérkorrekcióval. Kérelmezõ e tényt a tárgyaláson elismerte, közölte, hogy más technikával megoldotta a méréseket zavaró hatások kiküszöbölését, ezért ajánlata érvényes. Kérelmezõ álláspontja nem helytálló. Ajánlatkérõ a dokumentációban deutérium háttérkorrekciót írt elõ erre a célra, kérelmezõnek nem volt választási lehetõsége a zavaró hatások kiküszöbölésének más módon való megoldására, azaz e feltételnek megfelelõ készülékre kellett volna ajánlatot tennie. A kérelmezõ AAS készülékre tett ajánlata tehát tartalmi szempontból érvénytelen.<br>
Ajánlatkérõ elõírta, hogy az ajánlattevõnek az ajánlatban ki kell térnie a szervizelés módjára. Kérelmezõ e feltételnek úgy tett eleget, hogy szervizelõként – cím és vállalási nyilatkozat nélkül – a Merkantil Kft.-t jelölte meg. Elõírta ajánlatkérõ a készülék várható üzemelési költségeinek megadását is, kérelmezõ ajánlata ezt nem tartalmazta.<br>
Kérelmezõ tehát az ajánlati dokumentáció e két kikötésének sem tett maradéktalanul eleget.<br>
A Döntõbizottság megállapítja, hogy kérelmezõnek az AAS készülékre tett ajánlata az ajánlatkérõ által közölt mindhárom okból érvénytelen volt, ezért ajánlatkérõ jogszerûen minõsítette a kérelmezõ ezen termékre vonatkozó ajánlatát érvénytelennek.<br>
Kérelmezõnek az AAA készülékre tett részajánlatát ajánlatkérõ egyrészrõl érvénytelenné nyilvánította a szervizelés módjának hiányos meghatározása miatt, másrészrõl pedig alkalmatlannak minõsítette kérelmezõt a teljesítésre, mert a referencialista nem tartalmazta a megrendelõk címét, valamint azon indokkal, hogy a készülék Windows operációs rendszerben nem mûködött.<br>
Az AAA készülékre vonatkozó részajánlat érvénytelenné nyilvánítása a szervizelés módjára vonatkozó ajánlati rész hiányossága miatt – az AAS készülékeknél kifejtettek szerint – jogszerû.<br>
A kérelmezõ alkalmatlanná minõsítésére vonatkozó döntése is jogszerû, a közölt indokok közül azonban csak az elsõ helytálló.<br>
A felhívás 11. b) pontja szerint mûszaki szempontból akkor minõsíti alkalmatlannak ajánlatkérõ az ajánlattevõt a teljesítésre, ha ajánlattevõ a beszerzés tárgyára vonatkozóan nem rendelkezik referenciával.<br>
A kérelmezõ az AAA készülékre tett ajánlati részben, az 5. oldalon a referenciákra nézve úgy nyilatkozott, hogy hazai használatban nincs ilyen készülék, Németországban és más országokban 200–250 db készülék van használatban. Ily módon tehát kérelmezõnek az AAA készülék szállítására nincs referenciája.<br>
A Döntõbizottság megállapítja, hogy kérelmezõ a felhívás 11. b) pontjában meghatározott alkalmassági követelménynek nem tett eleget, ezért alkalmatlan a teljesítésre.<br>
A másik alkalmatlansági okot illetõen a Döntõbizottság rámutat arra, hogy mivel ajánlatkérõ nem írta elõ a kiírásban, hogy az ajánlat tárgyát képezõ terméket csak próbaüzem lefolytatása, vagy mintapéldány-csatolás esetén fogadja el, nem volt joga a kérelmezõ által ajánlott termék megfelelõségét egy quasi próbaüzem tapasztalatai alapján minõsíteni. Ajánlatkérõnek tehát a helyszíni szemlén szerzett tapasztalatai alapján szerzett megállapítására vonatkozó indoka nem releváns. Ez viszont nem változtat azon a tényen, hogy a felhívás 11. b) pontjában foglaltaknak való megfelelés hiánya miatt a kérelmezõ alkalmatlan a szerzõdés teljesítésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 29.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>