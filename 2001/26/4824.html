<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4824)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.202/14/2001.<br>
<br>
Tárgy: a Közbeszerzések Tanácsának tagja hivatalbóli kezdeményezése a XIII. Kerületi Önkormányzat, új épület kivitelezése tárgyú, közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Nagy Levente a Közbeszerzések Tanácsának tagja által, Budapest Fõváros XIII. Kerületi Önkormányzat (1139 Budapest, Béke tér 1., továbbiakban ajánlatkérõ) "Új épületszárny kivitelezése" tárgyú közbeszerzési eljárása ellen hivatalból kezdeményezett jogorvoslati eljárást a Döntõbizottság megszünteti.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kezdeményezõ irat, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozata alapján az alábbi tényállást állapította meg.<br>
Az ajánlatkérõ a Közbeszerzési Értesítõ 2001. március 14. napján megjelent 11. számában nyílt elõminõsítési eljárásra szóló felhívást tett közzé.<br>
A részvételi felhívás 3. a) pontja az alábbiak szerint határozta meg a beszerzés tárgyát és mennyiségét: Budapest Fõváros XIII. Kerületi Önkormányzat Polgármesteri Hivatal meglévõ székházának új épületszárnnyal történõ bõvítése, teljes körû generálkivitelezése, használatbavételi eljárásra alkalmas módon.<br>
Az épületszárny pince, földszint, négy emelet. Ezen helyiségek nettó alapterülete körülbelül 6500 m2. Ebben az új épületszárnyban irattár, házasságkötõ és tanácskozóterem, irodák és kapcsolódó helyiségek kialakítására kerül sor. Az építési engedélyezési tervdokumentációk szerint a bõvítmény földszintjén elõcsarnok, térsorában okmányiroda, szabálysértési csoport és szociális osztály kerül elhelyezésre.<br>
Az épület alatt süllyesztett garázs, kiszolgálóhelyiség, irattár, kerthez kapcsolódó, fõzõkonyhás étterem és házasságkötõ terem helyiségcsoportjai kerülnek kialakításra.<br>
Elsõ emeleten büfé, irodahelyiségek, 160 fõs konferencia- és tanácsterem, míg a második és harmadik emeleten különbözõ osztályok helyezkednek el. A negyedik emeleten ugyancsak irodahelyiségek és gépészeti helyiségek kerülnek megvalósításra.<br>
A teljesítés határidejét 2002. április 30-ában határozta meg ajánlatkérõ.<br>
Az ajánlatkérõ a részvételi felhívásban már rögzítette, hogy részajánlatot nem fogad el, többváltozatú ajánlat nyújtását viszont lehetõvé tette.<br>
A felhívás 8. a)–b) pontjában az ajánlati biztosíték nyújtásának feltételeit rögzítette, eszerint a biztosíték összege 30 M Ft, melyet a közbeszerzési törvényben meghatározott módon lehet az ajánlatkérõ rendelkezésére bocsátani. Rögzítette, hogy a nyertes esetében a biztosíték a szerzõdést biztosító mellékkötelezettséggé válik.<br>
A részvételi felhívás 9. a)–b) pontjában írta elõ az alkalmasság igazolására kért dokumentumokat, közöttük kérte az elõzõ három évben fõvállalkozásban végzett jelen beszerzés tárgyához hasonló jellegû és volumenû munkák bemutatását is.<br>
A 10. a) pontban az alkalmasság vizsgálatának irányai között a referenciamunkákat is megjelölte, a 10. b) pontban pedig a részvételre jelentkezõk alkalmatlanná minõsítése szempontjait határozta meg az alábbiak szerint:<br>
A referenciában nincs önálló kivitelezésben készített új építésû, vagy rekonstrukcióban megvalósított, legalább 5000 m2 nettó irodaterület, vagy azt tartalmazó létesítmény, vagy olyan, amelyet fõvállalkozásban, konzorciumban, a konzorcium vezetõjeként valósított meg és az utóbbi három évben (1998, 1999, 2000) adott át.<br>
Amennyiben a jelentkezõk az elmúlt három gazdasági évben a beszerzés tárgyához hasonló munkákból származó árbevétele nem érte el a 6 Mrd Ft nettó összeget, ugyancsak alkalmatlan.<br>
Ajánlatkérõ a részvételi szakaszban dokumentációt is készített, ebben a létesítményt érintõ munkák részletes mûszaki leírását, továbbá a részvételi jelentkezés elkészítésének formai, tartalmi követelményeit határozta meg.<br>
Részvételi jelentkezéseket 2001. március 30-án bontotta fel ajánlatkérõ. Részvételi jelentkezést nyújtott be az ARCHITEKTON Rt., KIPSZER Rt. és a BETONÚT Rt. közösen, HÍDÉPÍTÕ Rt., KÉSZ Kft., Magyar Építõ Rt., GEN-ÉP Kft. és HÍRÖS-ÉP Kft. közösen, Középületépítõ Rt. Ajánlatkérõ 2001. április 9-re tervezte az eredményhirdetés idõpontját.<br>
A Közbeszerzések Tanácsának Tagja 2001. március 30. napján hivatalból jogorvoslati eljárást kezdeményezett. Álláspontja szerint az ajánlatkérõ részvételi felhívása jogszabálysértõ, mert az ajánlati biztosíték 30 M Ft-os összegének nagysága sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés szerinti esélyegyenlõség elvét, egyben a Kbt. 41. § (2) bekezdés elõírásait. Ugyancsak jogsértõ álláspontja szerint a felhívás 10. b) pontja elsõ bekezdésében meghatározott, a referenciákkal kapcsolatos követelmény. A kizárólag irodaépítési referencia követelménye kizárja olyan résztvevõk jelentkezését, akik ehhez képest magasabb mûszaki szakértelmet is bizonyító referenciákkal rendelkeznek.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint az ajánlati felhívása jogszerû, az ajánlati biztosíték összegének meghatározásakor a törvény elõírásait szem elõtt tartva járt el. A szerzõdéskötés meghiúsulása esetén egy új kétszakaszos eljárást kellene indítani, ami három és fél, négy hónappal eltolná a kivitelezés kezdési, illetve a befejezési határidejét, ebbõl keletkezõ inflációs veszteség 1%-os havi inflációval számolva 56–64 M Ft többletköltséget jelentene. Egyéb veszteségként kellene figyelembe venni azt a bérleti díjat, amit a bõvítés befejezésének csúszása miatt az okmányirodák mûködése érdekében ki kell fizetni az ajánlatkérõnek, ami 30 M Ft többletköltséget jelent.<br>
A közel 100 M Ft-os lehetséges veszteségre tekintettel ily módon nem jogsértõ a 30 M Ft-os ajánlati biztosíték kikötése. A referenciával kapcsolatos elõírása tekintetében arra hivatkozott ajánlatkérõ, hogy rendkívül bonyolult, speciális megvalósítást igényel a beszerzés tárgya, ezért tartotta fontosnak, hogy nagy volumenû, a közbeszerzés tárgyához közel azonos nagyságrendû irodaépítéssel kapcsolatos referenciával rendelkezzenek a részvételi jelentkezõk.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése rögzíti, hogy az ajánlatkérõ az eljárásban való részvételt ajánlati biztosíték adásához kötheti, amit az ajánlattevõnek ajánlata benyújtásával egyidejûleg, vagy az ajánlatkérõ által az ajánlati felhívásban meghatározott idõpontig az ott megjelölt mértékig kell az ajánlatkérõ rendelkezésére bocsátania.<br>
Az ajánlattevõnek igazolnia kell, hogy õ a biztosítékot az ajánlatkérõnek a rendelkezésére bocsátotta.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(3) bekezdése szerint az ajánlatkérõnek a biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása, vagy a szerzõdésnek az ajánlattevõ érdekkörében felmerülõ okból történõ meghiúsulása miatt elõreláthatólag felmerülõ veszteség mértékére tekintettel kell megállapítania.<br>
A Döntõbizottságnak tehát ezen törvényhelyre figyelemmel kellett megvizsgálnia az ajánlati biztosíték mértékét.<br>
A felek a közbeszerzési eljárást lezáró szerzõdéssel meghatározott célt kívánnak elérni, így fontos érdekek fûzõdnek a szerzõdések teljesedésbe menéséhez. A szerzõdések biztosítása érdekében a felek bizonyos mellékkötelezettségeket köthetnek ki, s ezt a célt szolgálja az ajánlati biztosíték intézménye.<br>
Az elõreláthatólag felmerülõ veszteség vonatkozásában vizsgálat tárgyává tette a Döntõbizottság, hogy mik lehetnek ezek. Nyilvánvaló, hogy egy részük a közbeszerzési eljárás lefolytatásának során keletkezett kiadásai lehetnek az ajánlatkérõnek, másrészt pedig a közbeszerzési eljárás esetleges megismétlése, többletkiadásainak ellensúlyozását szolgálja, illetõleg azokra a veszteségekre nyújt fedezetet, melyek a beszerzés késõbbi idõpontban történõ teljesítésébõl származhatnak.<br>
Az ajánlatkérõ indokát adta annak, hogy mindenképpen szükséges a biztonságos teljesítése a beszerzés tárgyának, hiszen olyan feladatok ellátását kell megoldani ebben az új épületszárnyban, amit jelen pillanatban bérleményhelyiségekben tudnak ellátni, ami közel 30 M Ft többletköltséget jelent, ami többlet bérleti díjból adódik, illetõleg tekintettel a beszerzés elõminõsítési értékhatárára, a szerzõdés meghiúsulása esetén egy új kétszakaszos közbeszerzési eljárást kell megindítani, aminek az idõigénye valóban három és fél, négy hónap lehet, és így ez költségkihatással jár, ami megdrágíthatja a közbeszerzési eljárást.<br>
A Döntõbizottság álláspontja szerint az ajánlati biztosíték összegének olyan mértékûnek kell lenni, ami a közbeszerzési eljárást lezáró szerzõdés meghiúsulása esetén, a veszteség mértékével arányban álló, hiszen ezen meghiúsulás esetén az ajánlati biztosíték funkciója nem jelent mást, mint a szerzõdést biztosító mellékkötelezettséget.<br>
Ajánlatkérõ az elõreláthatólag felmerülõ veszteség mértékét megfelelõen igazolta, és annak szem elõtt tartása mellett történt az eljárási biztosíték megállapítása. Figyelemmel a beszerzés tárgyára és volumenére, ily módon nem eltúlzott és az esélyegyenlõséget nem veszélyeztetõ mértékben került az ajánlati biztosíték megállapításra.<br>
A kétszakaszos eljárásnak az a lényege, hogy az elõminõsítési szakaszban kell az ajánlatkérõnek a részvételi jelentkezõk pénzügyi, gazdasági és mûszaki alkalmasságát megvizsgálni. Az ajánlatkérõ a pénzügyi, gazdasági és mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában rögzítettek szerint írhatja elõ. A Kbt. 44. § (2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható többek között, amennyiben az ajánlatkérõ elõírta az elõbb említett törvényhely a) pontjára figyelemmel az elõzõ, legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével. A Kbt. 44. § (5) bekezdése rögzíti azt is, hogy a korábban említett 44. §-ban meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, valamint a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Az elõírt referencia igazolásával kapcsolatos elõírások tekintetében a Döntõbizottság megvizsgálta a beszerzés tárgyát, eszerint 6500 m2 nettó létesítmény építése a cél, amelynek vonatkozásában a megkövetelt referenciamunka 5000 m2. Ajánlatkérõ 5000 m2 irodaépítést követel meg, mely szerint a jelentkezõ az elmúlt három évben építsen legalább egy darab ilyen nagyságú építményt.<br>
Megküldött tervrajzok alapján megállapítható, hogy irodaépületnek minõsülnek a tervrajzok szerint az alábbi területek.<br>
Pince szinten kb. 1050 m2, földszinten kb. 1300 m2, elsõ emeleten kb. 1250 m2, második emeleten kb. 950 m2, harmadik emeleten kb. 800 m2, negyedik emeleten kb. 760 m2, amely összesen 6010 m2 iroda-területet jelent. Így a tervekben szereplõ összes irodaterületekhez viszonyítottan az 5000 m2 referencia bemutatása nem tekinthetõ eltúlzott ajánlatkérõi kívánalomnak.<br>
A Döntõbizottság azt is megvizsgálta, hogy indokolt-e az elõirt mértékû referenciának oly módon történõ elõírása, mely egy létesítményen belül tesz az 5000 m2-re vonatkozóan követelményt. Ajánlatkérõ álláspontja az, hogy az irodaépítési referencia volumene egyben a munkaszervezés, a határidõhöz való kötöttség és a minõségi munkavégzés biztosítékának is tekinthetõ, amelyeket több létesítménybõl összeadódó referenciákkal megfelelõen lehet igazolni. A Döntõbizottság rendelkezésére bocsátott tervek alapján elfogadta ajánlatkérõ álláspontját, ugyanis a szerint valóban nagy volumenû, speciális helyiségcsoportokat is tartalmazó (okmányiroda, házasságkötõ terem) igényes és egyedi kialakítású épületet kell megvalósítani az elõírt – meglehetõsen rövidre szabott – határidõre. Megfelelõ mûszaki alkalmasságot az a jelentkezõ tud igazolni jelen eljárásban, aki valósított már meg a közbeszerzés tárgyához hasonló volumenû, azonos funkcióval egybefüggõ építményt. A felhívás ezen eleme nem sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdés elõírását és – mint a benyújtott nagyszámú jelentkezésekbõl is következtethetõ – a résztvevõk széles körének biztosított részvételi lehetõséget ajánlatkérõ.<br>
Jelen közbeszerzési eljárásra figyelemmel, az ajánlatkérõ beszerzési igényére tekintettel, így jogos érdeke fûzõdik arra ajánlatkérõnek, hogy a meghatározott határidõn belül szerzõdésszerû biztonságos teljesítésre sor kerüljön.<br>
Mindezekre tekintettel a Döntõbizottság az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha a megnyitásra, vagy folytatásra okot adó körülmény már nem áll fenn, megszünteti.<br>
Így a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése biztosítja.<br>
<br>
Budapest, 2001. május 2.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>