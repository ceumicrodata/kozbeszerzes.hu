<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4834)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.249/13/2001.<br>
<br>
Tárgy: Technotrade Rt.–RICOH Kft.–Interelektronik Kft.–Infocopy Kft. és a Clean-Sound Rt. konzorciumának jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Technotrade Informatika Rt. (1147 Budapest, Öv u. 185), RICOH Hungary Irodarendszerek Kft. (1139 Budapest, Lomb u. 32.), Interelektronik Kft. (1138 Budapest, Újpalotai út 10–12.), Infocopy Kereskedelmi Kft. (1131 Budapest, Béke u. 118.), Clean Sound Kereskedelmi Szolgáltató és Tanácsadó Rt. (1146 Budapest, Kacsóh P. u. 5.), mint konzorciumi tagok, mindegyiket képviseli: dr. Orosz Miklós ügyvéd (1065 Budapest, Bajcsy-Zs. u. 15/A., a továbbiakban: kérelmezõ) kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., képviseli: dr. Krill Erzsébet jogtanácsos, a továbbiakban: ajánlatkérõ) "Analóg másoló- és sokszorosítógépek szállítása és a kapcsolódó szolgáltatások teljesítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõben 2001. február 21-én részvételi felhívást tett közzé, hirdetmény közzétételével induló tárgyalásos eljárás megindítására (0908) a rendelkezõ részben írt tárgyban.<br>
Az felhívás 2. b) pontjában ajánlatkérõ azzal indokolta a választott eljárás fajtáját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján, hogy a központosított közbeszerzés jellegébõl adódóan az analóg másoló- és sokszorosítógépek szállításáért és a hozzájuk kapcsolódó szolgáltatásokért fizetendõ ellenszolgáltatás és egyéb keretszerzõdéses feltételek csak tárgyalások során határozhatóak meg egyértelmûen.<br>
A 3. d) pont tartalmazta a részajánlat tételének termékcsoportra bontott jegyzékét, mely szerint nyolc termékcsoportra kért ajánlatkérõ ajánlatot. Ugyanitt jelölte meg azt is, hogy termékcsoportonként részajánlat tehetõ. A részvételi felhívás 9. pontja tartalmazta a részvételi jelentkezõk alkalmassága elbírálásának szempontjait az alábbiak szerint:<br>
– részvételre jelentkezõ stabil gazdasági, pénzügyi helyzete,<br>
– közbeszerzés tárgya szerinti forgalom<br>
– beszerzés tárgyának megfelelõ referenciák<br>
– mûszaki, technikai háttér, szervezeti egységek, szakemberek.<br>
A 10. pontban közölte ajánlatkérõ, hogy a meghívni kívánt ajánlattevõk keretszáma három.<br>
A felhívás 13. pontja hosszas felsorolással tartalmazta az egyéb információkat. Ennek keretében megjelölték a részvételi jelentkezés tartalmi elemeit megfelelõ sorrendben.<br>
Ugyanezen pontban közölte azt is ajánlatkérõ, hogy a részvételi jelentkezések elbírálását követõen a részvételre jelentkezõk közül alkalmasnak minõsített jelentkezõk részére ajánlati felhívást küld öt munkanapon belül, melynek mellékletében megjelöli az ajánlat megtételéhez rendelkezésre álló valamennyi információt, mûszaki leírást. Az ajánlati felhívás alapján írásos ajánlattételt kért, mely a tárgyalások alapját képezi.<br>
A 2001. március 19-i jelentkezési határidõig négy konzorcium (köztük a kérelmezõi konzorcium is) és két önálló cég nyújtotta be a jelentkezését. A jelentkezéseket a Bíráló Bizottság hiánypótlások biztosításával és a nem egyértelmû kijelentések tisztázása után a felhívás 9. pontjában meghatározott részbírálati szempontok alapján pontszámok kiadásával elbírálta. Az eredményhirdetés idõpontját ajánlatkérõ az eredetitõl eltérõen 2001. április 4-re módosította.<br>
A módosított eredményhirdetésen ajánlatkérõ minden jelentkezõt alkalmasnak minõsített és kihirdette mind a nyolc termékcsoportban a részteljesítésre felhívott cégeket, illetve cégcsoportokat. Nyolc termékcsoportból ajánlatkérõ a kérelmezõt az elsõ és hetedik részteljesítés vonatkozásában tartotta ajánlattételre alkalmasnak, és e szerint küldte meg részére az ajánlati felhívását is. Ajánlatkérõ minden részvételre jelentkezõt értesített arról, hogy melyik részteljesítés vonatkozásában minõsítette ajánlattételre alkalmasnak, és ezzel egy idõben megküldte számukra is az ajánlati felhívását.<br>
Kérelmezõ 2001. április 19-én jogorvoslati kérelemmel fordult a Döntõbizottsághoz. E kérelmére 30 000 Ft értékû illetékbélyeget ragasztott, ezért a Döntõbizottság 2001. április 20-án hiánypótlás-tervezetet készített, melyben vissza kívánta küldeni kérelmezõ részére az eredeti kérelmet, mely a fenti összegû okmánybélyeget tartalmazta, és egyben felhívta a hiányok pótlására.<br>
Idõközben, még e hiánypótlás postázása elõtt kérelmezõ 2001. április 20-án becsatolta a Döntõbizottsághoz a 30 000 Ft igazgatási szolgáltatási díj befizetését igazoló feladóvevény másolatát, ezért a Döntõbizottság a jogorvoslati eljárást e napon megindította.<br>
Ebben kérte az ajánlatkérõ felhívását a közbeszerzésekrõl szóló 1995. évi törvény (a továbbiakban Kbt.) szabályainak betartására, valamint arra, hogy kérelmezõt vonja be az eljárás további szakaszába. Kérte továbbá a részvételi jelentkezést lezáró ajánlatkérõi döntés megsemmisítését, jogsértés megállapítását és ajánlatkérõ kötelezését az eljárási díj és a költségek viselésére. Kérte az ügyben tárgyalás tartását is, valamint azt, hogy ideiglenes intézkedéssel a Döntõbizottság a közbeszerzési eljárást függessze fel. A jogorvoslati ügy tárgyalásán pontosított kérelmében a kérelmét azzal indokolta, hogy ajánlatkérõ megsértette a Kbt. 24. § (1), (2) bekezdését azzal, hogy nem sorolta kérelmezõt a 3, 4, 5, 6 és 8. részteljesítés tekintetében a három ajánlattételre meghívott közé. Indoklásában elõadta azt is, ha az ajánlatkérõ többváltozatú ajánlatot fogadott el, akkor, amikor olyan konzorciumokat is alkalmasnak minõsített, melyek esetén egyes tagok más konzorciumban is tagként szerepeltek. Elõadta továbbá, hogy a kérelmezõi konzorcium valamennyi tagja évek óta résztvevõje a közbeszerzés tárgyát képezõ beszerzések, szolgáltatások piacának csakúgy, mint a többi részvételre jelentkezõ. Ebbõl következik, hogy a pályázók ismerik egymás helyzetét, szállításait, referenciáit, forgalmát, különös tekintettel a közbeszerzésekre. Véleménye szerint a tárgyi közbeszerzés teljesítésénél az intézményi igények kielégítése kifejezés egyértelmûen végfelhasználói igényt jelent, tehát a forgalmi adatoknak és a referenciáknak erre kellett vonatkozniuk. Az évek során felhalmozott ismeretei alapján azt is nyilatkozta, hogy álláspontja szerint a többi konzorcium közül kettõt ajánlatkérõnek szerzõdésteljesítésre alkalmatlannak kellett volna minõsíteni, mivel azok referenciái nem feleltek meg a részvételi felhívásban foglaltaknak, hiszen azok nemcsak végfelhasználói szállításokat, hanem kereskedelmi szállításokat is feltüntettek forgalmi adatként, valamint az ehhez kapcsolódó referenciákat. Mivel ezt nem tette, álláspontja szerint ajánlatkérõ <br>
megsértette a <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. § </a>(3) bekezdését, figyelemmel a 44. § (1)–(5) bekezdéseire is. Fentiekre tekintettel véleménye szerint ajánlatkérõnek vizsgálnia kellett volna azt is, hogy a fenti adatok szolgáltatása a megjelölt konzorciumok részérõl a jelentkezési felhívás téves értelmezésével függnek össze, vagy hamis adatszolgáltatásnak minõsülnek, így sor kerülhetett volna a Kbt. 53. § (1) bekezdés c) pontjának alkalmazására. Ezen indokai alapján indítványozta, hogy a Döntõbizottság a Kbt. 79. § (6) bekezdése szerint hivatalból vizsgálja a hamis adatszolgáltatás kérdését.<br>
Ez utóbbi indítványát, a tárgyalást követõen a kérelmezõ írásban visszavonta.<br>
A Döntõbizottság a jogorvoslati eljárás keretében ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételét a tárgyaláson fenntartva kérte a megalapozatlan jogorvoslati kérelem elutasítását tekintettel arra, hogy a kérelmezõ állításával ellentétben nem sértette meg a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) és a Kbt. 44. § (1) bekezdésében foglaltakat, hiszen az ott meghatározott jogszabályi elõírásnak részvételi felhívásának 8., 9. pontjában eleget tett. Észrevételében azt is nyilatkozta, hogy nem sértette meg a Kbt. 24. § (1), (2) bekezdéseit sem, hisz a közbeszerzési eljárás elsõ szakaszát lezáró eredményhirdetést követõen lehetõséget biztosított valamennyi részvételi jelentkezõnek, hogy írásban kérdéseket tegyen fel az eljárás elsõ szakaszával kapcsolatban. Kérelmezõ, valamint a kérelmezõi konzorcium egyik – egyébként önállóan is részvételi jelentkezését benyújtott – cége írásban feltett kérdéseire az ajánlatkérõ válaszolt és tájékoztatta a kérelmezõt a bírálat szempontjainak részletes feltételeirõl is. Nyilatkozatában elõadta azt is, hogy a benyújtott részvételi jelentkezéseket értékelte, megállapította, hogy valamennyi részvételi jelentkezõ alkalmas a szerzõdés teljesítésére. Tekintettel azonban arra, hogy a részvételi felhívásban a meghívni kívánt ajánlattevõk számát háromban határozta meg, így az alkalmasnak ítélt részvételre jelentkezõk közül ki kellett választania azt a részteljesítésenkénti három részvételre jelentkezõt, akit ajánlattételre hív fel. Álláspontja szerint a Kbt. nem rendelkezik arról, hogy az egyébként alkalmas részvételre jelentkezõk között milyen kiválasztási metódust kell alkalmazni annak eldöntésére, hogy kiket kérjen fel az ajánlatkérõ ajánlattételre az eljárás második szakaszában. A kiválasztás az alkalmasok közül ilyen szempontból akár esetleges is lehetne minden indokolás nélkül. Ajánlatkérõ érzékelte azonban azt, hogy az ilyen típusú szelektálás a Kbt. szellemével nem összeegyeztethetõ, így a pénzügyi, gazdasági, mûszaki alkalmasság igazolására kért adatok és tények mint relatív, objektív összehasonlításra alkalmas információk egymással való összehasonlítását határozta el, még a<br>
 részvételre jelentkezési határidõ lejártát megelõzõen. Igazolásul azt is elõadta, hogy a részvételre szóló felhívásában elõírta, hogy a mûszaki alkalmasság igazolására a jelentkezõ az elõzõ két évben a beszerzés tárgyához hasonló, évi három legjelentõsebb szállításait ismertesse. Ezután a hasonlóság fogalmát nem definiálta felhívásában, így minden olyan referenciát a közbeszerzés tárgyához hasonlónak kellett tekintenie, amely analóg másoló- és sokszorosítógépek forgalmáról szól függetlenül attól, hogy az végfelhasználói referencia-e, vagy sem. Azt nem vizsgálta, mert nem is vizsgálhatta, hogy a referenciák kiskereskedelmi, vagy nagykereskedelmi tevékenységbõl származnak-e. Amennyiben ajánlatkérõ csak a végfelhasználói referenciákat tekintette volna elfogadhatónak, úgy a részvételi felhíváshoz képest megszorító új feltételt szabott volna, az pedig ellentétes lenne a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésével és akkor sértette volna meg a Kbt. 24. § (1) és (2) bekezdéseit.<br>
Az ügyben érdekelt felek közül a Mûszertechnikai és Irodatechnikai Kft. a tárgyaláson úgy nyilatkozott, hogy a kérelmezõ tévedésben van akkor, amikor azt kifogásolja, hogy többváltozatú ajánlatot fogadott el ajánlatkérõ, amikor olyan konzorciumokat is alkalmasnak minõsített ajánlattételre, melyek esetén egyes tagok más konzorciumban is tagként szerepeltek. Kérelmezõ tévedését az okozza, hogy nem veszi figyelembe azt, hogy kétszakaszos eljárásról van szó, aminek elsõ szakasza a részvételi jelentkezés, míg második szakasza az ajánlattételi szakasz, így az elsõ szakaszban ajánlattételrõl még nem lehet beszélni. Azt is nyilatkozta, hogy sem a részvételi felhívásban, sem az ajánlati felhívásban ajánlatkérõ nem írta elõ mérlegadatok becsatolását, így arra vonatkozó kérelmezõi kérelem is megalapozatlan, miszerint téves mérlegadatokat szolgáltattak volna a további konzorciumok. Abban is téved kérelmezõ az álláspontja szerint, hogy ajánlatkérõ nem határozta meg az ajánlattételre alkalmassá minõsítés értékelését, hisz ezt a részére megküldött értékelési táblázat, valamint a részvételi felhívás 9. pontja is cáfolja. Elõadta azt az álláspontját is, hogy olyan sokszorosítógép, amely kifejezetten gyári megnevezés alapján intézményi igények kielégítését szolgálja, nincs. Egyetlen gyártó sem hoz forgalomba olyan fénymásolót, amely fajtáját tekintve, intézményi igényeket kielégítõ sokszorosítógép lenne. Vannak különbözõ cégek által gyártott, különbözõ típusú, fajtájú és teljesítményû fénymásolók, amelyek alkalmasak ugyan intézmények kielégítésére, de attól azok nem lesznek fajtájukat tekintve intézményi igényeket kielégítõ fénymásolók. Álláspontja szerint ajánlatkérõ nem sértette meg az alkalmasság megítéléséhez szükséges iratok körét sem, amikor a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerinti iratok közül a c) pontnak megfelelõen kérte az elõzõ legfeljebb 3 évi teljes forgalomról és ugyanezen idõszakban a közbeszerzés tárgyának forgalmáról szóló nyilatkozatot. E szabály alapján ajánlatkérõ jogszerûen kért nyilatkozatot a felektõl és nem mé<br>
rlegadatokat, illetve mérlegbeszámolót. Ezt a nyilatkozatot pedig õk felelõsségük tudatában tették meg, így az helyes bizonyító erejû magánokiratnak minõsül az ellenkezõ bizonyításáig.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>a tartalmazza a két szakaszból álló eljárások közös szabályait. Ezen paragrafus (1) bekezdése azt tartalmazza, hogy a két szakaszból álló eljárások elsõ részvételi szakaszában az ajánlatkérõ nem kérhet, a részvételre jelentkezõ pedig nem tehet ajánlatot.<br>
A Döntõbizottság megvizsgálta a jogorvoslati eljárás során részére becsatolt és az ajánlatkérõ által is értékelt részvételre jelentkezéseket. Ennek során megállapította, hogy azok ajánlati elemeket nem tartalmaznak, így megfelelnek a fentebb hivatkozott rendelkezésnek.<br>
Ebbõl fakadóan nem helytálló azon kérelmezõi állítás sem, hogy az ajánlatkérõnek a többváltozatú ajánlattételre tekintettel az eljárás elsõ szakaszában ki kellett volna zárnia több konzorciumot is az eljárás további szakaszából, hisz a Döntõbizottság kétséget kizáróan megállapította, hogy a részvételi jelentkezõk egyike sem tett ajánlatot az eljárás elsõ szakaszában.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése azt tartalmazza, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A Döntõbizottság osztva ajánlatkérõ álláspontját megállapította, hogy ajánlatkérõ a fenti rendelkezést sem sértette meg, hisz ennek megfelelõen készítette el a részvételi felhívását és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(5) bekezdése alapján határozta meg az eljárásban történõ részvételre történõ alkalmasságnak a módját és megítélésének szempontjait, valamint azt, hogy mely fogyatékosságok miatt kell a részvételre jelentkezõt alkalmatlanná minõsítenie teljesítésre.<br>
A Döntõbizottság megállapította, hogy a kérelmezõ részére is megküldött értékelõ táblázat a felhívás 9. pontjában megjelölt szempontok alapján egységes matematikai módszerrel készült, így helyesen járt el ajánlatkérõ akkor, amikor azon részteljesítések esetén, ahol az elõre megjelöltön túli több részvételre jelentkezõ volt, az értékelést követõen megjelölte azt a három alkalmasnak minõsített jelentkezõt, akit késõbb e részteljesítésben ajánlattételre felhív.<br>
A leírtak alapján megállapítható, hogy ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdését sem, szemben a jogorvoslati kérelemben írtakkal. A Kbt. 63. § (7) bekezdése szerint a részvételi jelentkezésben ajánlatkérõ által a részvételi felhívásban elõírt módon kell igazolnia a részvételre jelentkezõnek a szerzõdés teljesítésre való pénzügyi, gazdasági és mûszaki alkalmasságát.<br>
E szabályt is figyelembe véve és összevetve a részvételi jelentkezési anyagokkal, a Döntõbizottság megállapította, hogy a részvételi jelentkezõk mindegyike ennek megfelelõen készítette el a jelentkezési anyagát, így ajánlatkérõ jogszerûen nyilvánított ajánlattételre alkalmasnak minden jelentkezõt.<br>
Az már az értékelés következménye volt, hogy ajánlatkérõ a több jelentkezõbõl csak az elõre megjelölt hármat választotta ki, és egyes részteljesítések vonatkozásában kérelmezõ nem minõsült a háromnál több jelentkezõ közül az elsõ három legalkalmasabbnak.<br>
A Döntõbizottság azt is megállapította a jogorvoslati eljárás során kérelmezõ által is elismerten, hogy kérelmezõ annak ellenére nem nyújtott be ajánlatot az elsõ és hetedik részre, hogy ajánlatkérõ e tárgyakban ajánlattételre alkalmasnak minõsítette és részére megküldte az ajánlati felhívást is.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése azt tartalmazza, hogy a tárgyalásos eljárás hirdetmény közzétételével vagy a nélkül indul. Az ajánlatkérõnek a tárgyalásos eljárás megindításakor csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
E rendelkezést megvizsgálva a Döntõbizottság megállapította, hogy ajánlatkérõ részvételi felhívása megfelel a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletében meghatározott követelményeknek, így annak alapján megjelölte mindazon szempontot, amit a Kbt. kötelezõen elõír a számára.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
<br>
Budapest, 2001. május 16.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>