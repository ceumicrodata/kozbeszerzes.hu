<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4830)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.216/11/2001.<br>
<br>
Tárgy: a Dárius Kft. jogorvoslati kérelme a Budapesti Operettszínház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dárius Music Kft. (1061 Budapest, Paulay E. u. 58., továbbiakban: kérelmezõ) jogorvoslati kérelmét, melyet dr. Németh Gabriella ügyvéd (1067 Budapest, Teréz krt. 19.) által képviselt Budapesti Operettszínház (1051 Budapest, Sas u. 8., továbbiakban: ajánlatkérõ) 47-fajta hangszer beszerzése tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. január 10-én megjelent számában a rendelkezõ részben megjelölt beszerzés tárgyában. A felhívásra hangszerfajtánként részajánlatot is lehetett tenni. A beszerzési tárgyakkal szemben támasztott általános követelményként ajánlatkérõ rögzítette, hogy azoknak professzionális színvonalúnak, a legmagasabb elõadómûvészi igényeket is kielégítõnek kell lenniük.<br>
Az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
Az ajánlattételi határidõre a kérelmezõ, a VM-PRO Kft., a Corpus Hangszer Kft., a Rosé Kft., a Fon-Trade Kft., az AND & AND Kft., a Polytone Kft. és Tamás Sándor nyújtott be ajánlatot.<br>
Ajánlatkérõ a március 22-én tartott eredményhirdetésen kihirdette, hogy az egyes hangszerekre nézve mely ajánlattevõ lett az eljárás nyertese.<br>
Kérelmezõ április 5-én jogorvoslati kérelmet terjesztett elõ a Döntõbizottsághoz. Sérelmezte, hogy a 9. (2 db szoprán szaxofon), 16. (2 db triplakürt), 17. (2 db duplakürt), 19. (1 db basszpozaun), 20. (4 db cselló), 23. (1 db bõgõláda), 24. (1 db bõgõvonó) és 47. (4 db pianínó) tételként meghirdetett hangszerfajtákra nem õ lett az eljárás nyertese, álláspontja szerint ezek tekintetében õ tette az összességében legelõnyösebb ajánlatot. Kérte a jogsértés megállapítását és az általa kifogásolt beszerzési tárgyakra vonatkozó ajánlatkérõi döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlatok értékelése két szakaszban történt. Elõször egy szakmai zsûri vizsgálta az ajánlatokat abból a megközelítésbõl, hogy megfelelnek-e a felhívásban foglalt kritériumnak, miszerint a hangszernek professzionális színvonalúnak, a legmagasabb elõadómûvészi igényeket is kielégítõnek kell lennie. Csak ezen kritériumnak megfelelõ ajánlatokat hasonlították össze az ellenszolgáltatás szempontjából.<br>
A kérelmezõ által ajánlott hangszerek közül a 9-es, 16-os, 17-es, 19-es és 47-es tételszámú hangszereket illetõen a szakmai zsûri megállapította, hogy azok nem felelnek meg a felhívásban kikötött követelményeknek. A 20-as tétel szerinti négy cselló közül kettõ alkalmas volt ugyan, de a másik kettõ nem, így a felhívás azon kikötése alapján, miszerint csak hangszerfajtánként (és nem hangszerenként) lehetett részajánlatot tenni, nem lehetett nyertesnek minõsíteni a csak két megfelelõ csellót ajánló kérelmezõt. A 23-as tételre eredménytelennek nyilvánította az eljárást.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó mûszaki leírást adni, azaz meghatározni, hogy milyen követelményeknek kell, hogy megfeleljen az ajánlat tárgyát képezõ termék (vagy szolgáltatás) ahhoz, hogy azt az ajánlatkérõ megfelelõnek tartsa, annak beszerzésére az ajánlattevõvel szerzõdést kössön.<br>
Ajánlatkérõ a felhívás 3. a) pontjában a fentiekben megjelölt módon meghatározta a beszerzendõ hangszerekkel szemben támasztott általános követelményeit, az e követelményeknek nem megfelelõ hangszerekre nézve nem köteles szerzõdést kötni.<br>
A beszerzés tárgyát képezõ dolog "minõségi szempontból" speciális ismereteket, mûvészeti adottságot igényel. Ezért ajánlatkérõ mûvészi-szakmai zsûrivel bíráltatta el az ajánlatokat, és a legalacsonyabb összegû ellenszolgáltatás elbírálási szempontból való vizsgálatnak csak a mûvészi-szakmai zsûri által elfogadott hangszerekre vonatkozó ajánlatokat vetette alá. Ugyanis egy adott hangszer hiába a legolcsóbb, ha az nem felel meg az ajánlatkérõ minõségi elvárásainak.<br>
A kérelmezõ által megajánlott hangszerek közül csak a 20-as tétel szerinti 4 db cselló közüli 2 db, a szakmai zsûri által megfelelõnek minõsített cselló képezhette volna a kiírt elbírálási szempontból – a legalacsonyabb összegû ellenszolgáltatás – a többi ajánlattal való összehasonlítás tárgyát.<br>
A Döntõbizottság helytállónak ítélte meg ajánlatkérõ álláspontját, miszerint csak hangszerfajtánként megengedett részajánlattétel esetén "hangszerenként"-re korlátozódott kérelmezõi ajánlatot nem bírálhatta el, és így nem is minõsíthette azt nyertesnek. Ily módon okafogyottá vált annak jelentõsége, hogy a megfelelõnek minõsített két cselló ajánlati ára alacsonyabb összegû volt, mint a nyertes által ajánlott két cselló ajánlati ára.<br>
A Döntõbizottság megállapította, hogy ajánlatkérõnek a kérelmezõ által kifogásolt döntése helytálló volt, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 10.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>