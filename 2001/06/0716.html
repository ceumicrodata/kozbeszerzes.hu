<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0716)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.550/9/2000.<br>
<br>
Tárgy: Alterra Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Alterra Építõipari Kft. (1103 Budapest, Sibrik M. út 30., a továbbiakban: kérelmezõ) a Budapest Fõváros Önkormányzata Fõpolgármesteri Hivatal (1052 Budapest, Városház u. 9–11., képviseli: Dr. Molnár Judit ügyvéd, 1124 Budapest, Gébics u. 7. fszt. 1., a továbbiakban: ajánlatkérõ) "Budapest, XXIII. Kerület Ócsai úti közúti felüljáró felújítási munkáinak elvégzése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. július 12-én megjelent 28. számában nyílt eljárásra szóló felhívást tett közzé.<br>
Az ajánlati felhívás szerint a beszerzés tárgya a következõ volt:<br>
Budapest XXIII. Ócsai úti közúti felüljáró felújítási munkáinak elvégzése. Felújítandó a hídszerkezet, felhajtók, támfalak, lépcsõk, útpályaszerkezet, vízelvezetés és közvilágítás. A híd teljes hosszában (130 m) szigetelés és aszfaltburkolat-csere 1300 m2 hossz-szelvényi korrekcióval, kerékvetõk és szegélyek elbontása, újjáépítése, illetve átépítése 780 m, vízelvezetõ rendszer átépítése, teljes sarucsere, hídfõk, északi felhajtó károsodott vb. szerkezeti részeinek erõsítése betonacél háló erõsítésû lõtt betonnal 260 m2, mállott részek javítása PCC habarccsal 630 m2, repedések injektálása, északi felhajtó víztelenítõ rendszerének kialakítása, teljes felület szigetelése 1300 m2, aszfaltburkolat cseréje, dilatációk beépítése, hídszerkezet alsó felületének tisztítása, védõbevonatának elkészítése 1600 m2 (részben korrózió elleni védelem, részben impregnálás), hídszerkezet villámvédelme MÁV-felsõvezeték környezetében, új horganyzott vezetõkorlát készítése 780 m, MÁV-vágány feletti nyílásnál kettõs vezetõkorlát, lépcsõfeljárók szerkezeti javítása, részleges korlátcsere, betonfelületek korrózió elleni védelme.<br>
A felújítási munkák félpályás lezárás, forgalom fenntartása mellett végezhetõk el (a sarucserék idejére idõszakos teljes lezárással).<br>
Részajánlatot nem fogadott el ajánlatkérõ, az északi feljáró esetében víztelenítés megoldására azonban lehetett többváltozatú ajánlatot tenni.<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmassága igazolására kért dokumentumokat, ezeken belül a 6. alpont az alábbiak szerint került rögzítésre: A mûszaki alkalmasság igazolása a következõk szerint történik:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja szerint: az elõzõ 3 év szakterületi referenciamunkáinak felsorolása, különös tekintettel a közbeszerzés tárgyával azonos, hasonló nagyságrendû közúti mûtárgyakon végzett munkákra az alábbiak megadásával:<br>
– fõbb mennyiségi mûszaki mutatók,<br>
– tényleges kiviteli költség,<br>
– a cég százalékos részvétele,<br>
– a teljesítés ideje,<br>
– a referenciamunkák megrendelõinek neve, címe, és a referenciáról tájékoztatást adó személyek neve, címe, telefonszáma,<br>
– átadáskori minõsítése.<br>
Az ajánlati felhívás 11. b) pontjában határozta meg ajánlatkérõ a szerzõdés teljesítésére alkalmatlanná minõsítés szempontjait az alábbiak szerint:<br>
– a közbeszerzés tárgyával és nagyságrendjével összefüggõ, hasonló forgalomnagyság mellett végzett kivitelezési gyakorlat, referencia hiánya mind az ajánlattevõ, mind az általa foglalkoztatott, közvetlen irányításért felelõs szakemberek vonatkozásában,<br>
– fizetési kötelezettség többszöri elmulasztása, tartós fizetésképtelenség,<br>
– három egymást követõ évben kedvezõtlen gazdálkodási tendencia,<br>
– akkreditált minõségbiztosítási rendszer hiánya.<br>
Az ajánlati felhívás 13. a) pontja az összességében legelõnyösebb ajánlat kiválasztása szempontját határozta meg, az egyes részszempontok súlyszámokkal együtt az alábbiak voltak:<br>
	részszempontok	súlyszámok<br>
– ajánlati ár	8<br>
– megajánlott anyagok, szerkezetek, technológiák	3<br>
– átfutási idõ (2000. és 2001. évi munkakezdések és befejezések közötti idõ)	2<br>
– szerzõdéses mellékkötelezettségek minimum mértéket meghaladó ajánlattevõi többletvállalás (jótállási idõ, késedelmi kötbér)	1<br>
A ponthatár 1–100-ig terjedt.<br>
Ajánlatkérõ dokumentációt is készített, amelyben részletesen is elõírta az ajánlat elkészítésének tartalmi, formai és alaki követelményeit és a mûszaki feltételeket. Ajánlatkérõ ajánlati biztosítékhoz kötötte az ajánlattételt, valamint teljesítési és jólteljesítési garanciát is kért. Konzultációt is folytatott az ajánlattevõkkel 2000. augusztus 7-én, majd írásban érkezett kérdésekre is válaszolt.<br>
A 2000. augusztus 22-i határidõig 5 ajánlat érkezett a következõ ajánlattevõktõl: kérelmezõ, "Ócsai úti híd Konzorcium nevében" a Hídépítõ Rt.–Hídtechnika Kft. közösen, Betonútépítõ Rt., "Soroksári Konzorcium" néven a Magyar Aszfalt Kft.–Mélyépítõ Bp. Kft. közösen, Swietelsky Kft.<br>
Ajánlatkérõ részére a Fõber Rt. végezte az ajánlatok elsõ értékelését. Minden ajánlattevõ ajánlatával kapcsolatosan – kivéve a Swietelsky Kft.-t – megállapított hiányosságokat, javaslatot tett azok pótlására. Hiánypótlási felhívását 2000. augusztus 28-án küldte meg az ajánlattevõknek. Kérelmezõtõl a teljesítési bankgarancia végsõ határidejének meghosszabbítását, a közbeszerzés tárgyával és nagyságrendjével összefüggõ referencia becsatolását és erõforrásterv benyújtását kérték a 2000. augusztus 31-i határidõvel teljesíteni. A többi három ajánlattevõtõl is hasonló hiányok pótlását kérték. Határidõre beérkeztek a "pótlások", a kérelmezõ becsatolta a módosított bankgarancia-nyilatkozatot, az erõforrástervet, ezenkívül nyilatkozott, hogy ajánlata 4.3 és 4.5 sz. dokumentumaival mutatta be a kért referenciákat.<br>
Ajánlatkérõ 2000. szeptember 1-jén írásban közölte a Swietelsky Kft.-vel, hogy ajánlata érvénytelen, 2000. szeptember 13-án pedig a többi 4 ajánlattevõt arról tájékoztatta, hogy számítási hibát észlelt a költségvetésében, az elbírálás alapja a nem javított (eredeti) árajánlat.<br>
Ajánlatkérõ szakértõje ezek után – a hiánypótlásra is tekintettel – megvizsgálta az ajánlattevõk alkalmasságát, és a kérelmezõt a megfelelõ referencia hiányában alkalmatlannak minõsítette. A többi három ajánlatot elbírálhatónak ítélte, majd elvégezte a pontozásos értékelést.<br>
Ajánlatkérõ Szakmai Elõkészítõ Bizottsága 2000. szeptember 13-án határozatot hozott, e szerint a kérelmezõ alkalmas a szerzõdés teljesítésére, nyertesnek a "Soroksár Konzorcium", második legkedvezõbbnek az "Ócsai úti Híd Konzorcium" ajánlatát jelölte meg. Az eredményhirdetést 2000. szeptember 15-én ajánlatkérõ elhalasztotta.<br>
Ajánlatkérõ Közbeszerzési Bizottsága 2000. szeptember 28-án hozott határozatot a közbeszerzési eljárásban, mely szerint kérelmezõt alkalmatlanná minõsíteni, Swietelsky Kft. ajánlatát érvénytelenné, Soroksári Konzorciumot nyertessé, az Ócsai úti Híd Konzorciumot másodikká javasolta nyilvánítani. A kérelmezõ alkalmatlanná minõsítésének indoka a következõ volt: a közbeszerzés tárgyával és nagyságrendjével összefüggõ, hasonló forgalomnagyság mellett végzett kivitelezési gyakorlat, referencia hiánya. A döntéshozó fõpolgármester 2000. október 9-én jóváhagyta ezen javaslatot.<br>
Nyilvános eredményhirdetésre 2000. október 16-án került sor.<br>
A kérelmezõ 2000. október 31-én nyújtott be a Döntõbizottsághoz jogorvoslati kérelmet. Kérte, hogy a Döntõbizottság állapítsa meg, hogy ajánlatkérõ döntése, mellyel õt alkalmatlanná nyilvánította jogsértõ, ezért az erre vonatkozó döntését semmisítse meg és marasztalja õt a felmerült költségek viselésére. Az ajánlatkérõ alkalmatlanná minõsítõ döntésének indoka, mely szerint kérelmezõ nem végzett a közbeszerzés tárgyával azonos nagyságrendû, hasonló forgalomnagyság mellett kivitelezett referenciamunkát, nem helytálló. Kérelmezõ referencialistáján 6 db fentieknek megfelelõ referencia szerepelt, ezek között került megnevezésre az M1-es autópálya felüljárójának megvalósítása, ahol a pályalemez nagysága (1280 m2) lényegében a jelen beszerzés tárgyáéval megegyezõ.<br>
Álláspontja szerint az ajánlatkérõnek a referenciákat nem az ajánlati ár, hanem a mûszaki tartalom alapján kellett volna megvizsgálnia, a munkák közül ki kellett volna emelni az útépítési munkákat és a helyi adottságokból eredõ speciális költségeket, és csak a tényleges felüljáró-felújítást kellett volna összevetni a referenciák mûszaki tartalmával. Vitatja azt is, hogy az ajánlatkérõ a hasonló forgalomnagyság mellett végzett kivitelezési gyakorlatot alkalmatlanná minõsítési okként kezeli, miközben annak igazolását a referenciák bekérésekor, és még a hiánypótlás során sem írta elõ.<br>
Jogszabálysértõ továbbá a referenciák csatolására vonatkozó hiánypótlási felhívás is, mivel a referenciák hiánya nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti formai hiányosságnak. Álláspontja szerint az alkalmatlanná minõsítésre vonatkozó döntésével ajánlatkérõ megsértette a Kbt. 24. §-át is, mivel eljárásának eredményeként csorbult a verseny tisztasága és az ajánlattevõ esélyegyenlõsége.<br>
Ajánlatkérõ a jogorvoslati kérelem elutasítását kérte alaptalanságra hivatkozással.<br>
Kérelmezõt alkalmatlanná kellett minõsíteni, mert az általa bemutatott referenciamunkák egyike sem teljesítette a 9. b) pontban meghatározott feltételt, azaz nem épített a közbeszerzés tárgyával és nagyságrendjével azonos vagy ahhoz hasonló hídfelújítást. Ezt az összehasonlítást a beruházás forintértéke alapján és a mûszaki-fizikai mennyiségek alapján is elvégezte. Tárgyi munka speciális jellegét nem a pályalemez mérete, hanem a hídszerkezet megemelésével járó sarucsere, valamint a lõtt betonos technológiával végzett szerkezeti betonjavítási munkák jelentik. A kérelmezõ referenciái az említett munkálatokat nem tartalmazták, a munkák közvetlen irányításáért felelõs szakember e tárgyú egyéni referenciával nem rendelkezett. A referencia megjelölése a hiánypótlás során kérhetõ adat volt, errõl azonban a kérelmezõ a 2000. augusztus 28-án kelt levélbõl értesült, így a hiánypótlással kapcsolatos jogorvoslati kérelem elkésettnek tekintendõ.<br>
A kérelmezõ jogorvoslati kérelme részben elkésett, részben alaptalan.<br>
A becsatolt iratokból megállapítható, hogy kérelmezõ a hiánypótlási felhívást 2000. augusztus 28-án kézhez vette, így a hiánypótlás ténye és az a kör, amely tekintetében hiánypótlást engedélyez ajánlatkérõ, ekkor a tudomására jutott. Így ezen naptól számított 15 nap állt kérelmezõ rendelkezésére, hogy a hiánypótlás köréhez kapcsolódóan jogorvoslati kérelmet terjesszen elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
Ezen törvényhelyre figyelemmel kérelmezõ jogorvoslati kérelmének elõbb említett része elkésett, hiszen a tudomásra jutás napjához viszonyítottan elkésetten 2000. október 26-án nyújtotta be jogorvoslati kérelmét.<br>
Ezt követõen a Döntõbizottság vizsgálat tárgyává tette az idõben beérkezett jogorvoslati kérelem azon elemét, mely a kérelmezõ alkalmatlanná minõsítését kimondó határozat jogszerûségét tette jogvita tárgyává.<br>
A Döntõbizottság álláspontja szerint a közbeszerzés tárgya mûszakilag összetett feladat, meghatározása a felhívás 3. a) pontjában és a dokumentációban részletesen megtörtént. E szerint felújítási munka végzése szükséges a hídszerkezeten (teljes sarucsere, vb. szerkezeti elemek megerõsítése), útpályaszerkezeten (szigetelés, aszfaltburkolat-csere dilatációkiépítés) és a hídszerkezethez kapcsolódó építményeken (lépcsõk, támfalak stb.), illetve szerkezeteken. Miután részajánlattétel lehetõsége kizárt volt, a referencia tekintetében a közbeszerzés tárgyával összefüggõ feladatnak a fenti munkálatokat kellett tekinteni. Nagyságrend alatt pedig a mûszaki paraméterek által meghatározott mennyiséget kellett figyelembe venni. Ajánlattevõk által felmérhetõ volt a megvalósítás költsége, tehát a több százmillió Ft-os "nagyságrend" is ismert volt.<br>
Megállapítható volt a becsatolt kérelmezõi ajánlat alapján, hogy ott a referenciák terén a következõk szerepeltek a közbeszerzés tárgyával összefüggésben:<br>
– 42. sz. fõúton híd felújítása, kb. 150 m2-es felületen végzett munkálatok (hídlemez, acél fõtartó, pályalemez-felújítás), értéke 29 M Ft (nettó), ez a referencia nagyságrendileg értékben és fizikai mértékben nem éri el a tárgyi beszerzést.<br>
– Eger K-2 jelû híd építése, közmûvesítése (útépítés, vb. szerkezetû híd építése, meglévõ híd szélesítése), értéke 54 M Ft. Ezen megjelölt építési munka jellege különbözik a tárgyi feladattól, a megadott mûszaki adatokból nem állapítható meg a hídszerkezet(ek) m2-e, így hiányzik az összehasonlítási alap. A forintérték nagyságrend alattinak mondható.<br>
– Detk vb. hidak építése (vb. szerkezetû új hidak építése), értéke 84 M Ft. A munka jellege (vb. kerethíd) itt is különbözik a jelen közbeszerzés tárgyától, értéke nem azonos nagyságrendû, a hidak m2 adata is a nagyságrend alatt marad.<br>
– M1 autópálya felüljáró felújítása (pályalemez felújítása, dilatáció készítése, 1280 m2), értéke 74 M Ft. A jelen beszerzéshez leginkább hasonló, de nincs sarucsere és vb. szerkezeti elemek megerõsítése, továbbá nem állapítható meg a referenciára tett ajánlattevõi nyilatkozatból, hogy jelen munkák mely részét és milyen értékben végezte 58%-ban a kérelmezõ.<br>
– Tiszaújvárosi Park-tó hídjának felújítása 10 M Ft-os értékben a közbeszerzés tárgyára figyelemmel nem összevethetõ munka.<br>
Mindezekre tekintettel megállapítható, hogy a kérelmezõ által rögzített referenciák mûszakilag vagy más jellegû (új híd építése) vagy nem olyan összetettségû feladatról szólnak, mint a jelen beszerzés tárgya, ezt az utóbbit tükrözik a vállalási forintértékek is. Nem lelhetõ fel a referenciák között olyan referenciamunka, mellyel igazolta ajánlattevõ, hogy képes teljes sarucsere, hídfõk, vb. szerkezeti részek erõsítésére betonacél háló erõsítésû lõtt betonnal. Ugyancsak nem állapítható meg az, hogy a referenciamunkák a jelen beszerzésben megjelölt forgalmi körülmények között folytak-e.<br>
Az ajánlatkérõ az ajánlati felhívásában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában meghatározott módon írhatja elõ az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése értelmében az ajánlatkérõ köteles az ajánlati felhívásában meghatározni, hogy a Kbt. 44. § (1)–(2) bekezdésében foglaltakkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlanak a szerzõdés teljesítésére.<br>
Ajánlatkérõ ezen törvényi elõírásnak megfelelõen rögzítette az alkalmatlanná minõsítés szempontjait oly módon, hogy alkalmatlan az az ajánlattevõ a közbeszerzés tárgyával és nagyságrendjével összefüggõ hasonló forgalomnagyság mellett végzett kivitelezési gyakorlat, referencia hiánya miatt mind az ajánlattevõ, mind az általa foglalkoztatott közvetlen irányításáért felelõs szakemberek vonatkozásában.<br>
Az ajánlatkérõ ezen túlmenõen még három alkalmatlansági szempontot is megjelölt, azonban egy alkalmatlansági szempont fennállása esetén alkalmatlanná kell minõsíteni az ajánlattevõt a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint helyesen döntött a 44. § (1)–(2) és (4) bekezdés szerinti adatok tények és körülmények alapján, amikor kimondta a jelen közbeszerzés tárgyát képezõ szerzõdés teljesítésére való alkalmatlanságáról szóló döntését.<br>
A Döntõbizottság a fentiekre tekintettel a rendelkezõ részben foglaltak szerint határozott és a kérelmezõ jogorvoslati kérelmét, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése, valamint a 88. § (1) bekezdés a) pontja rendelkezéseire elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 8.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>