<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0840)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.610/11/2000.<br>
<br>
Tárgy: a Villám Holding Rt. és a Securicor Hungary Kft. jogorvoslati kérelme a Gazdasági Minisztérium Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Villám Holding Rt. (1023 Budapest, Apostol u. 6., képv.: Dr. Neumann Tibor ügyvéd. 1065 Budapest, Bajcsy-Zsilinszky út 15/A., továbbiakban: kérelmezõ I.) és a SECURICOR HUNGARY Kft. (1122 Budapest, Pethényi u. 9., továbbiakban: kérelmezõ II.) által a Dr. Perlaki Erika ügyvéd (1111 Budapest, Bertalan L. u. 13.) által képviselt Gazdasági Minisztérium Gazdasági Igazgatósága (1024 Budapest, Margit krt. 85., a továbbiakban: ajánlatkérõ) "irodaépületek õrzése, védelme" tárgyú közbeszerzési eljárása ellen benyújtott, I. számú kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, a Kbt. 52. § (2) bekezdés d) pontjára tekintettel a Kbt. 53. § (1) bekezdését, valamint a Kbt. 59. § (1) bekezdését, és ezért a Döntõbizottság az ajánlatkérõt 1 500 000 Ft pénzbírsággal sújtja, II. számú kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy az I. számú kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ ajánlati felhívása a Gazdasági Minisztérium, Budapest V., Honvéd u. 13–15. sz. alatti székház, Budapest V., Vigadó u. 6. sz. és a Budapest II., Margit krt. 85. sz. alatti irodaépületek õrzés-védelme tárgyában 2000. szeptember 20. napján jelent meg a Közbeszerzési Értesítõ (K. É.) 38. számában.<br>
Az ajánlati felhívás 11. a) pontjában jelölte meg ajánlatkérõ az ajánlattevõk pénzügyi, gazdasági és mûszaki alkalmassága igazolására kért adatokat, tényeket. Ezek körében ajánlatkérõ megkövetelte az alábbiakat:<br>
<br>
11. ac) pontja: Konkrét referenciajegyzék az elõzõ 3 évre vonatkozóan, referencialevél csatolásával, különös tekintettel államigazgatási intézmények és kormányzati épületek õrzése-védelme vonatkozásában.<br>
<br>
11. ag) pontja: Nyilatkozat, hogy az ajánlattevõ a szolgáltatást fõvállalkozásban, saját alkalmazottakkal végzi. A teljesítésben részt vevõ személyek megnevezése, képesítése, mióta van az ajánlattevõnél munkaviszonyban, milyen minõségben, nyelvismerete.<br>
Az ajánlatkérõ az ajánlati felhívásnak a szerzõdés teljesítésére alkalmatlanná minõsítés feltételei között a 11. b) pontjának 2. francia bekezdésében az alkalmatlanság feltételeként írta elõ, hogy ha "Az ajánlattevõ nem rendelkezik a pályázat tárgyára vonatkozóan az elõzõ három évbõl származó referencianyilatkozattal ( min. 3 db)".<br>
A felhívás 13. pontja szerint ajánlatkérõ az összességében legelõnyösebb ajánlatot kívánta kiválasztani a következõk szerint:<br>
részszempontok	súlyszámok<br>
– ajánlati ár	4<br>
– az ajánlattevõ szakmai elképzelései a feladat elvégzésére	3<br>
– garantált fix idõtartam, áremelés mértéke és módja	2<br>
– az ajánlattevõ által a szolgáltatás teljesítésekor alkalmazott technikai felszereltség	1<br>
Az ajánlatok részszempontok szerinti tartalmi elemeinek értékelése során adható pontszám valamennyi részszempont esetén: 1–10 pontig.<br>
Az ajánlati felhívás 16. e) pontjában továbbá elõírásra került, hogy az ajánlattevõknek a szolgáltatásban részt vevõ dolgozók munkaviszonyát munkáltatói (büntetlenségi nyilatkozat, erkölcsi bizonyítvány) nyilatkozattal kell igazolni.<br>
Az ajánlatételi határidõre 2000. október 31. napjára I. számú kérelmezõ, II. számú kérelmezõ és a P. Dussmann Kft. nyújtották be ajánlatukat.<br>
Az ajánlatok bontásáról készült jegyzõkönyvben az I. számú kérelmezõ kérdésére válaszolva tájékoztatta a jelenlévõket, hogy a pályázathoz alternatívan benyújtandó erkölcsi bizonyítványok meglétét vagy annak hiányát a bírálóbizottság a tartalmi kérdések elbírálása során vizsgálja és szükség esetén levonja a hiány következményeit.<br>
Ajánlatkérõ az eljárás eredményét – a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése adta lehetõséggel élve a felhívásban megadott határidõ meghosszabbításával – 2000. november 24. napján hirdette ki, s az eljárás nyertesének a P. Dussmann Kft.-t jelölte meg.<br>
Ajánlatkérõ a nyertes ajánlattevõvel a szerzõdést 2000. december 4. napján megkötötte.<br>
I. számú kérelmezõ 2000. november 27. napján nyújtott be jogorvoslati kérelmet. Sérelmezte, hogy ajánlatkérõ a kérelem benyújtásáig nem küldte meg részére a 2000. október 31. napján megtartott, bontásról készült jegyzõkönyvet. Elõadta, hogy ajánlatkérõ feltételezhetõen az ajánlati felhívásban megkövetelt dokumentumok, adatok és tények hiányára (erkölcsi bizonyítványok hiánya, referencia elégtelen volta) tekintet nélkül bírálta el a másik két ajánlattevõ ajánlatát.<br>
Kérte, hogy a Döntõbizottság semmisítse meg az ajánlatkérõ eljárást lezáró döntését, állapítsa meg a jogsértés tényét, a másik két ajánlattevõt tiltsa el a közbeszerzési eljárásban való részvételtõl és ajánlatkérõvel szemben bírságot szabjon ki, valamint marasztalja a költségekben. Ideiglenes intézkedésként a szerzõdés megkötésének megtiltását kérte.<br>
II. számú kérelmezõ 2000. november 28. napján benyújtott jogorvoslati kérelmével kérte a eljárást lezáró döntés megsemmisítését. Indoklásként elõadta, hogy az ajánlatok elbírálási körében értékelt ajánlati ár és az ármódosítás mértéke körében ajánlata és a nyertes ajánlata nem volt összehasonlítható, mivel nyertes ajánlata nem került konkrétan meghatározásra.<br>
Ideiglenes intézkedésként a szerzõdés megkötésének megtiltását kérte.<br>
Ajánlatkérõ a tárgyaláson tett észrevételében kérte mind az I., mind a II. számú kérelmezõ jogorvoslati kérelmének elutasítását megalapozatlanságuk okán.<br>
Álláspontja szerint nem követett el jogsértést az eljárás során. Az I. számú kérelmezõ által sérelmezett bontási jegyzõkönyv megküldése tekintetében elõadja, nem vitatja, hogy a jegyzõkönyv nem került az I. számú kérelmezõ részére megküldésre, azonban annak oka a Kbt. szerkezetébõl adódó téves értelmezés.<br>
A felhívásban kért referenciák tekintetében elõadja, hogy ellentétben I. számú kérelmezõ értelmezésével, nem kizárólag államigazgatási, kormányzati szervek õrzése vonatkozásában kellett referenciát csatolni, erre hivatkozással érvénytelenség – megállapítására nincs mód. Ajánlatkérõ nyilatkozott, hogy az alkalmatlansági szempontok között a pályázat tárgyára vonatkozó referencia megjelölés alatt az õrzés-védelmi tevékenységet értette.<br>
II. számú kérelmezõ kérelme tekintetében elõadta, hogy az ajánlatok összehasonlításának nem volt akadálya annak ellenére, hogy a nyertes ajánlattevõ az áremelés módját úgy határozta meg, hogy az a felek közös megegyezésén alapul.<br>
A Döntõbizottság elrendelte a jogorvoslati kérelmek együttes elbírálását, ideiglenes intézkedést nem alkalmazott, mivel annak törvényi feltételei a rendelkezésre álló iratok alapján nem volt megállapítható.<br>
Az I. számú kérelmezõ jogorvoslati kérelme megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése egyértelmûen meghatározza, hogy az ajánlatok felbontásáról szóló jegyzõkönyvet 5 munkanapon belül meg kell küldeni az ajánlattevõknek. Ajánlatkérõnek ezen 5 napos határidõt a bontás idõpontjától kell számítani. Ezen kötelezettség teljesítésének idejét nem a jogszabály szerkezetében elfoglalt helye határozza meg, hanem a bontás idõpontja. A bontási jegyzõkönyv megküldése tekintetében a törvény által elõírt 5 napos határidõt nem befolyásolja az a tény sem, hogy ajánlatkérõ a jegyzõkönyvet milyen formában készíti el. A jegyzõkönyvkészítés technikai feltételeinek meghatározásakor szem elõtt kell tartani minden esetben a törvény elõírásait. Ajánlatkérõ a bontási jegyzõkönyv ajánlattevõk részére határidõben (5 napon belül) való megküldésének elmulasztásával megsértette a Kbt. 61. § (7) bekezdését.<br>
A Döntõbizottság a kérelemben hivatkozott érvénytelenségi okok tükrében megvizsgálta az ajánlatokat és megállapította, hogy a kérelem e tekintetben is megalapozott.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján az ajánlati felhívásban, illetve a részletes szerzõdési feltételeket tartalmazó dokumentációban (továbbiakban: dokumentáció) meghatározott feltételekhez kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ az ajánlati felhívása 11. ag) pontjában elõírta, hogy milyen tartalmú nyilatkozatot kér ajánlattevõktõl arra vonatkozóan, hogy a közbeszerzés tárgyát képezõ szolgáltatást fõvállalkozásban, saját alkalmazottakkal végzi. E körben kérte meg ajánlatkérõ ajánlattevõktõl a teljesítésben részt vevõ személyek megnevezését, képesítésének, munkaviszonya kezdetének meghatározására, beosztására, továbbá a nyelvismeretre vonatkozó tájékoztatást.<br>
Az ajánlati felhívás 16. e) pontjában ajánlattevõ további feltételként írta elõ, hogy az ajánlattevõknek a szolgáltatásban részt vevõ dolgozók munkaviszonyát munkáltatói igazolással, büntetlenségi nyilatkozattal, erkölcsi bizonyítvány becsatolásával igazolja.<br>
Az ajánlati felhívásban – fent részletezett – követelményeknek sem a nyertes, sem a II. számú kérelmezõ ajánlata nem felelt meg. A fenti ajánlatok egyike sem tartalmazta a felhívás 16. e) pontjában elõírt módon (munkáltatói nyilatkozat, erkölcsi bizonyítvány, büntetlenségi nyilatkozat) a teljesítésben részt vevõk munkaviszonyának igazolását.<br>
Az I. számú kérelmezõn kívül egyik ajánlattevõ sem felel meg maradéktalanul a felhívás 11. ag) pontjában elõírt feltételnek, mivel az abban leírt tájékoztatást a teljesítésben részt vevõ személyekrõl nem adták meg teljeskörûen.<br>
Téves ajánlatkérõ azon megállapítása, hogy a nyertes ajánlattevõ és a II. számú kérelmezõ ajánlata tartalmazta a felhívás 16. e) pontjában elõírt igazolást, a dolgozók munkaviszonyának munkáltatói igazolását. Az ajánlatokban a 11. ag) pontban kért nyilatkozattal nem tesz eleget ajánlattevõ egyben a 16. e) pontban kért igazolásnak. Mindezek alapján megállapítható, hogy a nyertes ajánlattevõ és a II. számú kérelmezõ sem tett eleget az ajánlati felhívásnak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Erre tekintettel az ajánlati felhívásban elõírt nyilatkozat hiánya miatt a nyertes és a II. számú kérelmezõ ajánlatának érvénytelenségét kellett volna megállapítani.<br>
A Döntõbizottság megállapította, hogy a nevezett ajánlattevõk ajánlatának érvénytelenné nyilvánításának elmulasztása által – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel – ajánlatkérõ megsértette a Kbt. 53. § (2) bekezdését.<br>
A Döntõbizottság megállapította, hogy ajánlattevõk a felhívás 11. ac) pontjában ajánlatkérõ által elõírt referenciajegyzéket és referenciaigazolásokat csatoltak, e tekintetben a referenciák további értékelésére nem az érvénytelenség körében, hanem a – felhívás 11. b) pontban meghatározott alkalmatlanná minõsítési szempontok alapján – az alkalmatlanság körében kerülhet sor.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
E rendelkezésbõl következõen a nyertes és a II. számú kérelmezõ ajánlatának érvénytelensége miatt ezen ajánlattevõk alkalmasságát vizsgálni, azokat értékelni, s érvényes ajánlattal összehasonlítani nem lehet, mivel a fentiek alapján a nyertes és a II. számú kérelmezõ ajánlatát érvénytelennek kellett volna minõsíteni.<br>
A Döntõbizottság megállapította, hogy az érvénytelen ajánlatnak (nyertes P. Dussmann ajánlata) nyertessé minõsítésével ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére figyelemmel megsértette a Kbt. 59. § (1) bekezdését.<br>
A Döntõbizottság a fentiek értelmében nem adott helyt II. számú kérelmezõ kérelmének az ajánlatok összehasonlítására vonatkozóan.<br>
II. számú kérelmezõ ajánlatának vizsgálata során a Döntõbizottság megállapította, hogy az ajánlat nem felel meg az ajánlati felhívás 11. ag) és a 16. e) pontjában meghatározott feltételeknek, így az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. A fent kifejtettek értelmében érvénytelen ajánlat az eljárás további szakaszában nem vehet részt, így azok összehasonlítására sincs mód.<br>
Az érvénytelenségre vonatkozóan kifejtett fenti indokok alapján utasította el a Döntõbizottság a I. számú kérelmezõnek a referenciákra vonatkozó kérelmét, mivel annak vizsgálata már az alkalmasság körébe tartozik, s érvénytelen ajánlat alkalmasságának vizsgálatára nincs mód.<br>
Valamennyi ajánlat vizsgálata után a Döntõbizottság megállapította, hogy az ajánlattevõk közül az I. számú kérelmezõ nyújtott be érvényes ajánlatot.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azt a tényt, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 5.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>