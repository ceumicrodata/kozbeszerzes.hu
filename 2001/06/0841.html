<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.611/12/2000.<br>
<br>
Tárgy: Épkar Rt. jogorvoslati kérelme a Jász-Nagykun-Szolnok Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Épkar Építõ és Épületkarbantartó Rt. (5300 Karcag, Kiss Antal út 4., képviseli: dr. Lukács Szilveszter ügyvéd, 5300 Karcag, Táncsics krt. 15., a továbbiakban: kérelmezõ) jogorvoslati kérelmét, amelyet a Jász-Nagykun-Szolnok Megyei Önkormányzat (5001 Szolnok, Kossuth L. u. 2., nevében és megbízásából eljárt: a Jász-Nagykun-Szolnok Megyei Önkormányzati Hivatal Térségfejlesztési Iroda, 5001 Szolnok, Kossuth L. u. 2., a továbbiakban: ajánlatkérõ) "Abádszalóki Füzes Kemping területén 3 db termálmedence építése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 38. számában, 2000. szeptember 20-án tette közzé nyílt eljárás lefolytatására szóló hirdetményét, amelyben az Abádszalóki Füzes Kemping területén 3 db termálmedence építésére írt ki közbeszerzési eljárást. Az ajánlatkérõ nevében és megbízásából eljárt a Jász-Nagykun-Szolnok Megyei Önkormányzati Hivatal Térségfejlesztés Irodája.<br>
Ajánlatkérõ az ajánlati felhívás 3. a) pontjában jelölte meg a beszerzés tárgyát és mennyiségét, a teljesítés helyét, valamint azt, hogy csak teljes körû ajánlatot fogadott el a közbeszerzési eljárásban.<br>
A teljesítés határideje 2001. május 31. volt, de elõteljesítést is elfogadott az ajánlatkérõ.<br>
A közbeszerzési eljárásban dokumentációt is rendelkezésre bocsátott az ajánlatkérõ az ajánlattevõk részére. A dokumentáció 2. oldala tartalmazta az I. ajánlati lapot, amelyen az ajánlattevõk nevét, címét, a vállalkozási összeget és a befejezési határidõt kellett kötelezõen kitölteniük az ajánlattevõknek.<br>
A dokumentáció az<br>
– "Ajánlati szerzõdéses feltételek" c. része tartalmazta a 10. pontban a vállalkozási díj elõírt bontását az elvégzendõ munkanemek szerint,<br>
– a 14. pont a mûszaki pénzügyi ütemezéssel, annak mûszaki tartalmával és részhatáridejével,<br>
– a 16. pont a meghiúsulási kötbért a nettó vállalási összeg 30%-ában,<br>
– a 17. pont a teljesítési garanciát a nettó vállalási összeg 10%-ában,<br>
– a jólteljesítési garanciát a nettó vállalási összeg 1%-ában egy évre írta elõ.<br>
A dokumentáció 4. számú melléklete az árkalkulációs elemek, anyagár, díjképzés táblázatban történõ kitöltését írta elõ, az 5. számú melléklet kitöltésével az alvállalkozók adatait kellett ismertetni az ajánlattevõknek.<br>
Ajánlatkérõ az ajánlatok elbírálásának szempontjaként az összességében legelõnyösebb ajánlatot jelölte meg. Az elbírálás részszempontjai és súlyszámai a következõk voltak:<br>
– mûszaki teljesítés	4<br>
– vállalási ár a fizetési feltételek	3<br>
– vállalási határidõ	2<br>
– jólteljesítés biztosítékai	1<br>
Az értékelési pontszámok valamennyi részszempont esetében 50-tõl 70 pontig terjedtek.<br>
Az ajánlatkérõ az ajánlati felhívásban nem tette lehetõvé a többváltozatú ajánlattételt.<br>
Az ajánlatkérõ az ajánlati felhívás "Egyéb információk" pontjában már jelezte az ajánlattevõknek, hogy helyszíni bejárási lehetõséget biztosít, amelynek idõpontja a hirdetmény közzétételét követõ elsõ naptól számított 9. nap.<br>
Az ajánlattételi határidõre a kérelmezõn kívül a Tempero Rt., a Túrszol Kft., és a Kerex Kft. nyújtotta be ajánlatát.<br>
Az ajánlatkérõ az ajánlatok bontásáról jegyzõkönyvet vett fel, amelynek 1. számú melléklete sorolta fel az ajánlattevõ nevét, címét, az ajánlati árakat és a teljesítési határidõt.<br>
Az ajánlatkérõ a jegyzõkönyvben rögzítette, hogy hiánypótlásra lehetõséget ad, erre 2000. november 2-án kelt levelében szólította fel az ajánlattevõket.<br>
A hiánypótlásról 2000. november 8-án délután jegyzõkönyvben rögzítette, hogy a Tempero Kft. a hiánypótlásnak nem tett eleget, a Túrszol Kft. a kért hiánypótlási adatokon kívül az 1. számú ajánlati lap hiánytalanul kitöltött példányát is csatolta. A többi ajánlattevõ a hiánypótlásnak eleget tett.<br>
A kérelmezõ 2000. november 10-én és a Kerex Kft. 2000. november 14-én levélben szólította fel az ajánlatkérõt, hogy pótolja az ajánlatok bontásáról készült jegyzõkönyv azon hiányát, amely szerint az nem tartalmazta a Túrszol Kft. hiányosan kitöltött ajánlati lapra vonatkozó megállapítást a vállalási árról, hanem az ajánlati ár a fõösszesítõbõl került ismertetésre.<br>
Ajánlatkérõ jegyzõkönyvben rögzítette 2000. november 11-én ezen tényeket, valamint azt, hogy a Túrszol Kft. hiánypótlásként az ajánlati adatlapot is megküldte.<br>
Az ajánlatkérõ bíráló bizottsága a Tempero Rt. ajánlatát a hiánypótlás elmulasztása miatt érvénytelennek minõsítette és kizárta az eljárás további szakaszából. A többi ajánlatot elbírálta és nyertes ajánlattevõnek a Túrszol Kft. ajánlatát javasolta.<br>
Az ajánlatkérõ Közbeszerzési Bizottsága 2000. november 20-án a Túrszol Kft. ajánlatát hirdette ki nyertesnek.<br>
Kérelmezõ benyújtott jogorvoslati kérelmében kérte, hogy a Döntõbizottság tiltsa meg ideiglenes intézkedésként a szerzõdéskötést, valamint semmisítse meg az ajánlatkérõ eljárást lezáró döntését, állapítsa meg, hogy a nyertes Túrszol Kft. ajánlata érvénytelen volt, mivel kötelezõen nem tartalmazta az ajánlata a kitöltendõ ajánlati adatlapot. Hivatkozott arra, hogy az ajánlatkérõ a dokumentációban elõírta, hogy az ajánlati adatlap hiányos, vagy ki nem töltése az ajánlat érvénytelenségét vonja maga után. Elõadta továbbá, hogy az ajánlattevõk a mûszaki tartalomban nem egyforma ajánlatokat nyújtottak be, ezért az ajánlatkérõnek a mûszaki tartalomra vonatkozó pontozása nem objektív és jogsértõ.<br>
A Döntõbizottság ideiglenes intézkedést a jogorvoslati eljárásban nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elkésettség, illetve alaptalanság miatti elutasítását kérte, a késõbbiek folyamán a tárgyaláson az elkésettségre vonatkozó álláspontját visszavonta. Elõadta, hogy a nyertes ajánlattevõ ajánlata azért volt érvényes, mert az ajánlat 11., 100., 106. és 113. oldalán tartalmazta az ajánlati árat. Az ajánlat tartalmának vizsgálata már a bontáskor megtörtént és ezért, mivel ez az adat, amennyiben teljes mértékben hiányzott volna az ajánlatból, hiánypótlást e tekintetben nem is tettek volna lehetõvé. Az ajánlatból és annak fõösszesítõjébõl egyértelmûen megállapítható volt a Túrszol Kft. ajánlati ára, így álláspontja szerint az esélyegyenlõséget is figyelembe véve az ajánlat érvénytelenségét nem lehetett megállapítani.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem alapos.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdése szerint az ajánlatkérõ egy ízben az összes ajánlattevõ számára azonos feltételekkel legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámmal benyújtott ajánlat esetén.<br>
Az (5) bekezdése szerint, ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlevõ ajánlattevõknek ki kell hirdetni és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul egyidejûleg tájékoztatni kell írásban az összes ajánlattevõt.<br>
A Döntõbizottság a beszerzett iratok alapján megállapította, hogy ajánlatkérõ az ajánlatok bontásakor, azaz 2000. október 31-én az esélyegyenlõséget figyelembe véve valamennyi ajánlattevõ részére hiánypótlási lehetõséget biztosított. Erre 2000. november 2-án kelt levelében szólította fel az ajánlattevõket. A hiánypótlásról 2000. november 8-án jegyzõkönyvben rögzítette, hogy a Tempero Kft. a hiánypótlásnak nem tett eleget, a Túrszol Kft. a kért hiánypótlási adatokon kívül az I. számú ajánlati lap hiánytalanul kitöltött példányát is csatolta. A többi ajánlattevõ a hiánypótlásnak eleget tett.<br>
A Döntõbizottság megállapította, hogy az ajánlatok benyújtásának idõpontjában a nyertes Túrszol Kft. ajánlatában az ajánlati adatlapnak bruttó prognosztizált egyösszegû vállalkozási összegre vonatkozó része kitöltetlen maradt. Az ajánlat 11. oldala, a fõösszesítõ tartalmazta a dokumentáció 10. pontjában elõírt munkanemenkénti vállalkozási díjak, anyagok, munkadíj felsorolásával és azok összegzésével az áfával növelt bruttó 87 247 428 Ft vállalási árat.<br>
A Túrszol Kft. ajánlatának a 100. oldalán a pénzügyi ütemterv végösszege, a 106. oldalán a szerzõdéstervezet 3.1 és 3.3 pontjai, valamint a 113. oldalán az ajánlat fõbb paramétereit tartalmazó összefoglalás tartalmazták a fõösszesítõvel egyezõ ajánlati árat. Tény, hogy az I. számú ajánlati lapon az ajánlati ár nem volt feltüntetve és ezt a körülményt az ajánlatkérõ a bontási jegyzõkönyvben nem rögzítette, hanem utólag jegyzõkönyv-kiegészítéssel pótolta. Ugyanakkor az is tény, hogy az ajánlatok bontásakor a Túrszol Kft. ajánlati árát az ajánlat 10. oldalán a fõösszesítõbõl az ajánlatkérõ egyértelmûen megállapította, azt ismertette és a többi ajánlattevõ áraival együtt a bontási jegyzõkönyvben rögzítette. Az is tény viszont, hogy az ajánlatkérõ a dokumentációban tett olyan elõírást, hogy amennyiben a I. számú ajánlati adatlapot az ajánlat nem tartalmazza, vagy hiányosan kerül kitöltésre, úgy annak az ajánlattevõnek az ajánlatát érvénytelennek fogja tekinteni.<br>
A Túrszol Kft. ajánlatának tartalmi és formai vizsgálata szerint formai hiányosság volt megállapítható, amely érvénytelenséghez vezethetett volna. A hiánypótlás törvényi lehetõsége – amelyet ajánlatkérõ jelen eljárásban alkalmazott – éppen az ott meghatározott körülmények miatt érvénytelen ajánlat érvényessé tételét biztosítja. Jelen ügyben – bár ajánlatkérõ nyilatkozata szerint nem tartotta szükségesnek a Túrszol Kft. ajánlata formai hiányosságának reparációját – ajánlattevõ a törvényes keretek között tette érvényessé az ajánlatát.<br>
A Döntõbizottság álláspontja szerint, mivel az ajánlatból az ajánlati ár egyértelmûen megállapítható volt és az ajánlatok bontásakor ismertetésre és rögzítésre is került, valamint a Túrszol Kft. a hiánypótlás keretében önként becsatolta a szabályosan kitöltött ajánlati adatlapot, így a hiánypótlással teljessé tett ajánlat érvénytelenségérõl nem lehet szó, és az ajánlat érvénytelenségét nem lehetett megállapítani.<br>
Az ajánlatkérõnek az eljárása a hiánypótlás körében nem sértette az ajánlattevõk esélyegyenlõségét és a verseny tisztaságát, és az ajánlatkérõnek azon magatartása sem tekintendõ jogsértõnek, amikor a nyertes ajánlattevõ ajánlata érvénytelenségét nem állapította meg.<br>
A Döntõbizottság megvizsgálta az ajánlatokat a mûszaki tartalmában is, hogy az megfelel-e az ajánlati felhívás és a dokumentáció mûszaki elõírásainak, mivel az ajánlati felhívás elsõ, legnagyobb súlyú részszempontja a mûszaki teljesítés volt. Az ajánlatkérõ kiviteli tervdokumentációt bocsátott az ajánlattevõk rendelkezésére, amely építési, szerkezeti, épületgépészeti villamossági és mélyépítési terv fejezeteket, ezen belül mûszaki leírást, tervjegyzéket és költségvetést tartalmazott. Az ajánlatkérõ megállapította a közbeszerzési eljárásban, hogy minden ajánlattevõ a teljes mûszaki tartalomra tette meg ajánlatát, ezért a maximális 70 pontot adta.<br>
A Döntõbizottság megállapította a Túrszol Kft. és a kérelmezõ ajánlatának vizsgálatakor, hogy azok valamennyi, a tervdokumentációban foglalt kiviteli elõírást, az árazott tételes költségvetésükben tartalmazták, tehát teljes körûek voltak. Ennek megfelelõen az ajánlatkérõ által adott maximális pontszám megfelelt az ajánlati felhívásban tett elõírásoknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 9.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>