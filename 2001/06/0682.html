<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0682)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.639/9/2000.<br>
<br>
Tárgy: Közbeszerzések Tanácsa Közbeszerzési Döntõbizottság Elnökének kezdeményezésére indult jogorvoslati eljárás az LRI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnöke (1024 Budapest, Margit krt. 85., továbbiakban: Bizottság Elnöke) által a Légiforgalmi és Repülõtéri Igazgatóság (1675 Budapest-Ferihegy, Pf. 53, továbbiakban: ajánlatkérõ) CRDS hálózat aktív elemeinek szállítása és telepítése tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára figyelemmel megsértette a 70. § (1) bekezdés c) pontját, ezért kötelezi ajánlatkérõt 2 000 000 Ft, azaz kettõmillió forint bírság megfizetésére.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A közép-európai államok – közöttük Magyarország is – magaslégtéri irányító központ létesítésérõl 1997. június 27-én megállapodást írtak alá. A megállapodás szerint az irányító központ helye Ausztria, míg annak kutató, fejlesztõ és szimulációs központja Magyarországon kerül megvalósításra.<br>
A Közlekedési, Hírközlési és Vízügyi Minisztérium államtitkára a 2000. január 19-én kelt levelében felkérte ajánlatkérõt, hogy a költségvetési keretei között, 2000. december 31-i határidõn belül a szimulációs központ épületét építse fel az informatikai rendszerrel ellátva.<br>
Az épület kivitelezésével párhuzamosan került sor ajánlatkérõ részérõl a légiközlekedés biztonságával kapcsolatos együttmûködést koordináló Eurocontrol követelményrendszerének megfelelõ informatikai rendszer kidolgozására. Az informatikai rendszer elõzetesen egyeztetett, pontos technikai leírását ajánlatkérõ 2000. szeptember 15-én kapta meg az Eurocontrol képviselõjétõl.<br>
Ajánlatkérõ 2000. december 1-jén közzététel nélküli tárgyalásos eljárás lefolytatására ajánlati felhívást küldött a Synergon Rt. és az LNX Hálózatintegrációs Kft. részére a CRDS épület számítógépes hálózata elemeinek beszerzésére és telepítésére. A felhívást egyidejûleg megküldte a Bizottság Elnökének is. Az eljárási forma alkalmazását a Kft. 70. § (1) bekezdés c) pontjával indokolta. Arra hivatkozott, hogy a 2001. január 22-i teljesítési határidõ nem teszi lehetõvé nyílt közbeszerzési eljárás lefolytatását.<br>
A Bizottság Elnöke december 6-án eljárást kezdeményezett ajánlatkérõ közbeszerzési eljárása ellen, mert a rendelkezésre bocsátott iratokból nem tartotta egyértelmûen megállapíthatónak azt, hogy az esemény rendkívüli, és az nem ajánlatkérõ mulasztásából eredt.<br>
Ajánlatkérõ észrevételében kérte az eljárás megszüntetését. Elõadta, hogy az épület bérletére vonatkozó szerzõdés csak december 11-én került aláírásra, mely szerzõdésnek része a hálózati elemek 2001. január 22-re való telepítésére vonatkozó ajánlatkérõi kötelezettség is. A jogorvoslati eljárásban tartott tárgyaláson elõadta, hogy azért csak a két nevezett ajánlattevõt hívta meg, mert az Eurocontrol csak a Hewlett Packard termékeit hajlandó elfogadni az épületbe építendõ aktív elemekként, és az a két cég ezen termékek ún. "arany fokozatú" forgalmazója.<br>
A Döntõbizottság a kezdeményezõ iratban foglaltak, az ajánlatkérõ észrevételei és a közbeszerzési eljárásban keletkezett dokumentumok tartalma alapján megállapította, hogy az eljáráskezdeményezés megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése így rendelkezik: "A közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi." A tárgyalásos eljárást engedõ szabályokat a 70. § tartalmazza. Az ajánlatkérõ által a tárgyalásos eljárási forma alkalmazásának indokaként felhívott 70. § (1) bekezdés c) pontja szerint ajánlatkérõ akkor folytathat le tárgyalásos eljárást, ha "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából".<br>
A törvény tehát sürgõsségi helyzetre hivatkozva három együttes feltétel fennállása esetén teszi lehetõvé a tárgyalásos eljárási forma alkalmazását:<br>
<br>
1. A sürgõsségi helyzet ajánlatkérõ által elõre nem látható okból állt elõ.<br>
<br>
2. A más eljárási formára elõírt határidõk nem tarthatók be.<br>
<br>
3. A sürgõsségi helyzet bekövetkezése nem ajánlatkérõ mulasztásából ered.<br>
A tárgyi közbeszerzési eljárásban ajánlatkérõ szerint a sürgõsségre az adott okot, hogy a magyar kormány által vállalt határidõ 2001. január 22-e volt és miután csak 2000. december 11-én került aláírásra az épületre és berendezéseire vonatkozó bérleti szerzõdés, már csak közzététel nélküli tárgyalásos eljárás keretében volt módja a beszerzésre.<br>
A Döntõbizottság a közbeszerzési eljárásban keletkezett dokumentumokból és ajánlatkérõ észrevételébõl megállapította, hogy ajánlatkérõ már 2000. január 19-én, a minisztériumnak a feladat elvégzésére vonatkozó felkérést tartalmazó levelébõl tudomást szerzett arról, hogy a CRDS épületet az informatikai rendszerrel ellátva fel kell építenie 2000. év végéig. Ajánlatkérõ az épületet december 22-re felépíttette, tehát nem volt akadálya annak, hogy abban telepítésre kerüljenek a CRDS rendszer aktív elemei is.<br>
Ebbõl következik, hogy a sürgõsség nem volt rendkívüli, ajánlatkérõ által elõre nem látható.<br>
A közbeszerzési eljárásban keletkezett dokumentumok tartalmából az is megállapítható, hogy ajánlatkérõ saját mulasztása vezetett ahhoz a helyzethez, hogy az Eurocontrollal az épület és berendezései bérletére vonatkozó szerzõdés csak december 11-én került aláírásra. Ajánlatkérõ már 2000. januárjából értesült a munka teljesítési határidejérõl, ennek ellenére csak júniusban jutott el ahhoz a munkafázishoz, hogy elõzetes tájékoztatást kért a beszerzendõ eszközök árára. Ajánlatkérõnek kezdettõl fogva tudnia kellett, hogy közbeszerzési eljárást kell lefolytatni a tárgyi beszerzésre, ezért a létesítmény megvalósítását úgy kellett volna megszerveznie, hogy megfelelõ idõ álljon rendelkezésére a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ában rögzített rendelkezés betartására, azaz nyílt eljárás lefolytatására.<br>
A rendkívüli sürgõsséget elõidézõ körülmény – a nyílt eljáráshoz elégtelen idõtartamra való korlátozódás – az ajánlatkérõ mulasztásából eredt.<br>
A Döntõbizottság megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel megsértette a 70. § (1) bekezdés c) pontját.<br>
A Döntõbizottság nem fogadta el ajánlatkérõ védekezését a tekintetben sem, hogy a beszerzés teljesítésére csak az általa meghívott ajánlattevõk képesek, mert egyrészt hivatalból tudomása van arról, hogy a Hewlett Packard termékek forgalmazását más cégek is végzik, másrészt ajánlatkérõ felhívás ellenére sem bizonyította ezen állítását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és f) pontja szerint rendelkezett.<br>
A 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos évi költségvetési törvényben meghatározott összeg, ami 2000. évre nézve 1 000 000 Ft. A közbeszerzés értéke nyertes áfa nélküli ajánlati ára, 31 582 215 Ft, a kiszabott bírság összege ennek 6,3%-a, ami arányban áll a jogsértés súlyával. A bírság mértékének meghatározásakor a Döntõbizottság figyelemmel volt arra, hogy a jogsértés a Kbt. egyik alapvetõ – a közbeszerzési eljárás nyíltságának, az ajánlattevõk esélyegyenlõségének hatályosulására szolgáló –, a nyílt eljárási forma elsõbbségét kimondó rendelkezésére nézve következett be.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. január 5.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>