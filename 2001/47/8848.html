<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8848)
</b></h2><FONT size=3><i><u></i></u><br>
<br>
3.K.30.224/2001/5.<br>
<br>
A Fõvárosi Bíróság a dr. Kovárik Erzsébet ügyvéd (1121 Budapest, Széchenyi emlékút 10.) által képviselt Fõváros XI. Kerületi Önkormányzat Ádám Jenõ Fenntartó Gyakorló Általános Iskola (1118 Budapest, Köbölkút u. 27.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ <br>
<br>
ÍTÉLET-et:<br>
<br>
A bíróság az alperes 2000. december 14. napján kelt D.575/10/2000. számú határozatát részben megváltoztatja, és a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdésében foglaltak sérelmének kimondását, továbbá az 1 000 000 Ft (azaz egymillió forint) bírság kiszabására vonatkozó rendelkezését mellõzi.<br>
Ezt meghaladóan elutasítja a keresetet a bíróság.<br>
A feljegyzett 10 000 Ft illetéket az állam viseli.<br>
A felek felmerült költségeiket maguk viselik.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 példányban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Felperes ajánlatkérõként a Közbeszerzési Értesítõ 39. számában 2000. szeptember 27-én 5643 szám alatt nyílt eljárás lefolytatására ajánlati felhívást tett közzé felperesi általános iskola napi közétkeztetésének szorgalmi idõben történõ biztosítására.<br>
Az ajánlati felhívás szerint az ajánlatok elbírálásának szempontja az összességében legelõnyösebb ajánlat, ezen belül a heti ételajánlat-sor elkészítése 10 súlyszámmal, a szolgáltatás ellenértéke 8 súlyszámmal, mint elbírálási részszempontok kerültek meghatározásra. A ponthatár mindkét részszempont esetében 1-tõl 10 pontig terjedt.<br>
A felperes az általa készített dokumentációban az ajánlati árak körében felhívta az ajánlattevõket annak megjelölésére, hogy a szállítás költségét az ajánlati ár tartalmazza-e, továbbá, hogy az ajánlatban meghatározott árat mennyi ideig garantálja az ajánlattevõ.<br>
Az ajánlattételi határidõig, 2000. október 7-ig öt ajánlat érkezett. Valamennyi ajánlattevõ az árajánlatát a dokumentációban meghatározott bontásban adta meg, és ugyancsak valamennyi pályázó meghatározta a vállalt ártartás idõtartamát. Az ártartás az alábbiak szerint alakult:<br>
<br>
1. nyertes ajánlattevõ: 2001. január 1.<br>
<br>
2. jogorvoslatot elõterjesztõ: 2001. december 30.<br>
<br>
3. P. Dussmann: 2001. június 30.<br>
<br>
4. Elamen: 2001. augusztus 31.<br>
<br>
5. Junior: 2001. december 31.<br>
A felperes a vállalási árat az ajánlati árat meghatározó nyersanyagnorma és haszonkulcs összehasonlításával értékelte, az ártartás idõtartamát nem pontozta. 5 pont volt az általa egy-egy részelemre adható legtöbb pontszám, tehát 5-5 pontot az az ajánlattevõ kapott, aki a legmagasabb nyersanyagnormával és a legalacsonyabb haszonkulccsal adta meg ajánlatát.<br>
A felperes 2000. november 9-én értékelte az ajánlatokat. Ennek során mind az öt ajánlatot érvényesnek találta, az eljárás nyerteséül a Süllõs és Süllõs Bt.-t hirdette ki.<br>
Az alperes az egyik ajánlattevõ, a Sodexho Magyarország Kft. kérelmére jogorvoslati eljárást folytatott le. A felperes a jogorvoslati eljárás során nyilatkozott, mely szerint az ártartásra 10%-os korrekciót lát indokoltnak figyelembe venni az eddigi tapasztalatai alapján a nyertesnél. Az alperes 2000. december 14-én kelt D.575/10/2000 számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az 59. § (1) bekezdését, ezért vele szemben 1 M Ft pénzbírságot szabott ki. Az indokolás szerint felperes értékelése a második elbírálási részszempont, a szolgáltatás ellenértékénél volt jogsértõ. A felperes ugyanis nem az ajánlati felhívás és dokumentáció tartalmának megfelelõen értékelt, amikor az ajánlati árat meghatározó nyersanyagnorma és haszonkulcs vizsgálata alapján történt az összehasonlítás. Az alperes megállapította, hogy a szállítási költséget minden ajánlattevõ ajánlati ára tartalmazta. Hivatkozott a Kbt. 55. § (6) bekezdésében foglaltakra azzal, hogy a felperes értékelése a második részszempont esetében nem volt következetes, illetve nem felelt meg az ajánlati felhívás és a dokumentáció tartalmának. Erre figyelemmel minõsítette a felperes eljárást lezáró döntését a Kbt. 59. § (1) bekezdése szerint jogsértõnek és szabott ki vele szemben 1 M Ft pénzbírságot.<br>
Ideiglenes intézkedést a jogorvoslati eljárás során alperes nem tett.<br>
Felperes pontosított keresetében elsõdlegesen a jogsértés kimondásának és a bírság kiszabásának mellõzését, másodlagosan a bírságtól való eltekintést kérte, perköltségigénye mellett. Felperes elõadta, hogy jogsértést nem követett el, eljárása megfelel a közbeszerzési eljárás eddig kialakult gyakorlatának is. Hivatkozott arra, hogy jogsértés csak akkor valósul meg, ha alapelvi sérelem, illetve tényleges jogsértés bekövetkezik, azaz; az az eredményre is kihatással van (BH.564/98.). Azt elismerte, hogy az ártartás idõtartamát az értékelésnél nem vette figyelembe, több számítással azonban levezette, hogy az ártartás idõtartamának pontokban történõ megjelenítése esetén az eredmény nem változott volna. Méltánytalannak tartotta az alperes döntését, mivel a bírságolás lehetõsége csak azért merülhetett fel, mert a szerzõdéskötés már megtörtént. Véleménye szerint lehetõsége lett volna az alperesnek ideiglenes intézkedéssel a szerzõdéskötést megtiltani, ám õ ezzel a lehetõséggel nem élt.<br>
Hivatkozott továbbá arra is, hogy a bírság kiszabása nem feltétlen következménye a jogsértés megállapításának, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ában felsorolt jogkövetkezmények között a jogsértés megállapítása önállóan megtalálható.<br>
Alperes ellenkérelmében arra hivatkozott, hogy határozata mind a tényállás megállapítása, mind pedig a jogi megalapozottsága tekintetében helytálló. A felperes értékelése jogsértõ volt egyrészt azért, mert nem lehetett megállapítani, hogy az ártartás mértékét a pontszámok kiosztásakor figyelembe vette-e, másrészt azt sem lehetett megállapítani, hogy a nyersanyagnorma és a haszonkulcs az egyes ajánlattevõk vállalását figyelembe véve milyen arányban oszlik meg a pontozásnál.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerinti következmény alkalmazása a jogsértés megállapítása mellett nem mérlegelés kérdése, így – figyelemmel a már megkötött szerzõdésre – csak a határozatban foglalt intézkedések megtételére maradt lehetõség.<br>
A kereset az alábbiak szerint részben alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak, az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmaznia Kbt. 79. § (1) bekezdése rendelkezéseinek megfelelõen.<br>
A bíróságnak azt kellett megvizsgálnia, hogy a szolgáltatás ellenértéke részszempont értékelése jogszerûen történt-e meg, ehhez képest – érintetlenül hagyva a másik részszempont alapján felperes által kiosztott pontokat – ki tette az összességében legelõnyösebb ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõnek az ajánlatokat a felhívásban meghatározott értékelési szempont alapján kell elbírálnia. Amennyiben az összességében legelõnyösebb ajánlatot választja, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot meg kell szorozni a súlyszámmal, a szorzatokat pedig ajánlatonként össze kell adni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a legkedvezõbb ajánlatot tette.<br>
Az alperes által sem vitatottan a nyersanyagnorma és a haszonkulcs az ajánlati ár elemei, ezért nem volt törvénysértõ a felperes eljárása, amikor az értékelés során ezt vizsgálta. Az egyes elemek értékelése adott részszemponton belül adott szempontnak, mint egésznek az értékelését is jelentik még abban az esetben is, ha azok nem jelentek meg külön sem az ajánlati felhívásban, sem a dokumentációban további alszempontként.<br>
Nem alapos az alperesi hivatkozás a tekintetben, hogy az ajánlattevõk kedvezõbb ajánlatot is tehettek volna, ha ezek a további szempontok elõzetesen valamilyen formában megjelentek volna. Az ajánlattevõk mindegyike – figyelemmel a vendéglátás és közétkeztetés keretében történõ élelmiszer-elõállítás és forgalmazás feltételeirõl szóló 80/1999. (XII. 28.) GM–EüM–FVM együttes rendeletben foglaltakra is – a szolgáltatás ellenértékét a felperes által figyelembe vett értékelési alszempontok szerinti bontásban adta meg, így nem érhette õket váratlanul az ár bontás szerinti értékelése. Ezen értékelés elõzetes ismerete esetén sem képzelhetõ el az ajánlattevõk részérõl más vállalási ár megjelölése, hiszen az elemek változtatása a bruttó ajánlati ár változását is eredményezné, márpedig ezen értékelési részszempont nem vitásan ismert volt.<br>
Miután a szolgáltatás ellenértékének elemenkénti értékelése az esélyegyenlõséget nem csorbította, biztosította az egyértelmû összehasonlítást, ugyanakkor a fenti okfejtés szerint az egyes részek külön értékelése az egész értékelésére is kihatással volt, megállapítható, hogy a kiosztott pontszámok arányaiban mutatják az ajánlattevõk vállalásait, ezért az végsõ soron megfelel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak, így a felperes eljárását e tekintetben nem lehetett jogsértõnek minõsíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(6) bekezdésébe ütközik viszont a felperes értékelése a tekintetben; hogy – általa is elismerten – az ártartás idõtartamát nem vette figyelembe annak ellenére, hogy a dokumentációban ez az alszempont meghatározásra került. (A szállítási költség benne volt az árban, így annak értékelése megtörtént.) Az ajánlatkérõ a Kbt. 26. § (2) bekezdése szerint az ajánlati felhívásban, illetve a dokumentációban meghatározott feltételekhez kötve van. Az ajánlattevõk tehát okkal számíthattak arra, hogy az ártartás értékelése megtörténik.<br>
A bíróság ezért a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése további sérelme vizsgálatakor ezen alszempont figyelembevételével számításokat végzett arra nézve, hogy az ártartás mértékének pontokban való megjelenése esetén a helyezési sorrend változott volna-e. A bíróság a vitatott részszempont esetében azt vizsgálta, hogy az egyes ajánlattevõk a felperes által értékelt 2 alszemponton túl az ártartás szempontjából milyen ajánlatot tettek:<br>
(a bíróság a felperes értékelési anyagát használta fel, amely a haszonkulcs%-ok és nyersanyagnorma-értékek táblázatos kimutatását tartalmazza)<br>
Nyertes ajánlattevõ:<br>
– haszonkulcs	elsõ (3,3)<br>
– nyersanyagnorma	harmadik (1,98)<br>
– ártartás	ötödik (0,66)<br>
Jogorvoslatot elõterjesztõ:<br>
– haszonkulcs	ötödik (0,66)<br>
– nyersanyagnorma	második (2,64)<br>
– ártartás	ötödik (0,66)<br>
P.Dussmann:<br>
– haszonkulcs	második (2,64)<br>
– nyersanyagnorma	negyedik (1,32)<br>
– ártartás	második (2,64)<br>
Elamen:<br>
– haszonkulcs	negyedik (1,32)<br>
– nyersanyagnorma	harmadik (1,98)<br>
– ártartás	elsõ (3,3)<br>
Junior:<br>
– haszonkulcs	harmadik (1,98)<br>
– nyersanyagnorma	elsõ (3,3)<br>
– ártartás	negyedik (1,32)<br>
(a kiosztható 10 pontot 3 egyenlõ részre osztva arányosan kapták meg az ajánlattevõk).<br>
Az elsõ részszempont figyelembevételével tehát még az ártartásra tekintettel vizsgált szempont értékelése sem jelenthet változást a helyezésben (a súlyszámokra is tekintettel).<br>
A bíróság megállapította, hogy a felperes az összességében legelõnyösebb ajánlatot tevõ pályázót hirdette ki gyõztesnek, a jogsértõ értékelés az eredményt nem befolyásolta. Nem fogadta el a bíróság a felperes érvelését, mivel az általa hivatkozott joggyakorlat az 1999. szeptember 1-je elõtt hatályos Kbt. rendelkezései alapján alkalmazható, mikor a döntés folyamata a jelenlegi szabályozástól eltérõen nem volt részleteiben így meghatározva, ezért a Kbt. alapján tetten érhetõ jogsértés kimondása nem mellõzhetõ. A bíróság azonban a törvénysértés kimondása mellett még a legkisebb mértékû bírság kiszabását sem tartotta indokoltnak, ezért az alperes határozatát részben megváltoztatta, a Kbt. 59. § (1) bekezdés megsértésének kimondását és a bírság kiszabását mellõzte. A felperes fentieket meghaladó keresetét, figyelemmel a hivatkozott törvénysértésre, mint megalapozatlant, elutasította a bíróság.<br>
A bíróság nem osztotta az alperesi álláspontot a jogsértés megállapítása és a bírság kiszabásának összefüggése tekintetében, mert – törvény eltérõ rendelkezése hiányában – a Kbt 88. § (1) bekezdés d) pontjában foglalt jogkövetkezmény önálló alkalmazásának nincs törvényes akadálya.<br>
A bíróság az ideiglenes intézkedés alkalmazásának vagy annak elmulasztásának jogszerûségét nem vizsgálhatja, így a felperes erre vonatkozó hivatkozását figyelmen kívül hagyta.<br>
A felperes, alperes pernyertessége, pervesztessége közel azonos volt, ezért a bíróság a Pp 81. § (1) bekezdése, 83. § (1) bekezdése alapján a perköltség viselésérõl akként rendelkezett, hogy a felmerült költségeiket a felek maguk viselik, míg az illeték kiszabására vonatkozó rendelkezés, figyelemmel arra; hogy a peres felek tárgyi illetékfeljegyzési jogot élveznek, az illetékekrõl szóló 1990. évi XCIII. törvény 5. § (1) bekezdés b) és c) pontja, a 43. § (3) bekezdése, a 62. § (1) bekezdés h) pontja és az 59. § (1) bekezdése alapján került meghatározásra.<br>
<br>
Budapest, 2001. szeptember 18.<br>
<br>
dr. Sára Katalin s. k., <br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>