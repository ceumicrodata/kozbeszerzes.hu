<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8864)
</b></h2><FONT size=3><i><u></i></u><br>
<br>
3.K.34.575/2000/4.<br>
<br>
A Fõvárosi Bíróság a Sédné dr. Vigh Márta ügyvéd által (1034 Budapest, Zápor u. 5/A. I/6.) képviselt Plásztán Kft. (1165 Budapest, Centenáriumi sétány 20.) felperesnek, kinek pernyertessége érdekében a dr. Nimila László ügyvéd (1558 Bp. Pf. 51) által képviselt Bp. Fõváros XVII. Kerületi Önkormányzat (1173 Budapest, Pesti út 165.) beavatkozott, a Ruthner Oszkár közbeszerzési biztos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság az alperes 2000. június 28. napján kelt D.211/15/2000. számú határozatát részben megváltoztatja, és a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdés elsõ fordulata sérelmének kimondását mellõzi.<br>
Ezt meghaladóan elutasítja a keresetet a bíróság.<br>
A peres felek felmerült költségeiket maguk viselik.<br>
A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 4 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A beavatkozó, mint ajánlatkérõ a Közbeszerzési Értesítõ 2000. február 2-i, 5. számában tette közzé ajánlati felhívását nyílt eljárás megindítására a fenntartásában lévõ általános iskolák, gimnázium és nyári napközis tábor közétkeztetési feladatainak ellátása tárgyában 1300 adag reggeli, 3500 adag ebéd, 1300 adag uzsonna szolgáltatására, míg a fenntartásában lévõ óvodák és szociális intézmények közétkeztetési feladatainak ellátására átlagosan 2500 adag reggeli, 3200 db ebéd, 2500 adag uzsonna és 21 adag vacsora szolgáltatására [3. a) 1.2. pont] a dokumentációban részletezettek szerint. A beszerzés tárgyának egy részére ajánlat tehetõ volt [3. c); 3. d) pont]. A részajánlat tételének szempontja szerint részajánlat külön-külön, illetve együttesen az általános iskolák, gimnázium és nyári napközis tábor, illetve óvodák és szociális intézmények közétkeztetési feladatainak ellátására lehetséges volt. A felhívás 14. pontja szerint többváltozatú ajánlat tételére lehetõség volt. Az ajánlati felhívás egyéb információk között a 16. pont második francia bekezdésében rögzítette, hogy az ajánlatok összeállításához a vendéglátás és közétkeztetés keretében történõ élelmiszer-elõállítás és forgalmazás feltételeirõl szóló 80/1999. (XII. 28.) GM–EüM–FVM együttes rendelet (R.) elõírásait kell alkalmazni. A részletes dokumentáció 1.2. pont alatt elõírta, hogy az R.-ben ajánlott tápérték figyelembevételével kell a reggeli, ebéd, uzsonna, vacsora nyersanyagértékét megállapítani, az árat pedig az alábbi szerkezetben kérte megadni:<br>
<br>
A R. 2. számú mellékletének "A" táblázata szerinti részletezésben, korcsoportonként kérte a beavatkozó megadni az ajánlott étkeztetés élelmiszer-nyersanyagok energia- és tápanyagtartalmának, illetve élelmiszer-felhasználásának mennyiségi értékeit egy fõre, egy napra vonatkozóan, valamint a "C" és "D" táblázat szerint az élelmiszer-felhasználás mennyiségét egy fõre, tíz napra vonatkozóan.<br>
Az ajánlattételi határidõig 7 ajánlattevõ nyújtott be ajánlatot, Herdlicska Márton László, a Sodexho Magyarország Kft., az Elemen Kereskedelmi és Vendéglátó Rt., a Junior Vendéglátó Rt. (jogorvoslati kérelmet elõterjesztõk), a Pensio 17. Kft., a Kinder K + F Kft. és a felperes.<br>
A felperes ajánlatának 0016, 0018, 0030, 0032 és 0039 azonosítóval ellátott részében évszakokhoz igazítottan tette meg ajánlatát 7–14 éves korcsoportra tízórai, ebéd, uzsonna étkeztetési típusra a napi szükséglethez képest megadott energia- és tápanyagbeviteli, illetve élelmiszerfelhasználási értékkel. Az "A" táblázat szerinti kimutatás napi, a "C" táblázat szerinti kimutatás tíznapi bontásban került megadásra. Az energiaszükséglet és tápanyagbevitel tekintetében a napi adag 65%-a került figyelembevételre, mivel a megajánlott étkeztetés nem a teljes napra vonatkozó étkeztetési típusokat ölelte fel. A "D" típusú táblázat kiállítására nem került sor, mivel az csak ebédre vonatkozhat.<br>
A beavatkozó az ajánlatokat értékelte és 2000. június 2-án az általános iskolák, gimnázium és nyári napközis tábor közétkeztetési feladataira a Pensio 17. Kft.-t, míg az óvodák és szociális intézmények közétkeztetésére a felperest hirdette ki nyertesnek.<br>
A jogorvoslati kérelmet elõterjesztõ ajánlattevõk az eljárást lezáró döntést kifogásolták.<br>
Az alpereshez érkezett 4 jogorvoslati kérelem tárgyalására egyesített eljárás során került sor. Az utolsó jogorvoslati kérelem az alpereshez 2000. június 7. napján érkezett.<br>
Az alperes a lefolytatott jogorvoslati eljárása során elsõ lépésként azt vizsgálta, hogy az ajánlatok érvényesek-e. 2000. június 28. napján kelt D.211/15/2000. számú határozatában megállapította, hogy a beavatkozó megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését, az 55. § (2) bekezdését, valamint az 53. § (2) bekezdésére tekintettel az 59. § (1) bekezdés elsõ fordulatát, ezért az eljárást lezáró döntést megsemmisítette. Az alperes megállapította, hogy az ajánlattevõk az ajánlati felhívásnak és dokumentációnak nem tettek eleget az R. "A", "C", "D" táblázatai alkalmazása szempontjából. E tekintetben az alperes a felperes terhére azt rótta, hogy nem bontotta szét az R.-nek megfelelõen a 7–11 és 11–14 éves korcsoportot. A beavatkozó döntéséhez kapcsolódóan ezért azt állapította meg, hogy megsértette a Kbt. 59. § (1) bekezdés elsõ fordulatát is, amikor az érvénytelen ajánlatok közül hirdetett nyertest. Az alperes a továbbiakban a beavatkozó értékelési módszerét a Kbt. rendelkezései tükrében nem vizsgálta; tekintettel arra, hogy – nézete szerint – érvénytelen ajánlatok összehasonlítására került sor. Utalt az alperes arra, hogy a Kbt. 55. § (2) bekezdését is megsértette a beavatkozó, mivel egyes ajánlattevõkhöz az írásbeli tájékoztatás az eredményhirdetés elhalasztásáról csak az eredményhirdetés napján, nem a határidõ lejárta elõtt jutott el. Az alperes négy pontban összegezve a Kbt. szerinti helyes eljárásra felhívta a beavatkozó figyelmét határozata indokolásának 8. oldalán.<br>
A felperes és a felperesi beavatkozó a határozatot 2000. június 30-án átvette.<br>
A beavatkozó beszerzési igénye érvényesítésére új közbeszerzési eljárást kezdeményezett.<br>
A felperes pontosított kereseti kérelmében az alperes határozatának felülvizsgálatát kérte, kérve állapítsa meg a bíróság, hogy az ajánlata érvényes volt figyelemmel arra, hogy az mind a 7–10, mind pedig a 11–14 éves korosztály étkeztetését lefedi, egységes étrendet biztosítva ezen korosztályi csoport számára. Az általa megadott tápanyagértékek elfogadható mértékben megközelítették az R.-ben foglalt értékeket, az ajánlatok értékelésében részt vevõ dietetikai szakértõ azt megfelelõnek tartotta. Így önmagában ezen korcsoport táblázat szerinti kettébontásának hiánya olyan formai kifogás az alperes részérõl, amely azért sem helytálló, mivel a táblázatban 1–3 éves korosztály is szerepel, melynek étkeztetést a beavatkozó nem biztosít. A beavatkozó az ajánlati felhívás és dokumentáció alapján az R.-ben foglalt bontástól eltérõen kérte az árat meghatározni. Az R. táblázataiban foglalt értékek ajánlásjellegûek, tehát az ezen értékektõl való eltérés megengedett. A dokumentáció az ajánlatnak a szerkezetére tartalmazott elõírást, amikor meghatározott részletezésben kívánta meg az adatokat, és nem arra szólította fel az ajánlattevõt, hogy a R. táblázataiban szereplõ értékeket szolgaian kimásolják. Kérte a felperes ezen túlmenõen, hogy a bíróság állapítsa meg, hogy az alperes megsértette a <a href="http://net.jogtar.hu/jr/gen/getdoc.cgi?docid=99500040.tv#86">Kbt. 86. §-</a>ának (2) bekezdésében foglaltakat, mivel 30 napon belül határozatot nem hozott. Sérelmezte, hogy a Kbt. 88. § (1) bekezdésével ellentétesen az alperes határozata olyan figyelemfelhívó rendelkezéseket tartalmaz, mellyel kapcsolatosan az alperes határozatának rendelkezõ részében egyáltalán nem foglalkozott.<br>
A beavatkozó a kereseti kérelemben foglaltakhoz csatlakozva kiemelte, hogy az alperes számára a Kbt.-ben szabályozott és számára nyitva álló eljárási határidõk késedelmes teljesítése olyan súlyos eljárásjogi jogszabálysértés, amely az alperesi határozatot semmissé teszi.<br>
Az alperes ellenkérelmében a kereset elutasítását és perköltségének megállapítását kérte. Hivatkozott arra, hogy az R.-ben foglaltakhoz képest az ajánlati felhívás és dokumentáció eltérést nem engedett, így a felperesi ajánlatban lévõ alaki hiányosság az ajánlat érvénytelenségét eredményezi a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltakra figyelemmel. Az alperes határozatának 8. oldalán szereplõ felhívások nem a Kbt. 88. § (1) bekezdésében foglaltak szerinti jogkövetkezményként értékelendõk, csupán a helyes eljárásra történõ utalással ajánlást jelentettek az ajánlatkérõ számára. A továbbiakban az alperes arra hivatkozott, hogy az eljárási határidõket betartotta, egyebekben az eljárási szabályok sérelme csak az esetben vehetõ figyelembe, ha az anyagi jogi szabályok sérelmével is jár. A Kbt. 86. § (2) bekezdése a 30 napos határidõt a döntés meghozatalához és nem a döntés közléséhez köti. Az államigazgatási eljárás általános szabályairól szóló 1957. évi IV. törvény (Áe.) rendelkezései annyiban alkalmazandók, amennyiben a Kbt. eltérõ rendelkezést nem tartalmaz.<br>
A bíróság értesítette a beavatkozás lehetõségérõl a jogorvoslatot elõterjesztõ ajánlattevõket, akik ezzel élni nem kívántak.<br>
A kereset az alábbiak szerint részben alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására, vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A bíróság az alperes határozatát a további 6 ajánlattevõ ajánlatának érvénytelenségét megállapító részében nem érintette figyelemmel arra, hogy a kereseti kérelem erre nem terjed ki.<br>
Az R. 21. § (l) bekezdése szerint a közétkeztetésre vonatkozó energia-tápanyagbeviteli, illetve élelmiszernyersanyag-felhasználási ajánlásokat – a hivatásos és hadköteles katonák közétkeztetését kivéve – az R. 2. számú melléklete tartalmazza. A (2) bekezdés akként rendelkezik, hogy a közétkeztetésnél és annak ellenõrzésekor a korcsoportonként megadott napi engergia- és tápanyagbevitel ajánlott értékeit, valamint az egésznapos étkeztetéshez, a napi háromszori étkeztetéshez és a csak ebédszolgáltatáshoz megadott (egy fõre 10 élelmezési napra vonatkozóan) a 2. számú melléklet "A", "B", "C" és "D" táblázat szerinti élelmiszer-felhasználási ajánlásokat, javaslatokat kell figyelembe venni. Az R. 2. számú melléklete "A" táblázata 1–3, 4–6, 7–10, 11–14, 15–18, 19–60 év és 60 év feletti korcsoportokat határoz meg, míg a "C" táblázat 1–3, 4–6, 7–10, 11–14 éves korcsoportokat rögzít.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlati felhívás az R. elõírásainak betartására szólított fel, míg a dokumentáció az R. 2. számú mellékletében szereplõ táblázatok megfelelõ alkalmazását írta elõ. Helytállóan hivatkozott a felperes arra, hogy az árajánlat megtételénél a beavatkozó a táblázatok szerinti bontástól eltérõ szerkezetû ajánlatot várt el az ajánlattevõktõl, míg a beszerzés tárgyához igazodóan az R. 2. számú melléklete figyelembe vételére teljeskörûen nem kerülhetett sor, hiszen ott olyan korcsoportok is megjelentek, amely korcsoportokra vonatkozó ajánlatot a beavatkozó nem várt. A "D" táblázat összeállítására pedig csak ebéd biztosítása esetén kerülhet sor. Mindebbõl kitûnik, hogy az ajánlati felhívás és dokumentáció az R. rendelkezéseinek figyelembevételével annak megfelelõ alkalmazásával várta el az ajánlattevõktõl az ajánlatok elkészítését. Mindez az R. 21. § (2) bekezdésre figyelemmel azt jelentette, hogy a 3. számú mellékletben szereplõ korcsoportok ajánlott energia- és tápanyagbeviteli értékeket kell az ajánlattevõnek figyelembe vennie. Ehhez képest a bíróság azt vizsgálta, hogy a felperes ajánlata a beszerzés tárgya szerint, az ajánlati felhívás 3. a) 1.2., valamint 3. c) és 3. d) pontjában foglalt feltételek alapján teljes körû-e a felhívásnak, valamint az ajánlati dokumentációnak megfelelõ-e, amennyiben az általános iskolások korcsoportja teljes egészében felöleli-e és tartalmazza valamennyi, a 2. számú melléklet táblázataiban megjelenõ adatot olyan bontásban, hogy az energia-, tápanyagbeviteli, illetve élelmiszernyersanyag-felhasználás megfelelõsége ellenõrizhetõ legyen. A bíróság megállapította, hogy a felperes ajánlata ezeknek a kívánalmaknak megfelel, mivel a teljes iskolai korcsoportot felöleli. Erre vonatkozóan önmagában az az ajánlat érvénytelenségét nem eredményezheti, hogy a 7–10, illetõleg 11–14 éves korcsoport összevonása megtörtént, mivel mind a két korcsoportra vonatkozó ajánlott értékek a jogszabályi kívánalmakkal teljesítik. A megadott számadatokból megállapítható, hogy az ajánlat mind a két korcsoport szám<br>
ára az ajánlásnak megfelelõ nagyságrendû energia- stb. szükségletet biztosítja.<br>
Ezért a bíróság azt állapította meg, hogy a felperes ajánlata érvényes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 53. § (2) bekezdése szerint az eljárás további szakaszában nem vehet részt, aki érvénytelen ajánlatot tett. A Kbt. 59. § (1) bekezdésének elsõ fordulata szerint az eljárás nyertese az, aki az ajánlatkérõ részére az ajánlati felhívásban (és dokumentációban) a meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ezen rendelkezésekre figyelemmel megállapítható, hogy a beavatkozó a felperes vonatkozásában ezen jogszabályi rendelkezéseket nem sértette meg, figyelemmel a felperes érvényes ajánlatára. Az alperes határozatának a többi ajánlattevõ ajánlatát érintõ és ehhez képest a beavatkozói magatartás jogsértõ voltát megállapító része érintetlenül hagyása mellett, ezért a bíróság az alperes határozatát részben és annyiban változtatta meg, amennyiben a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elsõ fordulata szerint jogsértõ volt a beavatkozó részérõl a felperes nyertessé nyilvánítása. Mivel a beavatkozó újabb közbeszerzési eljárást írt ki az alperesi döntés alapján, ezért a bíróság az eljárást lezáró döntés megsemmisítésére vonatkozó rendelkezés mellõzésére nem látott lehetõséget.<br>
Ezt meghaladóan a bíróság a keresetet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint az alperes eljárására a Kbt. eltérõ rendelkezése hiányában az Áe. rendelkezéseit kell alkalmazni. A Kbt. 86. § (2) bekezdése szerint, ha az alperes a jogorvoslati eljárás során tárgyalást tartott a 80. § (1) bekezdésnek megfelelõ kérelem érkezésétõl, illetõleg az eljárás kezdeményezésétõl számított 30 napon belül köteles határozatot hozni. Ennek megfelelõen az alperesi kötelezettség a határozat meghozatalára vonatkozik a 30 napos határidõ tekintetében. Mivel az alperes a perbeli eljárás során több jogorvoslati kérelmet egy eljárásban tárgyalt, helytálló volt az az alperesi hivatkozás, hogy a legkésõbb érkezett jogorvoslati kérelemhez képest számított 30 napon belül kellett határozatát meghoznia figyelemmel arra, hogy a határidõ meghosszabbítására nem került sor. A bíróság a felperes által felmutatott tértivevényekbõl megállapította, hogy az alperes a 30 napot nem lépte túl. Ehhez képest helytállóan hivatkozott az alperes arra is, hogy az eljárási jogsértés – annak megállapítása esetén – az esetben eredményezheti a határozat megváltoztatását, illetõleg hatályon kívül helyezését, ha az az anyagi jogi szabályok sérelmével is jár. Így önmagában a 30 napos határidõ túllépésének megállapítása esetén sem lehet helye a határozat hatályon kívül helyezésének. A felperes és a beavatkozó erre sikerrel nem hivatkozhat.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja szerint az alperes határozatában a közbeszerzési eljárás befejezése elõtt felhívhatja a jogsértés okozóját a Kbt. szabályainak megfelelõ eljárásra, illetõleg az ajánlatkérõ döntésének meghozatalát feltételhez kötheti.<br>
Az alperes határozata indoklása 8. oldalán található négy pontban összefoglalt figyelemfelhívás nem minõsül a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja szerinti jogkövetkezmény alkalmazásának, ezért a felperes keresete e részben megalapozatlan. A határozat e részének tartalmából is kitûnõen az alperes szándéka szerint a helyes eljárásra kívánta a beavatkozó figyelmét felhívni, amely a beavatkozóra semminemû kötelezettséget nem rótt, pusztán általános "kioktatásnak" minõsül az alperes szándéka szerint a beavatkozó által a jövõben lefolytatandó közbeszerzési eljárások jogszerûségének elõsegítése érdekében.<br>
A bíróság a Pp. 81. § (1) bekezdése alapján rendelkezett a perköltség viselésérõl oly módon, hogy azt a felek maguk viselik, míg az illeték viselésére vonatkozó rendelkezés a felperes részbeni pernyertességére figyelemmel az illetékekrõl szóló 1990. évi XCIII. törvény 5. § (1) bekezdés c) pontja, 43. § (3) bekezdése, 62. § (1) bekezdés h) pontja és 65. § (1) bekezdése figyelembevételével történt meg.<br>
<br>
Budapest, 2001. május 10.<br>
<br>
dr. Sára Katalin s. k., <br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>