<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9004)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.571/12/2001.<br>
<br>
Tárgy: az ATI Oktató Kft. jogorvoslati kérelme a Budapest VII. ker. Erzsébetváros Önkorm. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Ábel László ügyvéd (1033 Budapest, Folyamõr u. 2.) által képviselt ATI Oktató Kft. (1082 Budapest, Baross u. 92., továbbiakban: kérelmezõ) jogorvoslati kérelmét – melyet a Budapest VII. ker. Erzsébetváros Önkormányzata (1073 Budapest Erzsébet krt. 6., továbbiakban: ajánlatkérõ) gépjármû-vezetõi engedélyhez szükséges elméleti és gyakorlati oktatás 95 fõ XI. és XII. évfolyamos tanuló részére tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 11-én megjelent számában a rendelkezõ részben megjelölt beszerzés tárgyában. A felhívás ll. a) pontjában az ajánlattevõ pénzügyi, gazdasági alkalmasságának igazolására elõírta – többek között – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(7) bekezdései szerinti igazolások és nyilatkozatok csatolását.<br>
A felhívásra a kérelmezõ, az Új ATI Autósiskola Bt., az V. Sebesség Kft., a Magyar Autóklub és a Vektória Bt. nyújtott be ajánlatot.<br>
Ajánlatkérõ a szeptember 3-án történt eredményhirdetésen közölte, hogy kérelmezõt kizárta a közbeszerzési eljárásból. Döntését azzal indokolta, hogy kérelmezõ nem csatolta a Munkaügyi Központ igazolását a Munkaerõ-piaci Alappal szemben fennálló tartozásáról.<br>
Kérelmezõ szeptember 17-én jogorvoslati kérelmet terjesztett elõ a Döntõbizottsághoz. Sérelmezte az eljárásból való kizárását.<br>
Álláspontja szerint a szakképzési hozzájárulásról szóló 2001. július 1-jével hatályba lépett 2001. évi LI. törvény 5. § (1) bekezdésében foglaltakra tekintettel a gyakorlati képzést nem szervezõ hozzájárulásra kötelezettnek az állami adóhatósággal szemben keletkezik a Munkaerõ-piaci Alap részére járó bevallási, befizetési és elszámolási kötelezettsége, ennél fogva az igazolást is az adóhatóság adja ki. Az APEH által kiadott igazolást csatolta ajánlatához, mely tartalmazza a Munkaerõ-piaci Alappal szemben fennálló tartozásra vonatkozó nemleges igazolást is. Kérte a jogsértés megállapítását és ajánlatkérõnek az õ kizárására vonatkozó döntése megsemmisítését.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy a vonatkozó törvény rendelkezése értelmében a magánszemélyt munkaviszony keretében foglalkoztató gazdasági társaság köteles szakképzési hozzájárulást fizetni, ebbõl következõen köteles becsatolni a Munkaügyi Központ igazolását a szakképzési hozzájárulás teljesítése és a Munkaerõ-piaci Alaptól felvett támogatás visszafizetése tekintetében.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése elõírja: "Az ajánlattevõnek az ajánlatához írásbeli nyilatkozatot kell csatolni, hogy az elkülönített állami pénzalapok közül melyik irányban áll fenn jogszabály alapján fizetési kötelezettsége."<br>
A (6) bekezdés szerint az "elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek jogszabály alapján fizetési kötelezettsége áll fenn."<br>
A jogorvoslati kérelem elbírálásához a jogszabályi rendelkezések tükrében vizsgálat tárgyává kell tenni, hogy mely esetben áll fenn fizetési kötelezettség a Munkaerõ-piaci Alappal szemben és a fizetési kötelezettségek teljesítésérõl mely hatóság, szervezet adja ki az igazolást.<br>
Az 1991. évi IV. törvény 39/C. § (1) bekezdése alapján a Munkaerõ-piaci Alap bevételei a következõk:<br>
a) munkaadói járulék<br>
b) munkavállalói járulék<br>
c) rehabilitációs hozzájárulás<br>
d) szakképzési hozzájárulás.<br>
Az a), b) és c) pont szerinti bevételeket szolgáló befizetéseket kizárólag az adóhatósághoz kell teljesíteni, így ezekre nézve az igazolást az adóhatóság adja ki.<br>
Másként rendezi azonban a jogszabály a d) pont szerinti szakképzési hozzájárulást és a g) pont szerinti "egyéb bevételek"-et illetõ befizetések kérdését.<br>
A 2001. évi LI. törvény 2. § (1) bekezdés a) pontja szerint a gazdasági társaság szakképzési hozzájárulásra kötelezett.<br>
A hozzájárulásra kötelezettnél keletkezett bruttó kötelezettség teljesíthetõ:<br>
l. 2001. évi LI. tv. 5. § (1) bekezdés: "Az a hozzájárulásra kötelezett aki nem szervez gyakorlati képzést, köteles bruttó kötelezettségét az állami adóhatóságnál vezetett szakképzési hozzájárulás számlára befizetni."<br>
<br>
2. 2001. évi LI. tv. 4. §;<br>
(1) bekezdés: "A szakképzési hozzájárulás teljesíthetõ" "gyakorlati képzés megszervezésével."<br>
(6) bekezdés: "Ha a (2) bekezdésben meghatározott költségcsökkentõ tételek éves szinten nem érik el a bruttó kötelezettséget, akkor a nettó kötelezettséget (bruttó kötelezettségcsökkentõ tételek) be kell fizetni a Munkaerõ-piaci Alap Kincstárnál vezetett számlájára."<br>
(9) bekezdés: "A szakképzési hozzájárulást a gyakorlati képzés megszervezésével teljesítõ hozzájárulásra kötelezettnek az állami adóhatósággal szemben nem keletkezik befizetési és elszámolási kötelezettsége."<br>
1991. évi IV. törvény 39/C. § (1) bekezdés g) pontja szerint egyéb bevételek keletkeznek a Munkaerõ-piaci Alap javára teljesített visszafizetésekbõl. Ilyen visszafizetési kötelezettséggel jár a beruházások támogatására felvett összeg a 2001. évi LI. tv. 16. § (3) bekezdése értelmében, miszerint ha a támogatásban részesülõ a támogatást nem a támogatási szerzõdésben meghatározott célra fordítja, a kapott összeget visszafizetendõ kölcsönként kell kezelni és azt az Alapnak a Kincstárnál vezetett számlájára vissza kell fizetni.<br>
Ezen visszafizetés tehát nem az adóhatóságon keresztül, hanem közvetlenül az Alap Kincstárnál vezetett számlájára történik. Ebbõl következik, hogy az adóhatóságnál nyilvántartott kötelezettségek között nem szerepel, így ennek a tartozásnak a fennállásáról, illetve ilyen tartozás hiányáról a Munkaügyi Központtól kell az ajánlattevõnek igazolást csatolnia.<br>
Kérelmezõ ajánlatához csak az adóhatóság igazolását csatolta be a Munkaerõ-piaci Alappal szemben fennálló tartozás tekintetében, a Munkaügyi Központ igazolását nem.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A Döntõbizottság megállapította, hogy kérelmezõ a Munkaerõ-piaci Alappal szemben fennálló tartozását nem megfelelõen igazolta, azaz ajánlatát a 46. §-ban foglaltaktól eltérõen nyújtotta be. Ajánlatkérõ jogszerûen zárta ki kérelmezõt a közbeszerzési eljárásból, ezért a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett. A bírósági jogorvoslatot a 89. § (1) bekezdése biztosítja.<br>
<br>
Budapest, 2001. szeptember 10.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>