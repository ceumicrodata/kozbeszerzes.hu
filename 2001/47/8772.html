<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8772)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.156/9/2001.<br>
<br>
Tárgy: a Synergon Informatika Rt. jogorvoslati kérelme a Környezetvédelmi Fejlesztési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Synergon Informatika Rt. (2600 Vác, Zrínyi út 41/A, képviseli: ifj. dr. Házy Béla ügyvéd, 2600 Vác, Hanusz u. 44., a továbbiakban: kérelmezõ) jogorvoslati kérelmét, amelyet a Környezetvédelmi Fejlesztési Intézet (1051 Budapest, Vörösmarty tér 4., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "ajánlatkérõ teljes feladatkörére vonatkozó komplex ügyviteli és információs szoftverrendszer bevezetése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. január 17-én a Közbeszerzési Értesítõ 3. számában részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására, amelynek tárgya ajánlatkérõ teljes feladatkörére vonatkozó komplex ügyviteli és információs szoftverrendszer bevezetése volt.<br>
A részvételi felhívás helyesbítése a Közbeszerzési Értesítõ 2001. január 24-i számában jelent meg.<br>
A részvételi felhívás szerint az ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján tárgyalásos eljárást folytat le, mert a beszerzés tárgyának meghatározása (a megoldandó feladatok pontos behatárolása) csak a tárgyalások során lehetséges.<br>
A részvételi felhívás 13. a) pontja negyedik bekezdése szerint a részvételi jelentkezéshez csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának (5), (6) és (8) bekezdésére figyelemmel a Kbt. 46. § (1) bekezdésének b) pontja szerinti hatósági igazolásokat a részvételi jelentkezõ és a közbeszerzés értékének tíz százalékát meghaladó mértékben igénybe venni kívánt alvállalkozó tekintetében.<br>
Ajánlatkérõ dokumentációt is készített.<br>
A részvételi felhívás szerint az ajánlatkérõ által meghívni kívánt ajánlattevõk keretszáma öt volt.<br>
A részvételi jelentkezések benyújtási határidejére, 2001. február 12-re a következõ részvételre jelentkezõk nyújtottak be jelentkezést: FreeSoft Kft., MEGATREND 2000 Informatikai Rt., PROCONT Projektvezetési és Controlling Tanácsadó Kft., debis IT Services Unisoftware Kft., EUROTREND Informatikai Kft., ALBACOMP Számítástechnikai Rt., KFKI Számítástechnikai Rt., SOFTRAIN IFT Szoftverfejlesztõ, Kereskedelmi és Szolgáltató Kft., GriffSoft Rt., LBS ECoNET Informatikai és Gazdasági Szolgáltató Rt., SALDO Pénzügyi Tanácsadó és Informatikai Rt., Compaq Computer Magyarország Kft., aPlus Consulting Kft. és kérelmezõ.<br>
Kérelmezõ részvételi jelentkezése szerint a közbeszerzés értékének tíz százalékát meghaladó mértékben kívánja igénybe venni alvállalkozóként a SAP Hungary Kft. (1122 Budapest, Maros u. 12.) közremûködését.<br>
Ajánlatkérõ a részvételi jelentkezések értékelésére, szakvélemény készítése, ezáltal a döntéshozó személynek a döntéshozatalban történõ segítése érdekében bíráló bizottságot hozott létre. A bíráló bizottság azt a döntést hozta, hogy nem javasolta a döntéshozónak a hiánypótlási lehetõség biztosítását. A bíráló bizottság e döntését azzal indokolta, hogy a részvételre jelentkezõktõl elvárható, hogy jelentkezésüket a részvételi felhívás és a Kbt. rendelkezéseire figyelemmel hiánytalanul nyújtsák be.<br>
A bíráló bizottság átvizsgálta és értékelte a részvételre jelentkezéseket, majd elkészítette a javaslatát a döntéshozó részére, aki a bíráló bizottság javaslata alapján 2001. február 27-én hozta meg döntéseit. Ezen a napon az elsõ szakaszt lezáró eredmény kihirdetésére is sor került, ahol kérelmezõ képviselõje is jelen volt. Ajánlatkérõnek az eredményhirdetéskor ismertetett döntése szerint két részvételi jelentkezést érvénytelennek nyilvánított, öt részvételre jelentkezõt – köztük kérelmezõt is – kizárt az eljárásból.<br>
Kérelmezõ esetében a kizárás a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése és az 53. § (1) bekezdés a) pontja alapján történt. Indoka az volt, hogy kérelmezõ a Kbt. 46. §-ában foglaltak ellenére nyújtotta a részvételi jelentkezését, mivel a közbeszerzés értékének tíz százalékát meghaladó mértékben igénybe venni kívánt alvállalkozójának a Vám- és Pénzügyõrség által kiállított igazolása kiállításának kelte egy évnél régebbi.<br>
A szerzõdés teljesítésére alkalmas hét részvételre jelentkezõ közül ajánlatkérõ kiválasztott öt jelentkezõt, akiket ajánlattételre hívott fel. Az ajánlatok bontása 2001. március 12-én megtörtént.<br>
Kérelmezõ 2001. március 14-én nyújtott be jogorvoslati kérelmet a részvételi szakaszt lezáró döntés ellen. Kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõnek az elsõ szakaszt lezáró döntését, kötelezze ajánlatkérõt az eljárási díj viselésére. Ideiglenes intézkedésként kérte továbbá a szerzõdés megkötésének megtiltását.<br>
Kérelme indokául elõadta, hogy ajánlatkérõnek az a döntése, amellyel az eljárásból kizárta, jogszabálysértõ, mivel figyelmen kívül hagyta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget. Ezzel a verseny tisztaságára és az esélyegyenlõségre vonatkozó alapelvet is sértette, hiszen egyoldalú elõnyhöz juttatta a közbeszerzési eljárásban részt vevõ többi részvételre jelentkezõt. Elõadta, hogy a jelentkezése valóban olyan, a Vám- és Pénzügyõrségtõl származó igazolást tartalmaz a SAP Hungary Kft.-re vonatkozóan, amely kiállításának idõpontja 2000. február 10. Ez a hiányosság azonban elenyészõ, így a hiánypótlást ez is indokolta volna, valamint az is, hogy további négy részvételre jelentkezõ került hasonló ok miatt kizárásra.<br>
Megítélése szerint az ajánlatkérõ döntése nemcsak jogszabálysértõ, hanem méltánytalan is. Közölte azt is, hogy a kizárásra vonatkozó döntésrõl annak kézhezvételekor, azaz 2001. március 2-án értesültek.<br>
Ajánlatkérõ észrevételében elõadta, hogy a Kbt. alapján csak joga, de nem kötelezettsége a hiánypótlás biztosítása. A részvételi jelentkezések értékelésére létrehozott bizottság nem javasolta a hiánypótlási lehetõség biztosítását. Ennek alapján a döntést hozó nem biztosította ezt a lehetõséget a részvételre jelentkezõknek. Ajánlatkérõ nem követett el jogszabálysértést azzal, hogy nem biztosított hiánypótlási lehetõséget a részvételre jelentkezõknek, és azzal sem, hogy kérelmezõt kizárta az eljárásból. Tekintettel arra, hogy ajánlatkérõ magatartása nem volt jogellenes, nem sértheti a verseny tisztaságára és az esélyegyenlõségre vonatkozó alapelveket sem. Megítélése szerint ajánlatkérõ döntésérõl kérelmezõ már 2001. február 27-én értesült, mivel jelen volt az eredményhirdetésen.<br>
Kérte az alaptalan kérelem elutasítását.<br>
Az ügyben érdekelt felek közül a SALDO Pénzügyi Tanácsadó és Informatikai Rt. észrevételében egyetértett a kérelmezõvel, mivel részvételre jelentkezését ajánlatkérõ szintén kizárta az eljárásból.<br>
A GriffSoft Rt. tárgyaláson tett észrevétele szerint az a korrekt eljárás, ha ajánlatkérõ a felhívásban, a dokumentációban vagy a bontás elõtt közli, hogy biztosít-e hiánypótlási lehetõséget vagy nem. Ha ez a döntés a bontás után születik meg, akkor ez sérti a verseny tisztaságát.<br>
A Döntõbizottság megállapította, hogy a jogorvoslati kérelem alaptalan.<br>
A Döntõbizottságnak abban kellett állást foglalnia, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontját, a Kbt. 43 . § (4) bekezdésében foglaltakat, illetve a Kbt. 24. §-ában meghatározott alapelveket.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti, vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63 . §</a> (1) bekezdése alapján a hirdetmény közzétételével induló tárgyalásos eljárás két szakaszból álló közbeszerzési eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát. E szakasz (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
E szakasz (5) bekezdése szerint ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlévõ ajánlattevõknek ki kell hirdetni és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg írásban tájékoztatni kell az összes ajánlattevõt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
Kérelmezõ is elismerte, hogy a részvételi jelentkezése a közbeszerzés értékének tíz százalékát meghaladó mértékben igénybe venni kívánt alvállalkozója vonatkozásában olyan, a Vám- és Pénzügyõrség által kiállított igazolást tartalmazott, amely nem felelt meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében foglaltaknak. Azt sem vitatta kérelmezõ a tárgyaláson, hogy ajánlatkérõnek csak joga de nem kötelezettsége a Kbt. 43. § (4) bekezdése szerinti hiánypótlási lehetõség biztosítása.<br>
A tárgyaláson jelen lévõ ajánlatkérõ, kérelmezõ és egyéb érdekelt felek egyezõen adták elõ, hogy nincs tudomásuk arról, hogy ajánlatkérõ az eljárás során bármikor – a részvételi elhívásban, a dokumentációban, a részvételi jelentkezések bontásakor – döntött volna arról, hogy hiánypótlási lehetõséget biztosít.<br>
A Döntõbizottság szerint a fentiek alapján ajánlatkérõ azzal a döntésével, hogy nem biztosított hiánypótlási lehetõséget az eljárás során a részvételre jelentkezõknek, illetve kizárta kérelmezõt az eljárásból, nem sértette meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, illetve a Kbt. 53. § (1) bekezdés a) pontját.<br>
A fentiekre tekintettel azt kellett tehát a továbbiakban vizsgálnia a Döntõbizottságnak, hogy ajánlatkérõnek az a magatartása, hogy a kérelmezõ által kifogásolt közbeszerzési eljárásban nem biztosított hiánypótlási lehetõséget, sérti-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott alapelveket, illetve – ahogyan a kérelmét a tárgyaláson kérelmezõ kiegészítette – a Kbt. Preambulumában megfogalmazott jogelveket.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. E szakasz (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Kbt. Preambuluma szerint az Országgyûlés az államháztartás kiadásainak ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése, továbbá a közbeszerzések során a verseny tisztaságának biztosítása érdekében, a belföldi áruelõállítás és munkaerõ-foglalkoztatás elõsegítése szempontjára is tekintettel alkotta meg a törvényt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §.</a> (4) és (5) bekezdése alapján ajánlatkérõnek nemcsak arra van lehetõsége, hogy döntsön hiánypótlás biztosításáról vagy annak kizárásáról, hanem a törvény arra is lehetõséget ad, hogy ezt a döntését akár a bontáskor, akár az értékelés során meghozza. Az sem kizárt, hogy ajánlatkérõ már a felhívásban, dokumentációban közli a részvételre jelentkezõkkel, miszerint nem biztosít hiánypótlási lehetõséget az eljárásban. Az erre vonatkozó döntést a Kbt. az ajánlatkérõ mérlegelésére bízza.<br>
A Kbt. alapelvei a törvény indokolása szerint generálklauzulaként is mûködnek, ezen elvekbe bármilyen formában ütközõ eljárási cselekmények esetén – külön tiltó rendelkezések hiányában is – jogorvoslati eljárást lehet kezdeményezni.<br>
Kérelmezõ szerint "egy konkurens ajánlat kiiktatásával egyoldalú, indokolatlan elõnyhöz juttatta ajánlatkérõ a közbeszerzési eljárásban részt vevõ más pályázókat, másrészrõl indokolatlan és méltánytalan hátránnyal sújtotta a Synergon Informatika Rt.-t". Kérelmezõ szerint ajánlatkérõ "mûszakilag magas színvonalú, árban kedvezõ" anyagot nyilvánított érvénytelennek, amely más ajánlatok komoly versenytársa lett volna pénzügyi és mûszaki szempontból is.<br>
Kérelmezõ álláspontja alaptalan a következõk miatt:<br>
Ajánlatkérõ a részvételi felhívásban megjelölte, hogy öt részvételre jelentkezõt fog ajánlattételre felkérni. Minden részvételre jelentkezõ tudatában volt annak, hogy az ajánlati szakaszban öt ajánlattevõ fog versenyezni. Azzal a döntéssel, hogy ajánlatkérõ nem biztosított hiánypótlási lehetõséget a részvételi szakaszban, nem befolyásolta az ajánlati szakaszban részt vevõk számát, hiszen a keretszámot elõre meghatározta – és mivel tizennégy részvételre jelentkezés került benyújtásra –, ezáltal ajánlatkérõ olyan helyzetbe került, hogy a megállapítása szerint és kérelmezõ által sem vitatottan, hét hiánytalan, érvényes részvételi jelentkezést benyújtó és alkalmasnak minõsített részvételre jelentkezõ közül választhatott, kérelmezõ részvételi jelentkezése pedig hiányos volt.<br>
A részvételi szakaszban a részvételre jelentkezõk ajánlatot nem tehetnek, így a kedvezõ ajánlat kiiktatására vonatkozó utalás nem helytálló.<br>
A Döntõbizottság megállapította, hogy ajánlatkérõ a közbeszerzési eljárása során a kérelmezõ által sérelmezett döntéseivel nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott alapelveket.<br>
A fentiek alapján a Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva az alaptalan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 10.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>