<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8936)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.582/11/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Kistelek Városi Önkormányzat Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Kistelek Városi Önkormányzat Polgármesteri Hivatala (6760 Kistelek, Árpád u. 1–3., a továbbiakban: ajánlatkérõ) "útszakaszok építése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõt 2 000 000 Ft, azaz kettõmillió forint pénzbírság megfizetésére kötelezi.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ megbízásából az ÚTTER 83 Mérnöki Iroda 2001. márciusban elkészítette a város Sörház utca, Hunyadi utca, Galamb utca, valamint 2000. októberben az Orgona utca engedélyezési-kiviteli terveit. A felsorolt utcákra külön-külön kérte, illetve kapta meg ajánlatkérõ a jogerõs építési engedélyeket 2001. január–június idõpontokban.<br>
Az engedélyezett tervek alapján 2001. július 16-án nyújtotta be pályázatát ajánlatkérõ a Csongrád Megyei Területfejlesztési Tanácshoz, és a 43.894 M Ft-ra tervezett beruházás 70%-os támogatását kérte. A pályázatban ajánlatkérõ a beruházás tervezett kezdését 2001. augusztusban, befejezését 2003 áprilisában jelölte meg.<br>
A Magyar Államkincstár (a továbbiakban: MÁK) 2001. augusztus 6-án hiánypótlás keretében kérte a költségek tételes felsorolását és a fõösszesítõt, valamint hibaként jelezte, hogy a tervezett kezdési idõpont nem lehet korábbi a pályázat befogadási idõpontjánál, így az 2001. szeptemberre módosult. A pályázat 9. oldalán megtalálható a következõ feltétel: "A támogatás elnyerése után – a döntést követõ 90 napon belül – a szerzõdés megkötéséhez szükséges: a Tanács határozatának megfelelõ ütemezéssel létrejött építési (kivitelezési) áruszállítási/szolgáltatási szerzõdés" becsatolt példánya.<br>
A Tanács 48/2001. (IX. 12.) sz. határozatában döntött a támogatás odaítélésérõl, amelyrõl szóló értesítést ajánlatkérõ szóban azonnal, írásban csak 2001. október 4-én kapta meg.<br>
A pályázatban kért ütemezés 2001. évre 29.5 M Ft, 2002-re 8.468 M Ft, 2003-ra 5.86 M Ft felhasználását tartalmazta, melyet a Tanács jóváhagyott.<br>
Ajánlatkérõ ezen elõzmények alapján 2001. szeptember 6-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást indított. A Döntõbizottság elnöke részére megküldött tájékoztatóban az eljárásfajta választását azzal indokolta, hogy a tárgybani útépítéshez szükséges pénzügyi feltételek jelenleg pályázat útján állnak rendelkezésre, a támogatási szerzõdéskötéshez a közbeszerzési eljárás dokumentációi, illetve a vállalkozói szerzõdés szükséges, valamint az I. ütem befejezési határideje 2001. október 15.<br>
Ajánlatkérõ az ajánlati felhívását megküldte a Hódút Kft., a Pervia Bt., a Szegedi Mély- és Magasépítõ Ipari Rt. és a Döntõbizottság elnöke részére. Az utcákra a részajánlattételt nem tette lehetõvé. Az ajánlatok bontására 2001. szeptember 17-én került sor. Az ajánlatok értékelésének eredményeként a Pervia Bt.-t kizárta az eljárásból, a Hódút Kft.-t választotta nyertesnek, döntését is még ezen a napon kihirdette, a szerzõdést 2001. szeptember 18-án megkötötte.<br>
A Döntõbizottság elnöke 2001. szeptember 21-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a választott eljárás jogalapjának jogszerûsége egyértelmûen nem állapítható meg, ezért indítványozta a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában megfogalmazott jogalap vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését, álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indoklásként elõadta, hogy 4 városi út jogerõs építési engedélyét 2001. július 20-án vette kézhez, ugyanezen a napon benyújtotta pályázatát a Csongrád Megyei Területfejlesztési Tanácshoz. A MÁK 2001. augusztus 6-án felszólította õt hiánypótlásra, amelyet 2001. augusztus 17-én teljesített. Telefonon értesült 2001. augusztus 21-én a pályázat befogadásáról. A pályázatot 2001. szeptember 12-én bírálták el. Csak támogatással van a munkákra fedezet, így a döntésig nem indíthatta a közbeszerzési eljárást. 2001-ben az I. ütemet meg kell valósítani, különben nem veheti igénybe az ez évre szánt támogatás összegét. Az idõjárásra tekintettel a munkát szeptemberben el kell kezdeni, más eljárásfajtát nem tudott alkalmazni.<br>
A rendkívüli sürgõsséget indokoló körülmények nem az ajánlatkérõ mulasztásából eredtek.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozóan ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy meghívásos eljárásban elõírt határidõk nem betarthatóak.<br>
Bármelyik feltétel hiányának megléte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállnák-e.<br>
A Döntõbizottság a rendelkezésre álló iratokból egyértelmûen megállapította, hogy ajánlatkérõ saját maga a pályázat benyújtásakor (2001. július 16-án) az útszakaszok építéséhez a pénzügyi ütemezést az alábbiak szerint tette meg:<br>
2001. évre 29.5 M Ft<br>
2002. évre 8.468 M Ft<br>
2003. évre 5.86 M Ft<br>
A pályázat elnyerésérõl szóban 2001. szeptember 12-én, írásban 2001. október 4-én értesült.<br>
A pályázat elnyeréséhez, a támogatási szerzõdés megkötéséhez feltételként elõírásra került, hogy a döntést követõ 90 napon belül szükséges a Területfejlesztési Tanács határozatának megfelelõ ütemezéssel létrejött építési szerzõdés bemutatott példánya.<br>
Ennek alapján megállapítható, hogy a pályázat elnyerésérõl szóló döntéstõl (IX. 12.) számítva a 90 nap 2001. december 11-én jár le, de egy ilyen dátummal megkötött szerzõdéssel a fenti ütemezést 2001. évre nem lehet biztosítani. Ajánlatkérõ ennek ellenére kérte az eredeti ütemezéssel a támogatást.<br>
A Döntõbizottság megkereste a Csongrád Megyei Területfejlesztési Tanácsot a tekintetben, hogy ajánlatkérõnek lehetõsége lett volna-e a határozat módosítására, a pénzeszközök átcsoportosításának kezdeményezésére. A Területfejlesztési Tanács válaszában arról tájékoztatta a Döntõbizottságot, hogy amennyiben a fejlesztés a Kbt. hatálya alá tartozik, a szerzõdésben ki kell kötni, hogy a támogatás csak a közbeszerzési eljárás lefolytatása, illetve az eljárás lefolytatását igazoló iratok bemutatása után kerül folyósításra. Továbbá a támogatási szerzõdéseket a Megyei Tanács döntését követõ 90 napon belül meg kell kötni, amennyiben a szerzõdés megkötésére a kedvezményezett mulasztásából a megadott 90 napos határidõtõl számított 30 napon belül nem kerül sor, úgy a támogatás érvényét veszti. A Területfejlesztési Tanács hivatkozott a 90/2001. (VI. 15.) Korm. rendeletre, mely meghatározta a 2001. évi támogatási keretet, melynek a következõ 2 évre vonatkozóan maximum 40%-os áthúzódása lehet. Ennek nyilvánvalóan éves keretszinten kell teljesülnie nem pedig az egyes projektek vonatkozásában. Ajánlatkérõnek 20 696 200 Ft támogatást hagyott jóvá a 2001. évi keret terhére, melynek kifizetése – részben vagy egészben – áthúzódhat a következõ évre. Ennek alapján az Önkormányzatnak lehetõsége van a pénzeszközök átcsoportosításának kezdeményezésére, bár a Területfejlesztési Tanács megjegyezte, hogy ez nem indokolt. Az ajánlatkérõ egyébként nem kezdeményezte a pénzeszközök átcsoportosítását.<br>
Ajánlatkérõ az éves közbeszerzési értékhatárra és a támogatási pályázatok feltételrendszerére tekintettel a Kbt. szabályai szerint köteles beszerzései során eljárni.<br>
Már a pályázat benyújtásakor látnia kellett, hogy az általa 2001. évre meghatározott pénzügyi ütemezés nem teljesíthetõ, figyelemmel a pályázat elbírálásának a támogatási szerzõdés megkötésének és a közbeszerzési eljárás lefolytatásának idõtartamára.<br>
Továbbá ajánlatkérõnek a Területfejlesztési Tanács nyilatkozata alapján módja lett volna a pénzeszközök átcsoportosítására a 2001. évre tervezett munkák jövõ évi megvalósítására. Ajánlatkérõ mulasztására vezethetõ vissza az a körülmény, hogy a pénzügyi ütemezés meghatározásánál nem járt el körültekintõen, figyelmen kívül hagyta a pályázat elbírálásának és a közbeszerzési eljárás lefolytatásának idõszükségletét. Ebbõl következõen a rendkívüli sürgõs helyzet bekövetkezése ajánlatkérõ mulasztására vezethetõ vissza.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása a fenti indokok alapján nem volt jogszerû.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a szerzõdéskötés tényére figyelemmel a h) pont alapján határozott a bírság kiszabásáról. A bírság kiszabásánál a Döntõbizottság figyelemmel volt a beszerzés értékére és az elkövetett jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 16.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>