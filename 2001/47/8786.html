<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8786)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.550/13/2001.<br>
<br>
Tárgy: a NÁDÉP Kft. jogorvoslati kérelme a Hajdúdorogi Görög Katolikus Püspöki Hivatal ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a NÁDÉP Építõipari és Kereskedelmi Szolgáltató Kft. (4148 Nádudvar, Bem J. u. 3., továbbiakban kérelmezõ) által Hajdúdorogi Görög Katolikus Püspöki Hivatal (4400 Nyíregyháza, Bethlen G. u. 5., továbbiakban: ajánlatkérõ) "Görög Katolikus Általános Iskola tornacsarnok építése" tárgyú közbeszerzési eljárása ellen benyújtott kérelmére indult jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (2) bekezdését és ezért a Döntõbizottság az ajánlatkérõt 5 000 000 Ft, azaz ötmillió forint pénzbírsággal sújtja.<br>
A Döntõbizottság a kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezése álló iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2001. július 4. napján a Közbeszerzési Értesítõ (K. É.) 27. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
A felhívásban a beszerzés tárgyának meghatározásánál ajánlatkérõ elõírta, hogy a tornacsarnok építését a kiviteli tervben meghatározott mûszaki színvonalon, üzemelésre kész állapotban kell elvégezni. A többváltozatú ajánlattétel lehetõségét ajánlatkérõ a felhívásban kizárta.<br>
A felhívás 13. pontjában ajánlatkérõ meghatározta, hogy az összességében legelõnyösebb ajánlat szempontja szerint kíván bírálni, s erre tekintettel megadta az elbírálás részszempontjait, a súlyszámokat és az adható pontszámok alsó és felsõ határát.<br>
Ajánlatkérõ által kiadott dokumentáció szerzõdéstervezete tartalmazta ajánlatkérõ egyéb szerzõdési feltételeit, elõírta a beárazott költségvetés, kivitelezési ütemterv benyújtását is. A dokumentáció részét képezõ hatósági engedély alapját képezõ terv szerint a tornacsarnok alapozása vasbeton pillérek alatt beton talpalapok, falszerkezetnél sávalapok, az alapok fölött vasbeton talpgerendák készülnek. A mûszaki leírásban megadott alapozási munkák szerepeltek a megadott költségkiírásban is.<br>
A kiadott építõmesteri és szakipari munkáihoz elkészített költségvetésben ajánlatkérõ elõírta, hogy a sportpadló burkolat tekintetében parketta vagy svédpadló burkolatra kér ajánlatot (költségvetés 27. old. 8. tétel).<br>
Az ajánlattételi határidõre, 2001. augusztus 14. napjára kérelmezõ, NYÍRÉP Kft. és a Strabag Kft. nyújtott be ajánlatot.<br>
Az ajánlatok bontását követõen, 2001. augusztus 21. napján ajánlatkérõ körfaxot küldött valamennyi ajánlattevõnek, amelyben a talajmechanikai szakvéleményben szereplõ – kiviteli tervektõl eltérõ – fúrt cölöpalapozási módra tekintettel az árajánlatok módosítását kérte. Az ajánlatkérõ felhívására valamennyi ajánlattevõ csökkentette ajánlati árát a bontás során ismertetetthez képest.<br>
Ajánlatkérõ a kérelmezõ "módosított" ajánlati árát tovább módosította. A kérelmezõ ajánlatában a terv szerinti sportpadlóra elõírt parketta vagy svédpadló burkolat helyett mûanyag padlót ajánlott meg, így ajánlatkérõ úgy döntött, hogy ajánlati árát korrigálja akként, hogy a Strabag Kft. ajánlatában szereplõ, sportpadlóra az ajánlati kiírásnak megfelelõen megajánlott burkolat beárazott költségével növelte a kérelmezõ ajánlati árát, miután abból levonta a kérelmezõ ajánlata sportpadlóval összefüggõ tételeinek értékét.<br>
A fenti elõzményeket követõen ajánlatkérõ értékelte az ajánlatokat és 2001. augusztus 27. napján ajánlatkérõ bírálóbizottsága döntött a nyertesrõl, 2001. augusztus 28. napján megtartott nyilvános eredményhirdetésen kihirdette, hogy az összességében legelõnyösebb ajánlatot a Strabag Kft. tette, így õ az eljárás nyertese, kérelmezõ lett a második legelõnyösebb ajánlatot tevõ.<br>
Kérelmezõ 2001. szeptember 10. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ értékelését és annak alapján meghozott eljárást lezáró döntését. Álláspontja szerint ajánlatkérõ nem megfelelõen értékelt a részszempontokon belül, az összességében legelõnyösebb ajánlatot nem a nyertes, hanem õ tette. Kifogásolta, hogy ajánlatkérõ ajánlati árát a terv szerinti padlóburkolat figyelembevételével egyoldalúan módosította. Álláspontja szerint az általuk megajánlatott mûanyag sportpadló korszerû, de költségtakarékosabb konstrukció, mint ami a tervben elõírásra került, így ajánlatkérõ azt nem módosíthatta volna, az eredeti ajánlati árat figyelembe véve a maximum pontszámot kellett volna kapnia. Szerinte a legmagasabb árhoz a minimális pontszámot kellett volna hozzárendelni.<br>
A szerzõdési feltételek értékelését nem tartja az ajánlat tartalmi elemeivel arányosnak, az ütemterv érékelését is elfogadhatatlannak ítéli és sérelmezi ezen részszempontok körében is a kiosztott pontszámokat.<br>
Kérte a Döntõbizottságot, hogy vizsgálja felül ajánlatkérõ értékelését, hozzon ideiglenes intézkedést.<br>
Ajánlatkérõ észrevételében elõadta, hogy a kérelmezõ ajánlata nem felelt meg a kért mûszaki tartalomnak, mert nem az elõírásnak megfelelõ sportpadlót ajánlott meg. Ezért került sor az ajánlati ár korrekciójára egy átlagárakból számított költséggel. Mivel az árajánlata egyes munkanemek tekintetében még így is elõnytelen volt, ezért azt 9 ponttal értékelte. Álláspontja, hogy a szerzõdési feltételek értékelésében az ajánlatok valós tartalmi elemeit értékelte, míg az ütemterv értékelésénél a nyertes ajánlatát, amelyik tartalmazott az egyes szakaszokhoz rendelten összegeket is, kedvezõbbnek minõsítette, mint a kérelmezõ ajánlatát, amelybõl az egyes munkafázisokhoz rendelt összegek hiányoztak.<br>
Ajánlatkérõ nyilatkozott, hogy az nyertes ajánlattevõvel 2001. szeptember 13. napján megkötötte a szerzõdést.<br>
Egyéb érdekelt Strabag Kft. érdemi észrevételében elõadta, hogy kérelmezõ ajánlata a sportpadlót illetõen nem felelt meg a felhívásnak, így az ajánlat érvénytelenségének kérdése is felvetõdik. A szerzõdési feltételek körében álláspontja szerint ajánlata kedvezõ feltételeket tartalmazott, az ütemterve reálisan készült, jól alátámasztva a határidõ vállalását.<br>
A Döntõbizottság ideiglenes intézkedést nem alkalmazott, mert a rendelkezésére álló iratokból annak alkalmazásának törvényi feltételei nem álltak fenn.<br>
A Döntõbizottság 2001. szeptember 20. napján – az ajánlatkérõ által megküldött közbeszerzési iratok alapján – a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdés szerint eljárva tájékoztatta a feleket arról, hogy hivatalból vizsgálja az ajánlati kötöttség szabályának a közbeszerzési eljárás során történõ betartását.<br>
Ajánlatkérõ az ajánlati kötöttség tekintetében elõadta, hogy az értékelésre a beadott ajánlatokban szereplõ adatok alapján került sor, az adatok késõbbi változásának az értékelés során nem volt jelentõsége. Álláspontja, hogy az ajánlati felhívás, a dokumentáció és az ajánlatok tartalma alapján az összességében legelõnyösebb ajánlatot tevõt hirdette ki nyertesnek.<br>
Kérelmezõ a hivatalbóli vizsgálat tárgyában benyújtott észrevételben elõadta, hogy ajánlatkérõ ajánlatát befogadta, az ellen kifogást nem emelt, a módosítás után azonban az értékelés során ajánlatkérõ nem ezen ajánlati árat vette figyelembe.<br>
A Döntõbizottság elsõdlegesen megvizsgálta, hogy ajánlatkérõ betartotta-e az ajánlati kötöttségre vonatkozó <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésében írt rendelkezéseket és megállapította, hogy ajánlatkérõ jogsértõ módon az alábbiak szerint nem vette figyelembe az ajánlati kötöttség vonatkozásában a nyílt eljárásban elõírt szigorú jogszabályi rendelkezéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése értelmében az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A fenti rendelkezések alapvetõen a közbeszerzési eljárásokban alapesetként meghatározott nyílt eljárási forma esetén érvényesülnek. A közbeszerzési eljárás specifikuma, hogy a törvényben megfogalmazott alapelvek érvényesülése érdekében kötött eljárási rendet fogalmaz meg, amely azt jelenti, hogy az ajánlati felhívásban és dokumentációban elõírt feltételeket, illetve az ezen feltételek alapján elkészített ajánlatokat nem lehet változtatni az eljárás során. A törvény 48. § (1) bekezdése az ajánlatkérõ tekintetében és 49. § (1) bekezdése az ajánlattevõk vonatkozásában fogalmaz meg kivételt. Ajánlatkérõ az ajánlattételi határidõ lejártáig módosíthatja a felhívást és a dokumentáció feltételeit, amelyrõl hirdetményt kell közzétennie [<a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés], ajánlattevõ ugyancsak az ajánlattételi határidõ lejártáig módosíthat az ajánlatán, illetve visszavonhatja azt jogkövetkezmény nélkül [Kbt. 49. § (1) bekezdés].<br>
A fenteik szerint az egyetlen lehetõség a módosításra az ajánlattételi határidõ lejártáig van, ezt követõen semmilyen okból nem lehet jogszerûen módosítani sem az ajánlati felhívást, sem magát az ajánlatokat.<br>
Ajánlatkérõ az ajánlattételi határidõ lejártát követõen az ajánlatok tartalmának ismertében a kiviteli tervekben szereplõ alapozási mód módosulására hivatkozással az ajánlati árak módosítására hívta fel az ajánlattevõket, s ezt követõen még kérelmezõ "módosított" ajánlati árát alapul véve tovább korrigálta ajánlati árát, arra hivatkozással, hogy a kérelmezõ nem az elõírt sportpadlóra tett ajánlatot.<br>
A fent hivatkozott jogszabályhelyek alapján jogszerûen nem hívhatta fel ajánlatkérõ az ajánlati árak módosítására az ajánlattevõket, másrészt a törvény nem ad lehetõséget az ajánlatkérõ által alkalmazott korrekció elvégzésére az ajánlati ár tekintetében.<br>
A Kbt. szabályai kógensek, attól való eltérést csak maga a törvény engedhet meg.<br>
A törvény egyértelmûen meghatározza, hogy az ajánlatokat az ajánlati felhívás és a dokumentáció tartalmi és formai követelményeinek megfelelõen kell elkészíteni [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés], amennyiben az ajánlat nem felel meg az ajánlati felhívásban, illetve a dokumentációban foglalt feltételeknek, úgy az az ajánlat érvénytelen a Kbt. 52. § (2) bekezdés d) pont alapján és nem vehet rész az eljárás további szakaszában.<br>
Kérelmezõ ajánlatában nem a dokumentációban elõírtak szerint tett ajánlatot, így ajánlata érvénytelen, amelyet ajánlatkérõ nem változtathat meg és nem tehet érvényessé a terv szerinti sportpadló burkolat figyelembevételével az ajánlati ár korrekciójával éppen az ajánlati kötöttség miatt.<br>
Ajánlatkérõnek a közbeszerzési eljárás során a fent részletezett magatartása azt eredményezte, hogy nem a benyújtott ajánlatok tartalmi elemei kerültek az értékelés során vizsgálatra, így az ajánlati árak módosítására történõ felhívást és az ajánlattevõk általi módosítást követõen ajánlatkérõ közbeszerzési eljárása már nem felelt nem a törvény és a saját felhívásában, illetve a dokumentációban foglaltaknak, hiszen nem a ténylegesen tett ajánlatokat bírálta el az ajánlati kötöttség megsértése miatt. Elõbbiek okán nem tudta biztosítani a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében megfogalmazott verseny tisztaságát és a Kbt. 24. § (2) bekezdésében megfogalmazott esélyegyenlõség elvét az ajánlattevõk számára.<br>
A fenti megállapításokra tekintettel a kérelmezõ jogorvoslati kérelmét, amely arra irányult, hogy ajánlatkérõ jogszerûtlenül értékelt és az összességében legelõnyösebb ajánlatot nem a kihirdetett nyertes, hanem õ tette, elutasította.<br>
Kérelmezõ nem tehette az összességében legelõnyösebb ajánlatot, mivel ajánlata érvénytelen volt arra tekintettel, hogy nem a dokumentációban elõírt tartalommal tette meg az ajánlatát.<br>
Ha ajánlatkérõ nem teszi lehetõvé a többváltozatú ajánlattételt, nincs lehetõség arra, hogy ajánlattevõ eltérjen az ajánlatkérõ kiírásától a mûszaki tartalom vonatkozásában, még akkor sem, ha az általa ajánlott megoldást korszerûbbnek és költségkímélõbbnek ítéli is meg. A sportpadló tekintetében érvényes ajánlatot csak a megfelelõ parketta vagy svédpadló burkolóanyagokkal lehetett tenni.<br>
A kérelmezõ kérelme alapján ajánlatának a nyertes ajánlatával történõ összehasonlítására nincs mód, hiszen kérelmezõ ajánlatának érvénytelensége okán nincs összehasonlításra alkalmas ajánlat, annak vizsgálatát a Döntõbizottság sem végezheti el.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés f) és h) pontja szerinti jogkövetkezményeket alkalmazta. A kérelmezõ kérelmét a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001–2002. évi költségvetésérõl szóló 2000. évi CXXXIII. törvény 59. § (2) bekezdésben meghatározott legkisebb összeg 1 000 000 Ft.<br>
A bírság megállapításakor a Döntõbizottság figyelembe vette azon tényeket, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát, azt, hogy az ajánlati kötöttség megsértésével sérültek a törvényben megfogalmazott alapelvek teljesülését garantáló tételes eljárási rendelkezések. A szerzõdés megkötése körében a Döntõbizottság megállapította, hogy arra a felhívás szerinti mûszaki taralommal a módosított ajánlati ár mellett került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 10.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>