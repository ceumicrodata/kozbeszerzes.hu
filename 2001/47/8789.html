<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8789)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.308/12/2001.<br>
<br>
Tárgy: a GEOTORR Mérnöki Szolgáltatások Kft. jogorvoslati kérelme Abony Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GEOTORR Mérnöki Szolgáltatások Kft. (2092 Budakeszi, Fõ tér 5., képviseli: dr. Boda László ügyvéd, 1114 Budapest, Fadrusz u. 2. IV/5., a továbbiakban: kérelmezõ) jogorvoslati kérelmének, amelyet Abony Város Önkormányzata (2740 Abony, Kossuth tér 1., képviseli: dr. Simon László ügyvéd, 5000 Szolnok, Kossuth Lajos u. 5., a továbbiakban: ajánlatkérõ) "Abony város szennyvízelvezetõ-hálózat építésének és szennyvíztisztító telep bõvítésének megvalósítása" tárgyú közbeszerzési eljárása ellen nyújtott be, részben helyt ad, megállapítja, hogy ajánlatkérõ megsértette a közbeszerzésekrõl szóló 1995. év XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és (5) bekezdésére tekintettel a Kbt. 52. § (2) bekezdés b) pontját. A Döntõbizottság a jogorvoslati kérelmet ezt meghaladóan elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. március 4-én Abony város szennyvízelvezetõ-hálózatának építésére vonatkozóan beruházás lebonyolítási szerzõdést kötött kérelmezõvel egy hirdetmény közzététele nélküli tárgyalásos közbeszerzési eljárás eredményeként. Az eljárásfajta választásának indoka az volt a Közbeszerzési Értesítõben megjelent tájékoztató szerint, hogy Abony város gesztori szerzõdést kötött Törtellel a közös beruházás megvalósítására. A gesztori szerzõdés megkötésekor Törtel már rendelkezett egy megkötött lebonyolítási szerzõdéssel, így az ebben foglalt kizárólagos jogok védelme miatt tárgyalásos eljárásra került sor. A megkötött lebonyolítási szerzõdés szerint ajánlatkérõnek a kérelmezõvel történõ szerzõdéskötését a beruházás közös megvalósítása mûszakilag és gazdaságilag is indokolja.<br>
A megkötött szerzõdés II. 1. és 2. pontjai szerint kérelmezõ feladata volt a beruházás kivitelezéséhez szükséges közbeszerzési eljárás elõkészítése, a dokumentációk összeállítása, elkészítése, majd az eljárás lebonyolítása, konzultációk levezetése, a döntéselõkészítõ bizottság létrehozása, szakvélemény készítése a döntéshozó részére, a nyertes ajánlattevõvel kötendõ szerzõdés elõkészítése. A feladata a beruházás teljes körû lebonyolítása volt, egészen a garanciális és szavatossági felülvizsgálatokig.<br>
Ajánlatkérõ még a szerzõdés megkötését megelõzõen, 1999. február 18-án megbízást adott kérelmezõ ügyvezetõjének arra, hogy Abony város csatornaépítése II. ütemének megépítéséhez és a szennyvíztisztító-telep bõvítéséhez kapcsolódó ügyekben nevében eljárjon.<br>
Kérelmezõ elkészítette a részvételi felhívást, amely 1999. március 24-én jelent meg a Közbeszerzési Értesítõben. A felhívás szerint ajánlatkérõ Törtel Község Önkormányzata, mint gesztor önkormányzat volt, az ajánlatkérõ nevében eljáró szervezet pedig kérelmezõ. A beszerzés tárgya: Abony város szennyvízcsatornázása II. ütemének kivitelezése, beüzemelése és próbaüzemé. A teljesítés helye: Abony város, II. ütem területe.<br>
Ugyanezen Közbeszerzési Értesítõben Törtel Község Önkormányzata még egy részvételi felhívást közzé tett, amelyben az ajánlatkérõ nevében eljáró személy szintén kérelmezõ volt, a beszerzés tárgya pedig: Törtel település szennyvízcsatornázásának, valamint az összegyûjtött szennyvíznek Abony városi szennyvíztisztító telepre történõ elvezetésének kivitelezése, beüzemelése és próbaüzeme.<br>
Az ajánlatkérõvel megkötött beruházáslebonyolítási szerzõdés alapján kérelmezõ elvégezte a II. 1. és 2. pontjában meghatározott, a közbeszerzési eljárás lebonyolításával kapcsolatos feladatait. Az abonyi rész vonatkozásában az eljárás eredménytelen lett. Ennek elbírálása 1999. szeptember 6-án történt meg. Ezt követõen ajánlatkérõ ténylegesen nem mûködött együtt a kérelmezõvel. Ajánlatkérõ 2001. január 4-én levélben azt közölte a kérelmezõvel, hogy az 1999. március 4-én kötött beruházáslebonyolítási szerzõdés érvénytelen, ennek fenntartása mellett a szerzõdéstõl a Ptk. alapján elállt, illetve azt felmondta.<br>
A törteli rész szennyvízcsatornázására vonatkozó 1999-ben indult közbeszerzési eljárás eredményesen zárult.<br>
Kérelmezõ továbbra is lebonyolítóként jár el Törtel Község Önkormányzatával megkötött szerzõdés alapján a törteli rész kivitelezése során.<br>
Ajánlatkérõ 2001. március 28-án a Közbeszerzési Értesítõ 13. számában nyílt elõminõsítési eljárást indított Abony város szennyvízelvezetõ-hálózatának építése és szennyvíztisztító telep bõvítése tárgyában.<br>
Ajánlatkérõ a részvételi felhívás 10. b) pontjában határozta meg a szerzõdés teljesítésére való alkalmatlanság szempontjait a következõk szerint:<br>
– az elmúlt öt évben nem rendelkezik legalább egy szennyvízcsatornahálózat-építési referenciával, melynek értéke a 400 M Ft-ot meghaladja, valamint egy szennyvíztelep-beruházással, melynek értéke a 100 M Ft-ot meghaladja. A két feltételnek együtt kell fennállni,<br>
– a jelentkezõ nem rendelkezik elismert minõségtanúsítási intézménytõl származó tanúsítvánnyal,<br>
– a jelentkezõ fizetési kötelezettségeinek banki igazolás alapján 1999. évben nem tett eleget,<br>
– a jelentkezõ gazdálkodása az 1999. évben veszteséges volt,<br>
– éves nettó árbevétele 1999. évben nem érte el az 500 M Ft-ot.<br>
Ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló részszempontokat nem jelölte meg.<br>
Ajánlatkérõ dokumentációt nem készített.<br>
A részvételi jelentkezések benyújtási határidejében, 2001. április 24-ig a következõ részvételre jelentkezõk nyújtottak be jelentkezést: az ÖKOABONY Konzorcium (tagjai: kérelmezõ és a SZEVIÉP Szerkezet- és Vízépítõ Rt.), Pest Megyei Víz- és Csatornamû Építõ Kft., PENTA Általános Építõipari Kft., HÍDÉPÍTÕ-KÖZGÉP Konzorcium (tagjai: HÍDÉPÍTÕ Rt. és KÖZGÉP Rt.), OMS-HUNGÁRIA Kft., STRABAG ÉPÍTÕ Kft., ERFOREX Közmûépítõ és Üzemeltetõ Rt., ALTERRA Építõipari Kft., 31. Általános Építõ és Csúszózsalus Kft., BETONÚT Szolgáltató és Építõ Rt., HOFFMANN Építõipari Rt., PURATOR Hungária Környezetvédelmi Kft., CSÕSZER Berendezéseket Szerelõ Rt., RESONATOR Vállalkozási és Kereskedelmi Kft. és a Kelet-magyarországi Vállalkozási, Építõipari és Kereskedelmi Kft.<br>
A részvételi jelentkezések bontásakor ajánlatkérõ az érvényesség szempontjából csak azt vizsgálta, hogy a részvételi jelentkezés határidõben érkezett-e, volt-e visszavonás a bontás idõpontjáig, a jelentkezés megfelelõen címzett és sértetlen-e, a példányszám megfelelõ-e. Ajánlatkérõ errõl a jelentkezõket a bontáskor tájékoztatta, majd megállapította, hogy minden részvételi jelentkezés megfelelt a bontáskor vizsgált érvényességi szempontoknak.<br>
Ajánlatkérõ a részvételi jelentkezések értékelésére AD-HOC Bizottságot hozott létre. Az AD-HOC Bizottság átvizsgálta érvényesség szempontjából a részvételi jelentkezéseket, majd az érvényes jelentkezéseket benyújtó jelentkezõket értékelte a részvételi felhívásban meghatározott alkalmatlanná minõsítési szempontok alapján. Az AD-HOC Bizottság 2001. május 2-án hozta meg a döntését.<br>
Az elsõ szakasz eredményének kihirdetésére 2001. május 7-én került sor.<br>
Az eredményhirdetési jegyzõkönyv szerint ajánlatkérõ döntése a következõ volt:<br>
Ajánlatkérõ hét részvételre jelentkezõt talált alkalmasnak a szerzõdés teljesítésére, akiknek az ajánlati felhívást meg fogja küldeni. Nyolc részvételre jelentkezõt nem talált alkalmasnak a szerzõdés teljesítésére, amelynek indoka a részvételi jelentkezés – köztük az ÖKOABONY Konzorcium jelentkezésének – érvénytelensége, illetve a részvételre jelentkezõ alkalmatlansága volt.<br>
Ajánlatkérõ az ÖKOABONY Konzorcium részvételi jelentkezését érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja alapján, a Kbt. 31. § (2) és (5) bekezdésére tekintettel.<br>
Ajánlatkérõ indokolása szerint kérelmezõvel szemben fennáll az összeférhetetlenség két okból: Ajánlatkérõ 1999-ben szerzõdést kötött kérelmezõvel a beszerzés tárgyában megjelölt beruházás lebonyolítására, amely alapján a kérelmezõ közremûködésével egy eredménytelen közbeszerzési eljárást bonyolított le a kivitelezésre vonatkozóan. Jelen közbeszerzési eljárás egy ismételt kiírás ugyanarra a munkára. Így kérelmezõ, mint a beruházás korábbi lebonyolítója, tevékenyen részt vett a beruházás elõkészítésében, ezért a Kbt. rendelkezései szerint az eljárásba bevont személynek minõsül, így az eljárásban ajánlattevõként nem vehet részt.<br>
A másik ok, amely alapján az összeférhetetlenség fennáll az, hogy a közbeszerzés tárgyát képezõ beruházás Abony város gesztorsága alatt Törtel község szennyvízelvezetésével és az abonyi telepre történõ bevezetésével közös beruházásként valósul meg. A törteli rész lebonyolítója kérelmezõ.<br>
Kérelmezõ 2001. május 16-án nyújtott be jogorvoslati kérelmet. Kérte, hogy a Döntõbizottság hívja fel ajánlatkérõt a törvény szabályainak megfelelõ eljárásra, állapítsa meg a jogsértés megtörténtét, semmisítse meg ajánlatkérõnek 2001. május 7-én kelt eredményhirdetését, illetve azon részét, melyben kérelmezõ jelentkezését érvénytelennek minõsítette, kötelezze ajánlatkérõt az eljárási díj és a jogorvoslattal kapcsolatos költségeik viselésére. Ideiglenes intézkedésként kérte továbbá a közbeszerzési eljárás felfüggesztését, illetve ajánlatkérõ felszólítását arra, hogy vonja be kérelmezõt az eljárásba.<br>
Kérelmében ismertette, hogy az ÖKOABONY Konzorcium részvételi jelentkezését milyen indokok alapján találta ajánlatkérõ alkalmatlannak, majd elõadta, hogy ez a döntés következõk miatt jogellenes: Ajánlatkérõ jelenlegi közbeszerzési eljárásában semmilyen címen nem vett részt. Korábban valóban kötött ajánlatkérõvel a lebonyolításra szerzõdést, azonban azt ajánlatkérõ megszegte, kérelmezõvel nem mûködött együtt. Ezt követõen kérelmezõtõl teljesen függetlenül írta ki ajánlatkérõ a jelenlegi közbeszerzési eljárást. Ebben semmilyen módon nem vett részt. Ennek igazolására mellékelte Abony Város polgármesterének 2001. január 4-én kelt azon levelét, amely szerint a lebonyolításra 1999. március 4-én aláírt szerzõdés érvénytelen.<br>
A tárgyaláson kifejtette, hogy nem lehet összekeverni a beruházás elõkészítését és a közbeszerzési eljárás elõkészítését. Részt vett ugyan a beruházás elõkészítésében, korábbi közbeszerzési eljárás elõkészítésében és lebonyolításában is, amelynek a tárgya azonban csak részben azonos a jelenlegi közbeszerzési eljárás tárgyával. A korábbi eredménytelen és a jelen eljárás két különbözõ közbeszerzési eljárás, ez utóbbi élõkészítésében már nem vett részt.<br>
Ajánlatkérõ észrevételében elõadta, hogy a kérelmezõ a beruházás elõkészítésében tevékenyen részt vett, ezért az eljárásba bevont szervezetnek minõsül. Ajánlatkérõ egy közbeszerzési eljárás eredményeként lebonyolítási szerzõdést írt alá kérelmezõvel 1999. március 4-én. Kérelmezõ ez alapján mindaddig részt vett a közbeszerzési eljárás elõkészítésében, míg a szerzõdéstõl ajánlatkérõ el nem állt, illetve azt fel nem mondta. Ajánlatkérõ a kérelmezõ közremûködésével meg is hirdetett egy közbeszerzési eljárást, amelyet azonban eredménytelennek nyilvánított. Ugyanaz a tárgya a jelen eljárásnak, ugyanazt kell megvalósítani és ugyanúgy, ahogyan azt ajánlatkérõ korábban a kérelmezõ közremûködésével meghirdette, ezért ugyanarról az eljárásról van szó.<br>
Kérelmezõ közremûködött a felhívás és a dokumentáció elkészítésében és az eljárás más szakaszában. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése a közbeszerzés tárgyára utal, és kérelmezõ részt vett e beruházás elõkészítésében, ezzel az eljárásba bevont személynek minõsül. Nem biztosítható az esélyegyenlõség, ha olyan szervezet is részt vehet ajánlattevõként az eljárásban, aki a közbeszerzés elõkészítésében is részt vett.<br>
Kérte a kérelem elutasítását. Mellékelte a lebonyolítási szerzõdést és a kérelmezõ ügyvezetõje részére ajánlatkérõ által 1999. február 18-án adott megbízást.<br>
Ajánlatkérõ az észrevételében azt is közölte, hogy az érvényességi szempontokon túl vizsgálták az ÖKOABONY Konzorcium alkalmasságát is a szerzõdés teljesítésére. Ennek során megállapították, hogy az ÖKOABONY Konzorcium alkalmatlan a szerzõdés teljesítésére, mivel kérelmezõ a részvételi felhívás 11. b) pontjának utolsó bekezdésében meghatározott feltétel hatálya alá tartozik, miszerint az árbevétele 1999-ben nem érte el az 500 millió Ft-ot. Az alkalmassági feltételeknek közös részvételi jelentkezés esetén is mindkét jelentkezõnek meg kell felelnie.<br>
Kérelmezõ a jogorvoslati eljárásban tartott tárgyaláson álláspontját az alkalmasság körében is kifejtette. Megítélése szerint – tekintettel arra, hogy a SZEVIÉP Rt.-vel közösen nyújották be a részvételi jelentkezést – közösen kell megfelelniük az alkalmassági szempontoknak. Ezt arra is alapozta, hogy a részvételi felhívásban nem volt arra vonatkozóan elõírás, hogy ha közös jelentkezést nyújtanak be, akkor is külön-külön meg kell felelniük az alkalmassági szempontoknak. Együttesen pedig az alkalmasság feltételeinek megfelelnek.<br>
Az egyéb érdekeltek közül az ÖKOABONY Konzorcium másik tagja, a SZEVIÉP Rt. tett észrevételt, amely szerint egyetért a konzorcium vezetõ cége, vagyis a kérelmezõ észrevételeivel.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság megállapította, hogy a kérelem a kérelmezõ részvételi jelentkezése érvénytelenségével kapcsolatos ajánlatkérõi döntésre vonatkozó részében alapos, ezt meghaladóan alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodó szervezet vezetõ tisztségviselõje,<br>
c) az érdekelt gazdálkodó szervezetben tulajdoni részesedéssel rendelkezik,<br>
d) az a)–c) pont szerinti személy hozzátartozója.<br>
E szakasz (4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
E szakasz (5) bekezdése kimondja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni, a d) pont szerint pedig érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján a nyílt elõminõsítési eljárás két szakaszból álló közbeszerzési eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján a Döntõbizottság szerint az e szakaszban meghatározott kizáró feltételek objektív fennállását kell vizsgálni, hiszen az összeférhetetlenség a kizáró tényeken alapul és nem függ a résztvevõk szándékától, akaratától, az általuk megszerzett információktól.<br>
A Döntõbizottságnak elsõ sorban azt kellett vizsgálnia, hogy a kérelmezõvel szemben fennáll-e az összeférhetetlenség abból az okból, hogy részt vett a részben azonos tárgyú, Törtel Község Önkormányzata, mint gesztor ajánlatkérõ által 1999-ben lefolytatott közbeszerzési eljárás lebonyolításában, illetve a törteli beruházási rész lebonyolításában való folyamatos részvétele alapján. Ezzel a tevékenységével a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése hatálya alá tartozik-e, és ennek következtében az ÖKOABONY Konzorcium részvételi jelentkezése érvénytelen-e.<br>
A Döntõbizottság megállapította, hogy kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá a következõk szerint:<br>
Az kétségtelen, hogy kérelmezõ érdekelt gazdálkodó szervezetnek minõsül, ugyanis a közbeszerzés tárgyával kapcsolatos gazdasági tevékenységet végzõ gazdálkodó szervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának helyes értelmezése szerint ott, ahol a jogszabály "eljárást" említ, azon a közbeszerzési eljárást kell érteni. A közbeszerzési eljárás pedig mindig egy konkrét, részvételi vagy ajánlati felhívással induló, szerzõdéskötéssel vagy az eljárás eredményérõl szóló tájékoztató közzétételével záruló cselekménysor, amelyét a Kbt. szabályoz.<br>
A fentiek alapján egyértelmû, hogy nem ugyanarról az eljárásról van szó, hiszen az 1999. március 24-én indult eljárás 1999. október 6-án lezárult, az új eljárás pedig 2001. március 28-án indult, és ebben az eljárásban a kérelmezõ nem járt el az ajánlatkérõ nevében semmilyen formában, ezt a tényt maga ajánlatkérõ sem vitatta.<br>
Az viszont kérdés, hogy kérelmezõ részvétele a korábbi közbeszerzési eljárásban, tekinthetõ-e a jelen közbeszerzési eljárás elõkészítésében való közremûködésnek, figyelemmel arra is, hogy a korábbi közbeszerzési eljárás ajánlatkérõje Törtel Község Önkormányzata volt gesztorként.<br>
Ajánlatkérõ annak bizonyítására, hogy kérelmezõ milyen tevékenységet végzett el a korábbi közbeszerzési eljárás során, becsatolta a kérelmezõ által 1999. április 17-én írt levelet. Ebben a kérelmezõ a következõ, addig elvégzett munkákról számol be a beruházásbonyolítási szerzõdés alapján: pályázat elkészítése támogatás igénybevételéhez, elkészítette a pénzügyi fedezet biztosításának konstrukcióját, elindította a víziközmû társulat szervezését, elkészítette a részvételi felhívást. Intézte a jelentkezések bontását, annak jegyzõkönyvezését, javasolta, hogy öttagú bizottságot hozzanak létre az értékeléshez, ehhez két tagot biztosít.<br>
Ezt követõen összeállította az ajánlati felhívást, annak dokumentációját, elvégezte az ajánlatok értékelését.<br>
A megjelölt feladatok között nem található olyan tevékenység, amely a jelen közbeszerzési eljárás elõkészítését (is) szolgálná. Az ajánlati dokumentáció összeállítása és az ajánlattevõk rendelkezésére bocsátása az, amely kézenfekvõen a jelen eljárásban is nélkülözhetetlen, így a kérelmezõ által elvégzett feladatok közül a Döntõbizottság szerint a részvételi és ajánlati dokumentáció és felhívás elkészítése lehet az a tevékenység, amely a jelen közbeszerzési eljárás elõkészítésének minõsülhet.<br>
A jogorvoslati eljárás során egyértelmûen megállapítást nyert, hogy kérelmezõ a tervezésben, a terveztetésben nem vett részt, ezt ajánlatkérõ sem vitatta. A kérelmezõ részére 1999 januárjában adott megbízás azt a célt szolgálta, hogy a felhívás, a dokumentáció összeállításához felhasználhassa a már korábban mások által elkészített vízjogi létesítési dokumentációt.<br>
Ajánlatkérõ által is elismerten a korábbi közbeszerzési eljárásban még nem voltak kiviteli tervek, csak a csatornázási munkákra vonatkozó vízjogi létesítési engedély és annak a dokumentációja állt rendelkezésre, ezt nem módosították. A szennyvíztisztító telepre külön engedély vonatkozik, de ez nem is volt tárgya a korábbi eljárásnak. A jelen közbeszerzési eljárásban az ajánlattevõknek kiadott tenderdokumentáció erre a két engedélyre épül, de tartalmazza a kiviteli terveket is, és kifejezetten a jelen eljárás céljára készült. Összeállításában kérelmezõ nem vett részt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés értelmében kérelmezõ tevékenysége nem tekinthetõ a jelen közbeszerzési eljárás elõkészítésének, hiszen jelen közbeszerzési eljárás elõkészítése érdekében nem járt el ajánlatkérõ nevében.<br>
Emellett vizsgálta a Döntõbizottság, hogy a kérelmezõ tevékenysége a kérelmezõ szándékától függetlenül mennyiben szolgálta, készítette elõ a jelen közbeszerzési eljárást, megvalósította-e a jelen közbeszerzési eljárás elõkészítésében való részvételt azzal, hogy lebonyolította 1999-ben az eredménytelen közbeszerzési eljárást.<br>
A két eljárás részvételi felhívását abból a szempontból vizsgálta a Döntõbizottság, hogy azok tartalma azonos-e, közöttük összefüggés felfedezhetõ-e, hiszen ajánlatkérõ ezek egyezõségére is hivatkozott.<br>
A két részvételi felhívást összehasonlítva a Döntõbizottság megállapította, hogy azok egyes pontjai természetszerûleg hasonlóak a kitöltendõ mellékletek hasonlóságából és a Kbt. elõírásainak megfelelõ kitöltésbõl eredõen. A felhívások között azonban jelentõsebbek a különbségek, amelyek részben abból adódnak, hogy a két felhívás megjelenése között a Kbt. lényegesen módosult, részben pedig abból, hogy ajánlatkérõ a korábbi eljáráshoz képest ebben a közbeszerzési eljárásban más igényeket fogalmazott meg, például a beszerzés tárgyában és mennyiségében, nem kért ajánlati biztosítékot, nem készített elõminõsítési dokumentációt, nem határozta meg az értékelési részszempontokat, meghatározta viszont az alkalmasság elbírálásának szempontjait.<br>
A fentiek alapján a Döntõbizottság szerint kérelmezõ korábbi lebonyolítói tevékenysége alapján nem tartozik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá.<br>
Vizsgálnia kellett a Döntõbizottságnak azt is, hogy a kérelmezõ vonatkozásában fennáll-e az összeférhetetlenség azzal, hogy az ajánlatkérõ és Törtel Község Önkormányzata közös beruházásában, de külön megvalósuló törteli rész lebonyolítási munkáit kérelmezõ végzi. A Döntõbizottság megállapította, hogy kérelmezõ a törteli rész lebonyolítására vonatkozó tevékenysége alapján sem esik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglaltak hatálya alá a következõk szerint:<br>
Az vitathatatlanul megállapítható volt az 1999-ben megjelent két részvételi felhívásból, hogy törteli és az abonyi beruházás összefügg egymással. A törteli részre vonatkozóan azonban külön közbeszerzési eljárás lefolytatására került sor, ennek tárgya kizárólag a törteli létesítmények létrehozása volt, ez az eljárás eredményes lett, és folyik a kivitelezés. E közbeszerzési eljárás során és a kivitelezés folyamán végzett tevékenység nem tekinthetõ a jelen közbeszerzési eljárásban való bármilyen közremûködésnek, ugyanis a beszerzés tárgya ez esetben az abonyi mûszaki létesítmények megvalósítása.<br>
Jelen közbeszerzési eljárásban Abony Város Önkormányzata az ajánlatkérõ. Önmagában az a tény, hogy ajánlatkérõ és Törtel Község Önkormányzata összefogott a beruházás érdekében, nem alapozza meg az összeférhetetlenséget miután a települések a közös beruházás rájuk esõ részeit külön-külön valósítják meg.<br>
A fentiek alapján tehát a Döntõbizottság megállapította, hogy kérelmezõ nem esik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése hatálya alá, így erre alapítva a részvételi jelentkezése nem érvénytelen, ajánlatkérõnek az összeférhetetlenséget megállapító döntése jogsértõ volt. Az érvénytelenség azonban kérelmezõ eljárásból történõ kizárásának csak egyik oka volt. Az elutasítás másik indokát vizsgálva a Döntõbizottság megállapította, hogy a jogorvoslati kérelem az ajánlatkérõ elõminõsítési szakaszt lezáró döntésének megsemmisítésére irányuló részében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdésében foglaltakra is figyelemmel, a nyílt elõminõsítési eljárás elsõ, részvételi szakaszának az a célja, hogy ajánlatkérõ arról döntsön, mely részvételre jelentkezõk alkalmasak a szerzõdés teljesítésére, kiket kér fel ajánlattételre.<br>
Az eredményhirdetésen ismertetett ajánlatkérõi döntés ennek megfelelõen azt tartalmazta, hogy ajánlatkérõ mely részvételre jelentkezõket minõsített alkalmasnak a szerzõdés teljesítésére, illetve akiket nem minõsített alkalmasnak, ennek mi az indoka. A kérelmezõ részvételi jelentkezésének elutasítását ugyan az érvénytelenségre alapította, de az alkalmatlanság megállapításának ugyanaz a jogkövetkezménye.<br>
Annak eldöntése érdekében, hogy ajánlatkérõnek az elsõ szakaszt lezáró döntése jogsértõ-e, vizsgálnia kellett a Döntõbizottságnak az ÖKOABONY Konzorcium szerzõdés teljesítésére való alkalmasságának kérdését is.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a részvételi szakaszt megindító részvételi felhívásban a Kbt. 44. § (1)–(5) bekezdése alapján meghatározta az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Ajánlatkérõ a részvételi felhívás 10. b) pontjának ötödik francia bekezdésében rögzítette a részvételre jelentkezõnek a szerzõdés teljesítésére alkalmatlanná minõsítésének szempontjaként azt, ha éves nettó árbevétele 1999. évben nem érte el az ötszázmillió Ft-ot.<br>
Kérelmezõ és a SZEVIÉP Szerkezet- és Vízépítõ Rt. az eljárás során kinyilvánította, hogy ÖKOABONY Konzorciumként részt kíván venni a közbeszerzési eljárásban. Csatolták a részvételi jelentkezésben a konzorciumi megállapodást.<br>
Kérelmezõ és a SZEVIÉP Rt. által benyújtott részvételi jelentkezés külön-külön, jelentkezõnként tartalmazta az ajánlatkérõ által kért igazolásokat, okiratokat.<br>
A kérelmezõre vonatkozó okiratokat tartalmazó anyagban szerepelt kérelmezõ 1999. évi egyszerûsített éves beszámolója is, amely szerint az 1999. évi nettó árbevétele 284 566 E Ft, ezzel kérelmezõ a részvételi felhívás 10. b) pontja ötödik francia bekezdésében a részvételre jelentkezõnek a szerzõdés teljesítésére alkalmatlanná minõsítésének szempontjaként meghatározott feltétel hatálya alá tartozik.<br>
A Kbt. lehetõséget biztosít a közös ajánlattételre. Kérelmezõ és a SZEVIÉP Rt. közös részvételi jelentkezést nyújtottak be. A konzorciumi megállapodás nem változtat azon a tényen, hogy mind kérelmezõ, mind a SZEVIÉP Rt. részvételre jelentkezõ az eljárásban.<br>
A Kbt. külön szabályozást a közös, konzorciális formában történõ részvételi jelentkezésre nem tartalmaz. A konzorciumi formában történõ részvételi jelentkezésnek, ajánlattételnek az a lényege, hogy a jelentkezõk, ajánlattevõk azért kötnek megállapodást, hogy a közbeszerzési eljárásban közösen indulva nyertességük esetén közösen teljesítsék a szerzõdést. A kérelmezõ és a SZEVIÉP Rt. által kötött megállapodás álapján is ez állapítható meg.<br>
Amennyiben azonban nyertes ajánlattevõk lesznek, önállóan kötnek szerzõdést az ajánlatkérõvel, a szerzõdés teljesítéséért egyetemlegesen és önállóan is felelõsséget vállalnak, még akkor is, ha csak a konzorcium vezetõje, képviselõje írja alá a szerzõdést.<br>
A fentiek alapján a konzorcium tagjainak önállóan kell igazolniuk a pénzügyi, gazdasági és mûszaki alkalmasságukat, és nem együttesen kell megfelelniük az alkalmassági feltételeknek.<br>
A fentiek alapján helyesen járt el ajánlatkérõ akkor, amikor a közös részvételi jelentkezést benyújtó kérelmezõ és a SZEVIÉP Rt. vonatkozásában külön-külön vizsgálta az alkalmasságot a részvételi felhívásban meghatározott szempontok alapján. A SZEVIÉP Rt. a részvételi felhívásban meghatározott szempontok alapján alkalmas a szerzõdés teljesítésére, azonban kérelmezõ nem, így – annak ellenére, hogy az ÖKOABONY Konzorcium részvételi jelentkezése érvényes – jogszerû ajánlatkérõnek az a döntése, hogy az ÖKOABONY Konzorcium nem alkalmas a szerzõdés teljesítésre, így nem hívta fel ajánlattételre.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a), d) és h) pontjaiban meghatározott jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. június 22.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>