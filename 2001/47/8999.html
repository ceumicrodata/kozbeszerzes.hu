<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8999)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.587/12/2001.<br>
<br>
Tárgy: a HARCON Rt. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HARCON Rt. (1036 Budapest, Lajos u. 160–162. sz., képviseli: dr. Ugrin Tamás ügyvéd, 1066 Budapest, Dessewffy u. 37., a továbbiakban: kérelmezõ) kérelmét, melyet a Vám és Pénzügyõrség Országos Parancsnoksága (1095 Budapest, Mester u. 7. sz., továbbiakban: ajánlatkérõ) "Nyírábrány személyforgalmi közúti határátkelõhely kialakítása a hozzá tartozó infrastuktúra megteremtésével" tárgyú közbeszerzési eljárás ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. június 6-án a Közbeszerzési Értesítõ 23. számában részvételi felhívást (4034/2001) tett közzé nyílt elõminõsítéses eljárás megindítására a rendelkezõ részben meghatározott tárgyban.<br>
A részvételi felhívásban ajánlatkérõ meghatározta a részvételi jelentkezések benyújtásának szabályait, valamint a résztvevõk pénzügyi gazdasági és mûszaki alkalmasságának igazolására szolgáló iratok és adatok körét.<br>
A 2001. július 2-i részvételi jelentkezési határidõre a kérelmezõn kívül a Mélyépítõ Kft., a HUNÉP Rt., a Betonút Rt., a KE-VÍZ 21 Rt., a KÉSZ Kft. és a Swietelsky Kft. nyújtott be jelentkezést. Az ajánlatkérõ az elõminõsítési eljárás eredményhirdetésén 2001. július 18-án a kérelmezõt, a Mélyépítõ Kft.-t, a HUNÉP Rt.-t, a KÉSZ Kft.-t és a Swietelsky Kft.-t alkalmasnak, míg a Betonút Rt.-t és a KE-VÍZ 21 Rt.-t ajánlattevõ alkalmatlannak minõsítette. Az ajánlati felhívást és a dokumentációt az ajánlattevõk rendelkezésére bocsátotta.<br>
Az ajánlati felhívás 1.4 pontja, valamint a szerzõdéstervezet 3.6 pontja a teljesítés határidejét 2002. november 30-i idõpontra írta elõ.<br>
Az 1.13 pont szerint, az összességében legelõnyösebb ajánlat kiválasztásának szempontjai a következõk voltak:<br>
– ajánlati ár (9)<br>
– mûszaki tartalom (8)<br>
– vállalt kötbér feltételek (3)<br>
b2) zárójelben a súlyszámok szerepelnek.<br>
b3) adható pontszám alsó határa: 1, felsõ határa: 9.<br>
A dokumentáció többek között szerzõdéstervezetet, a vállalkozó kötelezettségeit is tartalmazta, és lehetõséget adott többváltozatú ajánlat benyújtására is.<br>
A szerzõdéstervezet elõírta, hogy részszámla havonta egyszer nyújtható be, a mûszaki ütemtervnek megfelelõen elvégzett munka teljesítés igazolását követõen. A számla kiegyenlítése a kézhezvételt követõ 30 napos határidõvel történik.<br>
Ajánlatkérõ az ajánlati dokumentáció IV. pontjában, a vállalkozó kötelezettségei között a következõket írta elõ:<br>
"3.44 Vállalkozó a szerzõdéses munkát a 3.6 pontban vállalt határidõig teljesíti.<br>
<br>
3.48 Vállalkozó a szerzõdésben vállalt munkákat a Megrendelõ által jóváhagyott pénzügyi és mûszaki ütemterv szerint végzi el.<br>
<br>
3.49 A szerzõdés pénzügyi és mûszaki ütemezését a szerzõdés melléklete tartalmazza. Vállalkozó az ütemezéshez képest mûszakilag elõbb teljesíthet, de pénzügyi elõteljesítésre csak Megrendelõ írásbeli hozzájárulása esetén jogosult."<br>
2001. augusztus 28-ig az ajánlattételi és bontási határidõig a KÉSZ Kft., a HUNÉP Rt., a Swietelsky Kft. és kérelmezõ nyújtott be ajánlatot. Az ajánlatok, bontásáról készült jegyzõkönyv tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben elõírt adatok között, hogy a KÉSZ Kft. 2002. október 31-re, a HUNÉP Rt. 2002. október 30-ra, míg a másik két ajánlattevõ 2002. november 30-ra határozta meg az általa vállalt teljesítési határidõt.<br>
Az ajánlatkérõ 2001. szeptember 18-án az eljárás nyertesének a HUNÉP Rt.-t hirdette ki.<br>
A kérelmezõ 2001. szeptember 24-én a Döntõbizottsághoz jogorvoslati kérelmet nyújtott be. Kérte az ajánlatkérõ döntésének megsemmisítését, jogsértés megállapítását, ideiglenes intézkedéssel a szerzõdéskötés megtiltását. Álláspontja szerint azáltal, hogy a nyertes HUNÉP Rt. nem az ajánlati felhívásban elõírt, hanem attól eltérõ teljesítési határidõt vállalt, érvénytelen ajánlatot tett, és ezt az ajánlatkérõ elmulasztotta megállapítani. Mivel elõteljesítésre az ajánlati felhívás és a dokumentáció lehetõséget nem adott, viszont a felhívás 16. pontja az ajánlat érvénytelenségére elõírta, hogy a szerzõdéstervezetnek tartalmaznia kell a 3. fejezetben elõírtakat, ezért a nyertes ajánlata az eltérõ teljesítési határidõ miatt érvénytelen volt.<br>
Az ajánlatkérõ a kérelem alaptalanság miatti elutasítását kérte. Indoklása szerint a teljesítés véghatáridejét írta elõ, továbbá a dokumentációban a mûszaki elõteljesítést lehetõvé tette. Lehetõség volt többváltozatú ajánlat tételére is, amely körben a szakmai követelmények teljesítése mellett az ajánlati ár és teljesítési határidõ alternatív vállalására is mód volt. Ezen túlmenõen az elõleg fizetését kizárta, csak az igazolt teljesítést egyenlíti ki, csak a teljesítési határidõ túllépését szankcionálja kötbérrel. A bírálati részszempontok között a teljesítési határidõt nem írta elõ és ezt elõnyként nem is értékelte.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a tárgyaláson tett nyilatkozatok alapján a következõket állapította meg:<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A Kbt 52. § (2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Kbt 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A HUNÉP Rt. 2002. október 30-i teljesítési határidõt, havonta egyszeri részszámla benyújtását vállalta. A mûszaki ütemezési és megvalósulási ütemterv szerint a belsõ kerítés, a térvilágítás, a növénytelepítés, a humuszgazdálkodás és a belsõ gázellátás kivitelezésével a teljes mûszaki megvalósítást 2002. október 30-ra irányozta elõ.<br>
A mûszaki elõteljesítésre vonatkozó utolsó részszámlája benyújtását 2002. november 1-re adta meg, a fizetési határidõt a részszámla kézhezvételét követõ 30 napos határidõvel határozta meg.<br>
A HUNÉP Rt. pénzügyi ütemtervében szereplõ 173 675 5 E Ft-os végszámla összegre a számla benyújtására vonatkozóan nem határozott meg idõpontot.<br>
A Döntõbizottság álláspontja szerint a HUNÉP Rt. élt a dokumentáció 3.44 pontja szerinti lehetõséggel, mivel a vállalt határidõig teljesítési elõírás lehetõvé tette a 3.49 pontban foglalt mûszaki elõteljesítést. Ennek alapján a HUNÉP Rt. által vállalt korábbi mûszaki megvalósítás, mint mûszaki elõteljesítés megfelel az ajánlati felhívás és dokumentáció feltételeinek.<br>
A mûszaki elõteljesítéssel kapcsolatban a pénzügyi teljesítés kérdésében az utolsó részszámla 2002. november 1-jei benyújtási határidõvel nem sértette meg a pénzügyi elõteljesítésre vonatkozó elõírást, mivel az a teljes mûszaki teljesítésre vonatkozott. A HUNÉP Rt. ajánlatában a végszámla benyújtására nem határozott meg idõpontot és ez a Döntõbizottság álláspontja szerint megfelel az ajánlati dokumentációban meghatározott azon feltételnek, hogy a pénzügyi elõteljesítésre csak Megrendelõ írásbeli hozzájárulása esetén jogosult a nyertes ajánlattevõ.<br>
A Döntõbizottság nem fogadta el kérelmezõnek azon álláspontját, hogy a teljesítési idõpontnak 2002. október 30-ban való meghatározása az ajánlati felhívásban 2002. november 30-ban meghatározott teljesítési határidõhöz képest elõteljesítést jelent, amelyet a HUNÉP Rt. ajánlatában is elõteljesítésként kellett volna megjelölni és ez a formai hiba ennek az ajánlatnak az érvénytelenségével jár.<br>
Az elõbbiekben kifejtettek alapján ajánlatkérõ jogszerûen járt el, amikor nem minõsítette érvénytelennek a HUNÉP Rt. ajánlatát.<br>
A fenti indokok alapján Döntõbizottság a Kbt. 76. §<br>
(1) bekezdésében biztosított jogkörében eljárva az alaptalan jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította és ennek megfelelõen rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 24.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>