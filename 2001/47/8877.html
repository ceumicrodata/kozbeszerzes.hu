<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8877)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.572/12/2001.<br>
<br>
Tárgy: a HUNÉP Rt. jogorvoslati kérelme az Országos Idegsebészeti Tudományos Intézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HUNÉP Universal Építõipari Rt. (4025 Debrecen, Simonffy utca 34–36., képviseli: dr. Varga Péter ügyvéd 4026 Debrecen, Darabos utca 63., a továbbiakban: kérelmezõ) kérelmének, melyet az Országos Idegsebészeti Tudományos Intézet (1145 Budapest, Amerikai út 57., képviseli: dr. Bûrös László ügyvéd 1135 Budapest, Tahi út 53–59., a továbbiakban: ajánlatkérõ) "az ajánlatkérõ új diagnosztikai tömbjének beruházás keretében történõ megvalósítása (3339/OITI/01 diagnosztika, ambulancia, labor" tárgyú közbeszerzési eljárása ellen nyújtott be a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a 61. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. április 11-én a Közbeszerzési Értesítõ 15. számában nyílt elõminõsítéses eljárás megindítására részvételi felhívást (2499/2001) tett közzé a rendelkezõ részben meghatározott tárgyban. Ajánlatkérõ a részvételi felhívás 3. c) pontja szerint nem engedélyezte részajánlat tételét és a 11. pont alapján a többváltozatú ajánlatételt sem tette lehetõvé.<br>
Ajánlatkérõ meghatározta a felhívás 9. a) pontjában az ajánlattevõk pénzügyi, gazdasági és mûszaki alkalmasságának igazolásához kért adatokat és tényeket, a 10. a) pontban a részvételre jelentkezõk alkalmassága elbírálásának szempontjait és a 10. b) pontban a szerzõdés teljesítésére alkalmatlanná minõsítés szempontjait. Az ajánlatok elbírálásának a szempontja a részvételi felhívás 10. c) pontja alapján az összességében legelõnyösebb ajánlat kiválasztása volt.<br>
Ajánlatkérõ részvételi dokumentációt is készített és 2001. április 26-án helyszíni konzultációt tartott, ahol a felvetõdött kérdéseket szabályosan megválaszolta.<br>
A részvételi jelentkezés határideje 2001. május 7. volt. Eddig a határidõig 7 jelentkezést nyújtottak be. Jelentkezett a kérelmezõ, az ALBA RÉGIA Rt., a BÁÉV Rt., a Mélyépítõ Bp. Kft., a Középületépítõ Rt., a Magyar Építõ Rt. és a KIPSZER RT.<br>
Ajánlatkérõ a Mélyépítõ Bp. Kft.-t alkalmatlannak minõsítette, a 6 alkalmas jelentkezõt 2001. június 5-én ajánlattételre felhívta.<br>
Ajánlatkérõ az ajánlati felhívás 10. b) pontjában az alábbiak szerint határozta meg az összességében legelõnyösebb ajánlat megítélésére vonatkozó részszempontokat és az azokhoz tartozó súlyszámokat:<br>
részszempontok	súlyszámok<br>
– az ajánlat mûszaki tartalma	5<br>
– az ajánlatkérõ által fizetendõ ellenszolgáltatás mértéke	4<br>
– az ajánlati dokumentációban foglaltaknál az ajánlatkérõ számára elõnyösebb szerzõdéses feltételek	4<br>
– mûszaki, kivitelezési, pénzügyi ütemterv	2<br>
Az egyes részszempontokra adható pontszám: 1–20-ig.<br>
Ajánlatkérõ dokumentációt is készített, melyben, az ajánlattétel tartalmi, formai követelményeit és a beszerzés tárgyát határozta meg, valamint ajánlati útmutatót adott ki.<br>
Ajánlatkérõ 2001. június 18-án és 2001. június 25-én helyszíni bejárást és konzultációt tartott, ahol a felvetõdött kérdéseket szabályosan megválaszolta.<br>
2001. július 16-ig, az ajánlattételi határidõig 4 db ajánlattevõ nyújtott be ajánlatot. Ajánlatot tett: a kérelmezõ, az ALBA RÉGIA Rt., a Középületépítõ Rt. és a Magyar Építõ Rt.–KIPSZER RT. konzorcium. Az ajánlatok felbontásáról jegyzõkönyv készült, melyet ajánlatkérõ valamennyi ajánlattevõnek megküldött.<br>
Az ajánlatok értékelése után ajánlatkérõ 2001. szeptember 14-én tartott eredményhirdetést, amelyen a Magyar Építõ Rt.–KIPSZER RT. konzorcionális ajánlatát hirdette ki nyertesnek. Kérelmezõ az eredményhirdetésen jelen volt és az értékeléssel kapcsolatban kérdést tett fel.<br>
Ajánlatkérõ elkészítette az Összegzés az eljárásról címû iratot és az ajánlattevõknek 2001. szeptember 21-én kelt levéllel megküldte.<br>
Ajánlatkérõ a nyertessel az ajánlati felhívásnak megfelelõen a szerzõdést megkötötte.<br>
Kérelmezõ 2001. szeptember 17-én jogorvoslati kérelmet nyújtott be, melyet 2001. szeptember 28-án kiegészített. Kiegészített kérelmében és a tárgyaláson tett nyilatkozatában elõadta, hogy jogszabálysértõ ajánlatkérõ eljárást lezáró döntése és értékelése, mert véleménye szerint ajánlatkérõ értékelése nem objektív. Sérelmezte, hogy ajánlatkérõ a birtokában lévõ összegzés lényeges adatainak ismertetésérõl az eredményhirdetésen elzárkózott, és ezt a jegyzõkönyvben nem rögzítették. Sérelmezte továbbá, hogy ajánlatkérõ az összegzést csak az 5. munkanapon küldte meg és ezzel korlátozta az esélyegyenlõséget azzal, hogy nem állt rendelkezésére kellõ adat a szerzõdéskötés idõpontja elõtt, hogy megalapozott kérelmet tudjon elõterjeszteni.<br>
A fentiek alapján kérte az eljárást lezáró döntés megsemmisítését, annak megállapítását, hogy az õ ajánlata az összességében legelõnyösebb, a jogsértés megtörténtének megállapítását, ajánlatkérõ kötelezését a költségeinek megtérítésére és ideiglenes intézkedésként a szerzõdés megkötésének megtiltását.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a Kbt. szerint járt el, a jogorvoslati kérelem feltételezéseken alapul. Álláspontja szerint a Kbt. nem írja elõ az eredményhirdetésrõl jegyzõkönyv felvételét, de õ a gyakorlatnak megfelelõen azt rögzítette, ajánlatkérõ tételesen ismertette a pontszámokat és utalt arra, hogy a megadott elbírálási szempontokban megfogalmazottaknak megfelelõ tartalmi elemeket értékelte. A kérelmezõ által feltett konkrét kérdésre a választ ott megadta, amely válasz azonos az összegzés tartalmával. Az értékelése megfelel a Kbt. 55. § (6) bekezdésnek, a bírálatba több szakértõt is bevontak, az értékelésrõl részletes anyag készült. Ennek alapján kérte a jogorvoslati kérelem elutasítását.<br>
Egyéb érdekeltek részérõl a Magyar Építõ Rt. tett észrevételt, melyben elõadta, hogy az ajánlati árra kérelmezõ a maximum pontot kapta. A bírálati szempontok között nem szerepelt az építés idõtartama, de a feladatot mûködõ egészségügyi intézményben kell végezni, ezért fontosak a pontos és precíz ütemtervek, amelyeket ajánlatkérõ megkövetelt. Ezzel ajánlatkérõ az ajánlat mûszaki kidolgozottságát és mûszaki megvalósíthatóságát értékelte ajánlatonként. Abban az esetben, ha kérelmezõ az 1. és 3. részszempontra is a maximum pontszámot kapná, akkor is csak 276 pontot érne el, ami kevesebb, mint a nyertes pontszáma (287).<br>
A Döntõbizottság a jogorvoslati eljárás során ideiglenes intézkedést nem alkalmazott, mert a rendelkezésre álló adatok alapján – a megkötött szerzõdésre is tekintettel – annak törvényi feltételei nem álltak fenn.<br>
A Döntõbizottság áttekintette a kérelmezõ által kifogásolt ajánlatkérõi értékelést és pontozást.<br>
A Döntõbizottság a rendelkezésére álló iratok, dokumentumok és az írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem az alábbi részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
<br>
1. bírálati részszempont<br>
Mûszaki tartalom – súlyszám: 5<br>
Ajánlatkérõ az épületre komplett kiviteli tervdokumentációt készített mûszaki leírással és árazatlan költségvetéssel, orvostechnológiai és belsõépítészeti kiírást adott ki, valamint a kiadott költségvetési kiírás alapján készített tételes költségvetés csatolását írta elõ. Ajánlatkérõ meghatározta továbbá a dokumentáció 25. és 26. oldalán azt, hogy a technológia különbözõségébõl, vagy a terv hiányából, ellentmondásából, hiányosságból származó eltéréseket (többlet vagy hiány), a munkanemenkénti költségvetési kiírás egyes fejezeteinek végén, tételes különbözeti költségvetésben kell szerepeltetni, mûszaki indokolással és mennyiségi számítással.<br>
Ajánlatkérõ meghatározta a dokumentációban, hogy a tervekben gyártmány és típus szerinti összegek, szerkezetek és berendezések az alapkövetelmények meghatározását szolgálják, ennek megfelelõen azokkal azonos mûszaki paraméterû termékek megajánlhatóak, ezeket pontos gyártmány és típus megjelölésével kell megajánlani. A kiviteli tervtõl eltérõ gyártmány és típus esetén a mûszaki és minõségi paramétereket gyártmánykatalógussal és minõségi bizonyítvánnyal kell igazolni.<br>
Ajánlatkérõ az értékelés során e szempontnál az organizációt, az építésszervezési tervet, valamint az összes szakági feladatot vizsgálta.<br>
Ajánlatkérõ az alábbiakat állapította meg az összegzésben:<br>
"HUNÉP Rt.: 17 pont<br>
Az építészeti szempontból igen fontos külsõ homlokzati kõburkolatra nem ajánlott meg típust és származási helyet, nem a kiírásnak megfelelõen tette meg mennyiségi észrevételeit.<br>
MAGYAR ÉPÍTÕ Rt. – KIPSZER Rt.: 20 pont<br>
Az épület mûszaki színvonalát döntõen meghatározó homlokzati kõburkolat anyagára KANFANAR-SELINA horvát mészkövet ajánlott meg. A külsõ nyílászárókra és függönyfalakra megajánlotta a SCHÜCO rendszert. Orvostechnológia vonatkozásában a legjobb ajánlatot tette."<br>
A kiadott költségvetés – építõmesteri munkák burkolás munkanem 13. tétele a homlokzati kõburkolás, a mûszaki leírás és terv az igényszintet és követelményt írta le,<br>
A nyertes – az elõírásnak megfelelõen – a tételt a kiírással egyezõ tartalommal beárazta, és a beépítésre kerülõ anyagok részletes leírása és alkalmassági idejük fejezetben a 403. oldalon megadta a termék ismertetését és ÉMI-minõsítését is.<br>
Az eltérésekkel (többlet/hiány) kapcsolatos mennyiségi észrevételeit az egyes fejezetek végén külön-külön tette meg és mûszakilag indokolta, valamint számításokkal igazolta azokat.<br>
Kérelmezõ ajánlatában – a kiírás automatikus beárazásán túl a dokumentáció 26. oldal (1) bekezdés elõírása ellenére az anyagok, gyártmányok, típus megjelölését nem adta meg teljeskörûen; pl. külsõ kõburkolatra nem ajánlott meg típust, származási helyet (összesen, 2200 m2 kõburkolást jelent). Kérelmezõ a homlokzati kõburkolat esetében nem adta meg az alkalmazni kívánt gyártmányt, és a típust, és nem csatolta az arra vonatkozó minõségi bizonyítványt.<br>
Kérelmezõ ajánlata a dokumentáció 25. oldal I. (3) bekezdés elõírása ellenére az eltérésekkel (többlet/hiány) kapcsolatos mennyiségi észrevételeit nem az egyes fejezetek végén külön-külön, hanem összesítve tette meg, valamint mûszakilag nem indokolta és számításokkal nem igazolta azokat. Ezáltal az ajánlata mûszakilag kevésbé volt áttekinthetõ.<br>
A kérelmezõ ajánlatában (pl. homlokzati ALUMIL burkoló panel esetében) a mûszaki kiviteli tervbõl eltérõ típus és gyártmány megajánlásakor a megkövetelt gyártmánykatalógusokat, minõségi bizonylatokat nem, vagy csak részben csatolta, amely szintén az ajánlat mûszaki. tartalmát tette elõnytelenné.<br>
A Döntõbizottság álláspontja szerint a nyertes ajánlata kedvezõbb, mint a kérelmezõé és az ajánlatkérõ értékelése megfelelõen tükrözi az ajánlatok közötti különbséget e részszempont tekintetében.<br>
<br>
2. részszempont<br>
Fizetendõ ellenszolgáltatás mértéke – súlyszám: 4.<br>
Ajánlattevõk	Nettó	Hely	Pont<br>
Középületépítõ Rt.	1 455 203 118	3	18,55<br>
HUNÉP Rt.	1 349 827 982	1	20<br>
Alba Regia Rt.	1 648 358 397	4	16,38<br>
M. Építõ Rt.–Kipszer Rt.:	1 358 157 617	2	19,88<br>
Az értékelés során alkalmazott képlet:<br>
<br>
legjobb ár<br>
vizsgált ár × 20 pont = adott pontszám<br>
<br>
Kérelmezõ e bírálati részszempont értékelését nem vitatja. A Döntõbizottság álláspontja szerint az ajánlatkérõ értékelése megfelelõen tükrözi az ajánlatok közötti különbséget e részszempont tekintetében.<br>
<br>
3. bírálati részszempont<br>
az ajánlati dokumentációban foglaltaknál elõnyösebb szerzõdéses feltételek vállalása – súlyszám: 4<br>
Ajánlatkérõ az e bírálati részszemponthoz kapcsolódó minimális elvárásait a kiadott szerzõdéstervezetben rögzítette, és ahol lehetõség volt kedvezõbb vállalásra, ott helyet hagyott erre a célra, Az ajánlati dokumentáció<br>
49. oldalán az ajánlatkérõ a szerzõdéses vállalások (7 féle tartalmi elem) minimum értékeit az alábbiak szerint megszabta.<br>
<br>
3.2	pont teljesítési határidõ	Szerzõdés hatálybalépésétõl 18 hó<br>
<br>
7.5	ont nettó fedezeti össze	10%<br>
<br>
7.6	pont végszámla összegének mértéke	10%<br>
<br>
8.2	pont napi kötbér	2 000 000 Ft/nap<br>
<br>
8.3	pont meghiúsulás	12%<br>
<br>
9.3	pont jótállás	12 hó<br>
<br>
9.5	pont jóteljesítési garancia	5%<br>
Ajánlatkérõ az összegzésben e bírálati részszempont értékelésével és a pontszámok megállapításával, valamint azok indokolásával kapcsolatban semmilyen adatot nem tüntetett fel.<br>
Ajánlatkérõ az összegezésben csak az alábbi 4 értékelt tartalmi elemet sorolta fel:<br>
		Középületép.	HUNÉP	Alba Regia	M. Építõ Rt.-	<br>
		Rt.	Rt.	Rt.	Kipszer Rt.	<br>
Napi kötbér	4 M	10 M	3 M	1-15 nap:<br>
		Ft/nap	Ft/nap	Ft/nap	napi 0,4%=	<br>
					6790,788	<br>
					15. naptól<br>
					napi 1%	<br>
					16 976 970<br>
					max. 20%	<br>
Meghiúsulási	14%	30%	15%	21%	<br>
kötbér					<br>
Jótállási idõ	36 hó	66 hó	24 hó	36 hó + 30 nap	<br>
Jóltelj. garancia	10%	5%	10%	10%	<br>
Pontozás	13 pont	15 pont	11 pont	17 pont	<br>
A Döntõbizottság álláspontja szerint azzal, hogy ajánlatkérõ meghatározta azokat a szerzõdéses feltételeket, amelyekben az ajánlattevõk szabadon megtehették kedvezõbb vállalásaikat, ezzel egyértelmûen arra utalt, hogy ezek lesznek az értékelés alapjául szolgáló szerzõdéses feltételek. E bírálati részszempont értékelése során ezeket figyelembe kell venni és nem lehet ezek közül figyelmen kívül hagyni egy tartalmi elemet sem.<br>
Ennek megfelelõen e részszempontban ajánlatkérõnek értékelni kellett volna a további 3 alszempontot is:<br>
		Középületépítõ	HUNÉP Rt.	Alba	M. Építõ -<br>
		Rt.		Regia Rt.	Kipszer Rt.<br>
Határidõ	2002.	2002. 	2003.	2003.<br>
	 	okt. 24.	aug. 14.	 márc. 31.	febr. 14.<br>
Fedezet<br>
(visszatartás)	15%	10%	10%	10%<br>
Végszámla	15%	10%	10%	10%<br>
Ennek alapján a Döntõbizottság az ajánlatkérõ által meghatározott tartalmi elemeknek megfelelõen tekintette át az ajánlatok pontozását.<br>
Napi kötbér tekintetében a Döntõbizottság nem fogadta el az ajánlatkérõ azon álláspontját, hogy a nyertes ajánlata jobb, ugyanis hamarabb éri el a kötbér összege az általa megajánlott 20%-os maximumot, mint a kérelmezõ esetében, mert az elsõ 15 napos késedelemre a kérelmezõ ajánlata a kedvezõbb és csak a 16. naptól válik kedvezõbbé a nyertes ajánlata, amíg csak el nem éri a 20%-os maximumát (+14 nap). Ennek alapján a két ajánlatot azonos értékûnek lehet tekinteni, tekintettel arra is, hogy kérelmezõ esetében nincs felsõ határa a napi kötbérvállalásnak.<br>
A meghiúsulási kötbér tekintetében a kérelmezõ ajánlata objektíven tekintve lényegesen kedvezõbb, mint a nyertesé és a Döntõbizottság nem fogadta el az ajánlatkérõ azon álláspontját, hogy ezt a tartalmi elemet kisebb súllyal vette figyelembe, mert ennek érvényesítéséhez bírósági eljárás szükséges és ezért nehezebb az igénybevétele, mint a jóteljesítési garanciának.<br>
A jótállási idõ tekintetében a Döntõbizottság nem fogadta el az ajánlatkérõ azon álláspontját, hogy a kivitelezés hibái döntõ mértékben az elsõ három évben jelentkeznek, és ezért az azt követõ idõszak jelentõsége csekélyebb, így a nyertes és a kérelmezõ ajánlata egyenértékûnek tekinthetõk. A Döntõbizottság álláspontja szerint az ajánlatokat a valódi tartalmuk alapján kell értékelni és így ajánlatkérõ nem hagyhatta volna figyelmen kívül azt, hogy a kérelmezõ lényegesen hosszabb jótállási idõt ajánlott meg. A jótállási idõben kérelmezõ ajánlata 29 hónappal hosszabb a nyertes ajánlatánál és ténylegesen a legkedvezõbb ajánlat e tartalmi elem tekintetében.<br>
A jólteljesítési garanciában a nyertes ajánlata kétszer olyan kedvezõ, mint a kérelmezõé.<br>
A teljesítési határidõben kérelmezõ ajánlata mintegy hat hónappal korábbi idõpontot tartalmaz, mint a nyertesé, így az lényegesen kedvezõbb az ajánlatkérõ számára.<br>
Az összes tartalmi elemre elvégezve a pontozási számítást az ajánlatkérõ által az ajánlati ár részszempontnál alkalmazott képlettel:<br>
<br>
legjobb ajánlat<br>
vizsgált ajánlat × 20 = alpontszám<br>
összes alpontszám<br>
              7              = kapott pontszám <br>
<br>
		Közép.Rt.	Hunép	Alba Regia	M. Építõ Rt.-<br>
			Rt.	Rt.	Kipszer Rt.<br>
Napi kötbér	8	20	6	20<br>
Meghiúsulási	4	20	5	11<br>
kötbér				<br>
Jótállási idõ	8,88	20	4,44	9,25<br>
Jólteljesítési	20	10	20	20<br>
garancia				<br>
Határidõ	13,83	20	1	3,96<br>
Fedezet	20	13,33	13,33	13,33<br>
Végszámla	20	13,33	13,33	13,33<br>
Összesen:	94,71:7	116,60:7	63,1:7	90,87<br>
Pontszám	13,53	16,66	9,01	12,98<br>
A Döntõbizottság álláspontja szerint ajánlatkérõ e részszempont pontozásos értékelése során egyrészt nem az összes tartalmi elemet értékelte, ami a szerzõdéses feltételek körébe tartozik, másrészt kérelmezõ több tartalmi elem tekintetében tett kedvezõbb felajánlásokat e körben a nyertesnél, de ez a pontszámokban nem jelenik meg. Ennek alapján a Döntõbizottság álláspontja szerint az ajánlatkérõ pontozása nem tükrözi valósan az ajánlatok tartalmi elemeiben levõ különbségeket és a bírálati részszempont értékelését jelentõsen torzítja az, hogy ajánlatkérõ nem vett figyelembe minden általa meghatározott tartalmi elemet, továbbá az egyes tartalmi elemeket különbözõ súllyal vette figyelembe az értékelése során, noha errõl elõzetesen nem adott semmiféle tájékoztatást az ajánlattevõk számára. Ajánlatkérõ e bírálati részszempont pontozásos értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezését. Megjegyzi a Döntõbizottság, hogy ajánlatkérõ a 7 alszempont értékelését mérlegeléssel is végezhette volna, azonban ez esetben is a kérelmezõ javára kellett volna döntenie.<br>
<br>
4. bírálati részszempont<br>
mûszaki, kivitelezési és pénzügyi ütemterv súlyszám: 2.<br>
Az összegzés szerint ajánlatkérõ az alábbiakat értékelte e bírálati részszempontban:<br>
– mûszaki ütemtervet (határidõk stb.)<br>
– pénzügyi ütemtervet (számlázás stb.)<br>
– minõségbiztosítási ütemtervet<br>
Ajánlatkérõnek az összegzésben rögzített megállapításai:<br>
Kérelmezõ<br>
"A vonalas ütemterv nem kellõen átgondolt, a munkafolyamatok technológiai sorrendje zavaros, és ellentmondásos, amibõl nem derül ki, hogy 10,5 hónap alatt a beruházás megvalósítható. A hálós és sávos ütemterv között nincs összhang. Az energiaszolgáltatás biztosítása (átkapcsoláshoz, illetve üzembehelyezéskor) sem a folyamatábrából, sem a leírásból nem derül ki. Túlfeszített ütemezés, a munkafolyamatok idõszakonként torlódnak. A mûszaki és pénzügyi ütemterv összhangban van egymással. A minõségbiztosítási ütemterv nem megfelelõen részletézett. 1 db végszámla, részszámlánként 10% visszatartás: 8 pont."<br>
Magyar Építõ Rt. – Kipszer Rt.<br>
"Ideális ütemezés, a záros ütemterv átgondolt. Az organizációs leírás részletes, tartalmazza a különbözõ építõipari egységek elhelyezését, az energiaellátást, közmûellátást, a meglévõ gépészeti csatlakozási pontokat a minõségbiztosítási ütemterv részletes, mindenre kiterjedõ.<br>
1 db végszámla, részszámlánként 10% visszatartás.<br>
20 pont."<br>
Az organizációs tervben nincs lényeges különbség, a kérelmezõ feltüntette a felvonulási és építési területet, a közmûvek csatlakozási pontját megadta. Az átkötésekkel, üzemszünetekkel kapcsolatban az ajánlatkérõvel elõzetes egyeztetést ajánl annak meghatározására, hogy mit mikor lehet kiiktatni, illetve arra mikor lehet rácsatlakozni.<br>
Nyertes ajánlata ugyanezt valamivel részletesebben tartalmazza, de tartalmában értékelhetõ többletként csak az jelentkezik, hogy ismertette a kórház üzemét érintõ részek és a közmûellátás – víz, csatorna, mosás, gáz, elektromos áram – elõre tervezhetõ rövid leállásait.<br>
A mûszaki ütemtervben a technológiai folyamatot mindkét ajánlattevõ ismerteti, hálós és vonalas ütemtervben bemutatja azokat.<br>
A kérelmezõ ajánlatában a hálós ütemterv nincs összhangban a vonalas ütemtervvel és a kérelmezõ által megajánlott teljesítési határidõvel. A kivitelezési szakasz hosszabbnak látszik, mint a kérelmezõ által vállalt teljesítési határidõ. Az egyes munkafolyamatok ütemezését tartalmazó folyamatábrák nincsenek pontos dátumokkal ellátva.<br>
A nyertesnél a hálós és a vonalas ütemterv összhangban van, és az egyes munkafolyamatok jól elhatároltak.<br>
A kérelmezõ a mûszaki és pénzügyi ütemtervet együttesen dolgozta ki, kimunkálta részletesen az egyes részmunkákhoz tartozó teljesítést, a számlázás idõpontját, a számlák értékét és a 10% visszatartást. A pénzügyi ütemtervben azonban nincs egyértelmûen meghatározva az – figyelemmel arra, hogy a beárazott tételes költségvetésben szereplõ árak összegzése nem azonos a csatolt fõösszesítõben szereplõ árakkal, mert kérelmezõ árkedvezménnyel ajánlotta meg a munkát –, hogy a kérelmezõ által ajánlott árengedmény mely számlákra vonatkozik, illetve hogy az hogyan kerül érvényesítésre.<br>
A nyertes mûszaki és pénzügyi ütemezése részletes és a dokumentációnak megfelelõ.<br>
A minõségbiztosítási ütemterv a Döntõbizottság álláspontja szerint e bírálati részszempont tartalmába a mûszaki ütemtervhez kapcsolódóan, mint tartalmi elem beletartozik és így az értékelhetõ is. A nyertes ajánlatában – a kérelmezõ általános ismertetésén túl – konkrét intézkedések részletes ismertetése szerepel.<br>
A Döntõbizottság álláspontja szerint az ajánlatkérõ értékelése megfelelõen tükrözi az ajánlatok közötti különbséget e részszempont tekintetében.<br>
Az ajánlatok pontozásos értékelése a Döntõbizottság álláspontjának megfelelõen az alábbi:<br>
			                      Kérelmezõ 		                    Nyertes	<br>
Mûsz. tart.	5	16	80	20	100	<br>
Ajánlati ár	4	20	80	19,88	79,52	<br>
Szerz.	4	16,66	66,64	12,98	51,92	<br>
feltételek						<br>
Ütemezés	2	8	16	20	40	<br>
		                                                 242,64		                   271,44<br>
Az elõzõekben kifejtettek alapján a Döntõbizottság megállapította, hogy az ajánlatkérõ az ajánlatok értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezéseit, de ez a közbeszerzési eljárás eredményét, az összességében legjobb ajánlat tekintetében nem befolyásolta. Tehát a jogorvoslati kérelemnek azon részét a Döntõbizottság nem találta megalapozottnak, hogy a kérelmezõ tette az összességében legelõnyösebb ajánlatot.<br>
A Döntõbizottság az ajánlatok értékelésének áttekintése után az eredményhirdetési eljárást vizsgálta meg.<br>
<a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetési eljárásról felvett jegyzõkönyvben ajánlatkérõ rögzítette, hogy kérelmezõ az eredményhirdetés során kérte az összegzésben foglalt, az ajánlatok elbírálásakor értékelt tartalmi elemek ismertetését. A kéréssel kapcsolatban ajánlatkérõ az alábbi nyilatkozatot tette: "...az értékelt tartalmi elemek megegyeznek az ajánlati felhívásban foglalt elbírálási szempontokkal, melyek és az adott pontszámok ismertetésre kerültek."<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés második fordulata úgy rendelkezik, hogy az ajánlatok értékelésérõl készített – Kbt. 5. számú melléklete szerinti – összegzésben szereplõ adatokat az eredményhirdetésen ismertetni kell. Az összegzésnek az 5. számú melléklet 2. a) pontja alapján része az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és – az összességében legelõnyösebb ajánlat választása esetén – annak résszempontjai szerinti tartalmi elemei.<br>
A Döntõbizottság álláspontja szerint az eredményhirdetéskor az összegzésben szereplõ valamennyi adatot ismertetni kell és nem lehet azokat elhallgatni, illetve a jelen levõ ajánlattevõk esetében az összegzés megküldésével "ismertetni". A Kbt. ezen rendelkezése a verseny nyilvánosságát biztosítja az eredményhirdetés és az ajánlatok értékelése tekintetében, mert az ajánlattevõk így kapnak az eljárás értékelésérõl adatokat, melyek alapján megítélhetik, hogy jogszerû volt-e az ajánlatkérõ értékelése. Ennek alapján adott esetben idõveszteség nélkül és megalapozottan – a kellõ adatok ismeretében – dönthetnek ajánlattevõk arról, hogy jogorvoslati eljárást kezdeményeznek-e, vagy sem.<br>
A Döntõbizottság – az ajánlatkérõ által sem vitatottan – megállapította, hogy az ajánlatkérõ az eredményhirdetés során nem közölte az ajánlattevõkkel az összegzés <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében meghatározott valamennyi adatát és ezzel megsértette a Kbt. 61. § (1) bekezdésének rendelkezését. Ennek alapján a jogorvoslati kérelem ezen része megalapozott.<br>
Kérelmezõ sérelmezte azt, hogy az ajánlatkérõ az összegzést részére az eredményhirdetésen nem adta át, illetve azt részére az eredményhirdetésen közölt öt napon belül nem küldte meg.<br>
Az eredményhirdetés 2001. szeptember 14-én volt. A kérelmezõ az összegzést 2001. szeptember 21-i dátumú levélben 2001. szeptember 24-én kapta meg.<br>
A Kbt. már idézett 61. § (1) bekezdése – mely az összegzésnek az ajánlattevõkkel való közlését rendezi – nem írja elõ azt, hogy az összegzést az eredményhirdetésen át kell adni az ajánlattevõk részére, hanem csak az ajánlattevõk részére való megküldést írja elõ öt munkanapon belül.<br>
Jelen esetben az eredményhirdetés pénteki napon történt, így az 5 munkanapos határidõ csak 2001. szeptember 17-én, a következõ hét hétfõjén kezdõdött meg és 2001. szeptember 21-én pénteken járt le. Az ajánlatkérõ az összegzést a rendelkezésre álló határidõ utolsó napján postára adta, így az összegzés megküldési kötelezettségének eleget tett. A Döntõbizottság megállapította, hogy a jogorvoslati kérelem ebben a részében is megalapozatlan.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésekre tekintettel, hiszen a megállapított bírság mértéke még a nettó beszerzési érték 1%-át sem éri el, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 17.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>