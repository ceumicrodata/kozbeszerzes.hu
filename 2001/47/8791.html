<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8791)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.533/5/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárása a Miskolci Likõrgyár Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Miskolci Likõrgyár Rt. (3527 Miskolc, Vitéz u. 13., továbbiakban: ajánlatkérõ) "1 db ásványvíz-palackozó gépsor beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ az ásványvíz palackozó üzem kapacitásának bõvítéséhez 1 db ásványvíz palackozó gépsor beszerzését tervezte. A beruházás megvalósításához állami támogatás elnyerése céljából pályázatot nyújtott be a Borsod-Abaúj-Zemplén Megyei Területfejlesztési Tanácshoz. A B.A.Z. Megyei Területfejlesztési Tanács 2001. július 20-án kelt levelében tájékoztatta ajánlatkérõt, hogy a 64/2001. (VII. 18.) MTT. sz. határozata alapján a Decentralizált Aktív Foglalkoztatási Célelõirányzat terhére 14 600 000 Ft, a Decentralizált Gazdaságfejlesztési Célelõirányzat terhére pedig 27 800 000 Ft vissza nem térítendõ támogatásban részesíti ajánlatkérõt.<br>
A támogatás odaítélésérõl szóló tájékoztató tartalmazta, hogy a támogatási szerzõdés elkészítéséhez szükséges alapfeltételeket a mellékelt tájékoztató tartalmazza. Amennyiben ajánlatkérõ a támogatást igénybe kívánja venni, úgy 60 nap áll rendelkezésére a támogatási szerzõdés megkötésére. Ennek megfelelõen a szerzõdéskötés végsõ dátuma 2001. szeptember 20-a.<br>
Az értesítés tartalmazta továbbá azt is, hogy az ajánlatkérõ az elnyert támogatás összegére tekintettel a Kbt. hatálya alá tartozik a támogatásból megvalósuló beszerzése tekintetében, így közbeszerzési eljárás lefolytatására köteles.<br>
Ajánlatkérõ ezen elõzmények alapján 2001. augusztus 13-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást kíván lefolytatni. Az eljárásfajta választását ajánlatkérõ azzal indokolta, hogy a B.A.Z. Megyei Területfejlesztési Tanács támogatás odaítélésérõl szóló döntését 2001. július 30-án kapta kézhez, ebben a támogatási szerzõdés megkötésének végsõ határidejét 2001. szeptember 20-ában jelölték meg. A rendelkezésre álló idõ nem lenne elegendõ a nyílt eljárás lefolytatására.<br>
Az ajánlatkérõ a Döntõbizottság elnöke részére megküldött tájékoztatásában közölte, hogy ajánlattételre a Colo és Társa Kft.-t, az Aquaprofit Kft.-t, és a KHS Ausztria Kft.-t hívta fel. Az ajánlatkérõ csatolta az ajánlati felhívását is, melyben a teljesítés határidejeként 2001. december 20-át jelölte meg. Az elsõ tárgyalás idõpontja 2001. augusztus 27-e.<br>
A Döntõbizottság elnöke 2001. augusztus 28-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által becsatolt iratokból, a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Indokolásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. A Döntõbizottság rendelkezésére bocsátotta a B.A.Z. Megyei Területfejlesztési Tanács támogatás odaítélésérõl szóló határozatának mellékletét, amely tartalmazza a támogatási szerzõdés megkötésének feltételeit. Ennek alapján szállítási szerzõdéssel kell alátámasztani az elismerhetõ költségeket. Szállítási szerzõdés megkötése pedig jelen esetben csak hirdetmény közzététele nélküli tárgyalásos közbeszerzési eljárás lefolytatásának eredményeként köthetõ meg. A B.A.Z Megyei Területfejlesztési Tanács által elõírt 60 napos határidõ más eljárásfajta alkalmazását nem teszi lehetõvé.<br>
Aquaprofit Hungary Kft., érdemi észrevételében a lefolytatott közbeszerzési eljárásban hozott ajánlatkérõi döntést kifogásolta.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõ, mint gazdálkodó szervezet beszerzései tekintetében a Kbt. hatálya alá nem tartozik. Ajánlatkérõ jelen beszerzése tekintetében a Kbt. 1. § d) pontja alapján tartozik a Kbt. hatálya alá, mint támogatásban részesített szervezet, a támogatásból megvalósított beszerzése tekintetében.<br>
A fentiekbõl következõen ajánlatkérõ a Kbt. hatálya alá a B.A.Z. Megyei Területfejlesztési Tanács 2001. július 20-án kelt döntése alapján tartozik, mely döntés értelmében ajánlatkérõ a beszerzéséhez állami támogatásban részesül. Az ajánlatkérõ ezen döntésrõl 2001. július 30-án szerzett tudomást.<br>
Ajánlatkérõ, tehát ezt követõen volt abban a helyzetben, hogy a közbeszerzési eljárását megindítsa. A támogatás odaítélésérõl szóló határozat azonban tartalmazta, hogy ajánlatkérõnek amennyiben a támogatást igénybe kívánja venni, úgy 60 nap áll rendelkezésére a támogatási szerzõdés megkötésére. A támogatási szerzõdéskötés végsõ dátumaként a B.A.Z. Megyei Területfejlesztési Tanács 2001. szeptember 20-át jelölte meg. A támogatási szerzõdés megköthetõségének azonban feltétele az elõzetesen megkötött szállítási szerzõdés becsatolása. A szállítási szerzõdés megkötésének pedig elõfeltétele a közbeszerzési eljárás lebonyolítása.<br>
Ajánlatkérõ a B.A.Z. Megyei Területfejlesztési Tanács határozatát 2001. július 30-án vette át, így a támogatási szerzõdés megkötésének végsõ határidejeként megjelölt 2001. szeptember 20-i határidõig ajánlatkérõ számára összesen 51 nap áll rendelkezésére a közbeszerzési eljárás lefolytatására, hogy ennek eredményeként megkötött szerzõdést a B.A.Z. Területfejlesztési Tanács rendelkezésére tudja bocsátani.<br>
Az ajánlatkérõ részére rendelkezésre álló 51 napos határidõ nyilvánvalóan nyílt eljárás lefolytatását nem tette lehetõvé. A meghívásos, illetve tárgyalásos eljárás gyorsított formájának alkalmazása esetén is, a határidõ betartása nem megnyugtatóan biztosított, figyelemmel a hirdetmény megjelenéséhez is szükséges idõtartamra.<br>
Jelen esetben tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételei fenn állnak, hiszen ez volt az egyetlen eljárási fajta, amely lehetõvé tette ajánlatkérõ számára az elõírt idõtartam alatt a közbeszerzési eljárás lefolytatását.<br>
A rendkívül sürgõsség elõállása nem ajánlatkérõ mulasztására vezethetõ vissza, hiszen a B.A.Z. Megyei Területfejlesztési Tanács döntése hozta ajánlatkérõt abba a helyzetbe, hogy más eljárásfajta alkalmazása esetén a támogatás igénybevétele számára ellehetetlenült volna.<br>
A B.A.Z. Megyei Területfejlesztési Tanácsnak a határidõk elõírásánál az államháztartásról szóló 1992. évi XXXVIII. törvény 13/B. §-a alapján a határidõket úgy kellett volna megállapítani, hogy a támogatásból történõ beszerzés lefolytatásához a Kbt, alapján szükséges idõtartam ajánlatkérõ számára rendelkezésre álljon.<br>
A B.A.Z. Megyei Területfejlesztési Tanács a határidõk elõírásánál fenti rendelkezést figyelmen kívül hagyta, ez azonban ajánlatkérõ terhére nem róható fel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására ha a Kbt. másként nem rendelkezik – az államigazgatási eljárás szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében az államigazgatási szerv a hivatalból indított, vagy folytatott eljárást, ha – a megindításra vagy a folytatására okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, így a rendelkezõ részben foglaltak szerint az eljárását megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(l) bekezdése biztosítja.<br>
<br>
Budapest, 2001. szeptember 5.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>