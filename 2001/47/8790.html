<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8790)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.576/12/2001.<br>
<br>
Tárgy: Morvayné dr. Vígh Katalin, a Közbeszerzések Tanácsa tagja által hivatalból kezdeményezett jogorvoslati eljárása az ELTE és a Budapesti Mûszaki és Gazdaságtudományi Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Morvayné dr. Vígh Katalin, a Közbeszerzések Tanácsának tagja által (Gazdasági Versenyhivatal, 1051 Budapest, Roosevelt tér 7–8., a továbbiakban Tanács tagja) az Eötvös Loránd Tudományegyetem (1053 Budapest, Egyetem tér 1–3., képviseli: '96 Beruházásszervezõ és Fõvállalkozó Kft., 1117 Budapest, Bogdánfy u. 10/A, továbbiakban: ajánlatkérõ) és a Budapesti Mûszaki és Gazdaságtudományi Egyetem (1117 Budapest, Mûegyetem rkp. 3., képviseli: dr. Engi Gyöngyi jogtanácsos, továbbiakban: ajánlatkérõ) "az ELTE több budapesti telephelyén, illetve Gödön az oktatási épületben levõ bútorok, könyvek, számítógépek, az oktatás tárgyával összefüggõ nagy-, közép és kisberendezések, gépek, mûszerek szakszerû átszállítása a Bp. XI., Pázmány Péter sétány 1/C déli tömb épületébe az ajánlatkérési dokumentációban részletezett követelmények és idõrend figyelembevételével" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõk a Közbeszerzési Értesítõ 2001. június 27-i 26. számában (4313) tették közzé ajánlati felhívásukat nyílt eljárás megindítására a rendelkezõ részben írt tárgyban.<br>
A teljesítés határidejét 2001. szeptember 30-ban állapították meg az ajánlati felhívás 4. pontjában.<br>
A felhívás 11. a) pontjában meghatározták az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, többek között kérték az elõzõ 3 év munkái közül azok felsorolását, amelyek hasonló tárgyúak, nagyságrendûek és komplexitásuk tekintetében összemérhetõek a tárgyi feladattal, különösen kiemelve a bruttó 30 millió forint feletti munkákat. A felhívás 11. b) pontja szerint a szerzõdés teljesítésére mûszaki szempontból alkalmatlan az az ajánlattevõ, aki nem rendelkezik legalább 3, az elmúlt három éven belüli, azonos szakmai körbe tartozó, 30 millió forint értéket meghaladó megvalósított munkával. Ajánlatkérõk a felhívás 13. pontjában meghatározták, hogy az ajánlatokat az összességében legelõnyösebb ajánlat szempontja alapján bírálják el, és megállapították a részszempontokat, a súlyszámokat és a ponthatárokat.<br>
Ajánlatkérõk dokumentációt is készítettek. Ez – az ajánlatok benyújtásának formai követelményein kívül – tartalmazta a költöztetési feladat részletes ismertetését, idõpontokra bontva. A dokumentáció melléklete tartalmazta a 4113 tétel költöztetési adatait, több mint 300 oldalon bemutatva, tételenként pontos elõírásokkal: sorszám, tanszék, jel, megnevezés, honnan, hová, méret mm-ben, súly, darab, könyv, egyéb, doboz, fiók, le-, illetve felszerelést végzõ, csomagolást végzõ, csomagolóanyag, védõtömítés, szállítás, új elhelyezés, speciális igény – pl. törékeny, tûzveszélyes, rázkódásmentes, mélyhûtõbe rakni – megbonthatóság.<br>
Az ajánlattételi határidõig, 2001. augusztus 7-ig a Bogi-Sped Bt. és a Fresh Kft. nyújtotta be ajánlatát.<br>
Ajánlatkérõk mindkét ajánlattevõt alkalmasnak és mindkét ajánlatot érvényesnek minõsítették. Ajánlatkérõk 2001. augusztus 14-én hirdették ki az eljárást lezáró döntésüket, az eljárás nyertesének a Fresh Kft.-t választották, míg az õt követõ legkedvezõbb ajánlattevõnek a Bogi Bt.-t jelölték meg.<br>
Ajánlatkérõk megkötötték az eljárást lezáró szerzõdést. A szerzõdés teljesítése is megtörtént.<br>
A Tanács tagja 2001. szeptember 19-én jogorvoslati eljárást kezdeményezett ajánlatkérõk ajánlati felhívása 11. b) pontjának a mûszaki alkalmatlanságot megállapító része ellen. Ebben elõadta, hogy a Gazdasági Versenyhivatalhoz érkezett bejelentésbõl – amelyet hatáskör hiánya miatt elutasítottak – utólag, 2001. szeptember 13-án értesült ajánlatkérõk ajánlati felhívásának 11. b) pontjában meghatározott mûszaki alkalmatlansági elõírásáról. Ugyanakkor a Közbeszerzési Értesítõ 37. számában megjelent ajánlatkérõk tájékoztatója, ebbõl megállapítható, hogy csak két ajánlatot nyújtottak be, holott ennél lényegesen szélesebb a szakmában tevékenykedõ piaci szereplõk köre. A szigorú alkalmatlansági kritérium korlátozta az adott piacon lévõ versenyt, sértette az esélyegyenlõség elvét. Erre tekintettel kérte jogsértés megállapítását.<br>
Ajánlatkérõk észrevételükben elõadták, hogy ajánlati felhívásuk megfelel a közbeszerzésekrõl szóló 1995. évi XL. törvény (továbbiakban Kbt.) rendelkezéseinek és a közbeszerzési eljárást is jogszerûen folytatták le.<br>
Az alkalmassági követelményeket a beszerzés becsült értéke alatt, a vállalkozási szerzõdés teljesítéséhez szükséges feltétel mértéke alatt írták elõ. Elõadták, hogy a beszerzés becsült mérnök ára 60 millió Ft, ennek fele csupán a referenciamunkák megkívánt értéke, így az összhangban van a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésének rendelkezésével. Sõt összehasonlíthatatlanul alacsony az átszállított anyagok, eszközök (pl. pótolhatatlan állati, emberi embriók, csontvázak, gyûjtemények, vagy jelentõs érétket képviselõ kõzetvizsgáló gép, izzító kemencék) több százmillió forintos értékéhez képest. Az átszállítandó tárgyak egyedisége, jelentõs értéke, a költöztetés komplexitása és a rendelkezésre álló rövid idõ szükségessé tette, hogy az áttelepítést megfelelõ gyakorlattal rendelkezõ vállalkozó folytassa le, hogy ezzel kár bekövetkezése megelõzhetõ legyen.<br>
A tárgyaláson elõadták még azt is, hogy mivel kevesen vásárolták meg a dokumentációt, írásban – a szaknévsor alapján – több budapesti költöztetõ céget kerestek meg. Levélben tájékoztatták õket a Közbeszerzési Értesítõben megjelent ajánlati felhívásukról és felhívták figyelmüket az ajánlattétel lehetõségére, az erre vonatkozó dokumentumot csatolták is. Így álláspontjuk szerint a verseny nyílt volt, biztosították az esélyegyenlõséget.<br>
Egyéb érdekeltként a két ajánlattevõ észrevételében szintén arra hivatkozott, hogy jogszerû és indokolt volt az ajánlati felhívás tartalma, továbbá a közbeszerzési eljárást is szabályosan folytatták le.<br>
A Döntõbizottság jelen jogorvoslati ügyben – az eljárást hivatalból kezdeményezõ iratban foglaltak alapján – kizárólag azt vizsgálta, hogy ajánlatkérõk ajánlati felhívásának 11. b) pontjának mûszaki alkalmatlansági elõírása jogszerûen történt-e.<br>
A Döntõbizottság a közbeszerzési eljárásban keletkezett és megküldött iratok, a benyújtott észrevételek alapján megállapította, hogy ajánlatkérõ ajánlati felhívásának az eljárás tárgyát képezõ része nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja és az (5) bekezdés elsõ fordulata állapítja meg, hogy ajánlatkérõk az ajánlati felhívásukban milyen keretek között határozhatják meg a mûszaki alkalmasság igazolására kért referenciát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése a) pontja szerint a mûszaki alkalmasság igazolható:<br>
"az elõzõ legfeljebb három év legjelentõsebb szállításainak, szolgáltatásainak ... ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével)".<br>
Míg a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(5) bekezdés elsõ fordulata kimondja, hogy az igazolás kérését a közbeszerzés tárgyára kell korlátozni.<br>
A Döntõbizottság megállapította, hogy ajánlatkérõk ajánlati felhívásának 11. a) pontjának a referenciakérésére vonatkozó – fentiekben idézett része – ezen Kbt. rendelkezéseknek megfelel. Három évre kérték az igazolását, a közbeszerzés tárgyára szûkítetten.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése és az (5) bekezdés második fordulata állapítja meg, hogy ajánlatkérõk az ajánlati felhívásukban milyen feltételek között határozhatják meg az alkalmatlanságot eredményezõ tényeket, körülményeket.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint:<br>
"Az ajánlati felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdés második fordulata szerint az alkalmatlanságot eredményezõ követelményeket – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Ajánlatkérõk beszerzésének becsült értéke 60 millió Ft, azzal, hogy az egyetem költöztetése során ennek többszörösét kitevõ értékû dolgokat kell átszállítani. Ennek alapján a 30 millió Ft-os értékhatár megjelölést a Döntõbizottság nem találta túlzottnak, aránytalannak.<br>
Az ajánlati dokumentáció tételes listája alapján a Döntõbizottság azt a következtetést vonta le, hogy nem volt indokolatlan az azonos szakmai kör követelmény elõírása.<br>
A több ezer tételbõl álló, részben egyedi (pl. csontvázak, több tonnás berendezések stb.), részben jelentõs értékû (pl. vizsgálókészülékek) tárgyak gyors és szakszerû átszállítása esetén az ajánlatkérõk által megállapított alkalmatlansági követelmények nem haladják meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében elõírt a teljesítéshez szükséges feltételek mértékét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárásról szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy ajánlatkérõk jogsértést nem követtek el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. október 17.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>