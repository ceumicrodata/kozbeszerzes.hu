<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9002)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.591/11/2001.<br>
<br>
Tárgy: az Alba Regia Építõ Vállalkozó Rt. jogorvoslati kérelme a Sárvári Gyógyfürdõ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alba Regia Építõ Vállalkozó Rt. (8000 Székesfehérvár, Ady E. u. 11–15., képviseli: dr. Liva Erika ügyvéd 8000 Székesfehérvár, Ányos Pál u. 3. fszt. 3. a továbbiakban: kérelmezõ) jogorvoslati kérelmének, melyet a Sárvári Gyógyfürdõ Kft. (9600 Sárvár, Vadkert u. 1., a továbbiakban: ajánlatkérõ) "Sárvári Gyógyfürdõ és kapcsolódó járulékos technológiai szerelési, generál-kivitelezési munkái" tárgyú közbeszerzési eljárása ellen nyújtott be, részen helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (7), 49. § (2), az 55. § (6) és a 61. § (1) bekezdését, ezért ajánlatkérõ közbeszerzési eljárását lezáró döntését megsemmisíti, és egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. június 6-án megjelent 23. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában. A beszerzés tárgyát és mennyiségét ajánlatkérõ az alábbiak szerint határozta meg: Sárvári Gyógyfürdõ és kapcsolódó járulékos technológiai, szerelési, generálkivitelezési munkái saját forrás és a Széchenyi tervpályázati támogatásból megvalósuló új építés két építési ütemben. Az épület pince, földszint, tetõtér szintekkel kialakított.<br>
I. ütem: fõépület a kapcsolódó vendéglátó, gyógyászati, hotel (szerkezetkész állapot), vendéglátó szárnnyal, a belsõ és kapcsolódó külsõ medencékkel.<br>
II. ütem: nyári bejárat, pavilonsor, vízgépház, kapcsolódó teljes körû járulékos munkákkal, külsõ medencékkel, út-, parkolótérburkolat-, kerítés-, közmû- és kertépítési munkák. Beépített alapterület 6045,60 m2, az épülete nettó alapterülete 11297,70 m2.<br>
A részvételi felhívás szerint részajánlattételre, illetve többváltozatú ajánlattételre az ajánlatkérõ lehetõséget nem biztosított.<br>
A részvételi jelentkezés határidejéig 2001. július 2-ig hét részvételi jelentkezõ nyújtotta be jelentkezését.<br>
A részvételi jelentkezéseket ajánlatkérõ elbírálta és 2001. július 13-án négy jelentkezõ alkalmasságát állapította meg, akiket ajánlattételre felhívott: kérelmezõ, Strabag Kft., ZÁÉV Rt., és Alterra Kft.<br>
Az alkalmasnak minõsített részvételi jelentkezõk részére az ajánlati felhívás 2001. július 19-én került megküldésre.<br>
Az ajánlati felhívás tartalmazta, hogy ajánlatkérõ az összességében legelõnyösebb ajánlatot kívánja kiválasztani az alábbiak szerint:<br>
részszempontok	súlyszámok<br>
– ajánlati ár	35<br>
– ajánlat teljes tartalmának megítélése	30<br>
– teljesítési határidõ	28<br>
– szavatossági garanciális feltételek	15<br>
– szerzõdéses feltételek	12<br>
– helyi munkaerõ foglalkoztatása	5<br>
A részszempontok értékelésére adható pontszám 1–10-ig.<br>
Ajánlatkérõ dokumentációt is biztosított ajánlattevõk részére. A dokumentáció részei voltak: a kiírási dokumentáció, felsorolólap minta, az ajánlati fõösszesítõk, a vállalkozási szerzõdés minta, a tervjegyzék és a kiviteli tervdokumentáció.<br>
A dokumentáció egyes fogalmak értelmezésére tartalmazott elõírást. Így meghatározta az alternatív ajánlattétel fogalmát, mely azon költségvetési tételeken jelentette, melyeket (nem kötelezõen) az ajánlattevõ ajánl meg az alapajánlat egyes tételeire, azok a kiírással azonosítható minõséget és esztétikai megjelenést tartalmaznak, és nem csökkentik a közbeszerzés tárgyát.<br>
Az opciós tételek a fõösszesítõben a hotel-szárny befejezõ munkáira vonatkoztak, melyekre "vételi jogot" tartott fenn ajánlatkérõ.<br>
Az ajánlatok elbírálására vonatkozóan az alábbi elõírást tette:<br>
<br>
1. ajánlati ár:<br>
Azonos mûszaki tartalom szerint ajánlati díj, illetve az elfogadott alternatív ajánlati díj megítélése, a 13. c) pont szerint.<br>
<br>
2. Az ajánlat teljes tartalmának megítélése:<br>
A kötelezõ, kért és benyújtott dokumentumok megítélése.<br>
<br>
3. Teljesítési határidõ:<br>
A megajánlott határidõk megítélése.<br>
<br>
4. Szerzõdéses feltételek:<br>
Az ajánlatkérõ kiadott szerzõdésmintájában rögzített vállalkozói kötelezettségeken felüli többletvállalások megítélése.<br>
<br>
5. Szavatossági, garanciális feltételek:<br>
A kötelezõ és a szerzõdésmintában rögzített szavatossági, garanciális feltételeknél kedvezõbb többletvállalások megítélése.<br>
<br>
6. Helyi munkaerõ foglalkoztatása:<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>elvei szerint a helyi foglalkoztatáspolitikai célkitûzések érvényesítésére megajánlottak megítélése.<br>
Az ajánlatok tartalmi és formai követelményeit a 16. pont részletezte, ezen belül a 16/6. pont a mûszaki ajánlat tartalmi elõírásainak követelményrendszerét fogalmazta meg 12 francia bekezdésben részletezve.<br>
A dokumentáció továbbá elõírta, hogy "a kiírónak joga van bármelyik vagy mindegyik ajánlatot egészében, vagy részleteiben elutasítani vagy elfogadni, az eljárást eredménytelennek értékelni a szerzõdés odaítélése elõtt bármely idõpontban, döntésének indoklásával a közbeszerzési törvényben elõírt kötelem szerint. A kiíró rögzíti azon jogát, hogy az ajánlat egyes részleteiben történõ elutasítás helyett, opciót biztosítson."<br>
Ezen túlmenõen ajánlatkérõ rögzítette, hogy "Kiíró minden ajánlatot részleteiben, vagy teljes egészében elfogadhat, vagy elutasíthat, szerzõdést az ajánlatban foglaltak bármely részére köthet."<br>
Ajánlatkérõ az ajánlattevõk részére 2001. augusztus 14-én helyszíni konzultációt is biztosított.<br>
A 2001. augusztus 29-i ajánlattételi határidõre ajánlatot nyújtott be kérelmezõ, a ZÁÉV Rt. és a Strabag Kft.<br>
A bontási eljáráson ismertetésre került a vállalt ajánlati ár, teljesítési határidõ.<br>
Az ajánlattevõk árajánlataikat az alábbiak szerint tették meg: Kérelmezõ: 3 811 852 929 Ft<br>
ZÁÉV Rt.: 4 240 389 457 Ft<br>
Ajánlatkérõ ezt követõen az ajánlatok értékelését elvégezte és 2001. szeptember 26-án hirdette ki eljárást lezáró döntését, mely szerint a nyertes ajánlat a ZÁÉV Rt. lett 4 564 296 212 Ft végösszeggel, a második pedig kérelmezõ ajánlata lett 4 148 672 989 Ft végösszeggel.<br>
Ajánlatkérõ elkészítette az "Összegzés az eljárásról" címû iratát is, mely tartalmazta az ajánlattevõk nevét, a vállalási árukat és a vállalt teljesítési határidõt és az értékelésrõl készült ponttáblázatot.<br>
Kérelmezõ 2001. szeptember 25-én terjesztett elõ jogorvoslati kérelmet ajánlatkérõ közbeszerzési eljárást lezáró döntése ellen. Jogorvoslati kérelmében kérte az eljárást lezáró döntés megsemmisítését, a jogsértés megállapítását, ideiglenes intézkedés alkalmazását, illetõleg ajánlatkérõ kötelezését a felmerült költségek viselésére. Indoklásként elõadta, hogy ajánlatkérõ nem az összességében legelõnyösebb ajánlatot hirdette ki nyertesnek. Álláspontja szerint a legkedvezõbb ajánlat az eljárásban az õ ajánlata volt. Az ajánlatkérõ az ajánlatok értékelése során eltért az ajánlati felhívásban meghatározott szempontoktól, szubjektív módon határozta meg a pontszámokat. A harmadik részszempont kivételével (teljesítési határidõ) valamennyi részszempont vonatkozásában vitatta ajánlatkérõ értékelését. Ajánlatkérõ továbbá jogsértést követett el a tekintetben is, hogy az összegzés nem tartalmazta a Kbt.-ben elõírt adatokat.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint az ajánlatok értékelése az ajánlati felhívásban megadott szempontok alapján történt meg. Ajánlatkérõ hivatkozott arra, hogy az árakat korrigálták annak érdekében, hogy azonos mûszaki tartalmú ajánlatok kerülhessenek összehasonlításra. Az ajánlatok számszaki hibát is tartalmaztak, ezek korrigálását is elvégezték. Az idõ rövidségére tekintettel nem volt módjuk arra, hogy a számszaki hiba javításáról az ajánlattevõket tájékoztassák. Az eljárás összegzésérõl készített irat pedig tartalmazta azokat az adatokat, amelyeket a törvény elõír.<br>
A ZÁÉV Rt. a megalapozatlan jogorvoslati kérelem elutasítását kérte érdemi észrevételében. Álláspontja szerint az ajánlatkérõ értékelése helyes volt, a felhívás alapján az opciós tételekkel tetszés szerint kiegészíthette az ajánlatokat az ajánlatkérõ. Az ajánlata tartalmilag igen kedvezõ volt.<br>
A Döntõbizottság a rendelkezésre álló iratok alapján ideiglenes intézkedésként a D.591/3/2001. számú határozatában az eljárást lezáró szerzõdéskötést megtiltotta.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság megvizsgálta, hogy ajánlatkérõ az ajánlatok értékelését az ajánlati felhívás és a dokumentáció elõírásai szerint végezte-e el.<br>
Elsõ részszempont az ajánlati ár:<br>
Az ajánlatkérõ döntése az összegzés szerint az alábbiakon alapult:<br>
Az azonos mûszaki tartalomra hozott ajánlati árak legkisebb és legnagyobb összegei 1–10 pontszám között, "számtani súlyozással" kialakított pontszámok, két tizedespont pontossággal:<br>
A bontási jegyzõkönyv szerint az ajánlati árak a következõk voltak: Kérelmezõ: 3 811 852 929 Ft ZÁÉV Rt.: 4 240 389 457 Ft<br>
Az ajánlatok értékelésénél ajánlatkérõ az alábbi árak alapján hasonlította össze a két ajánlatot: ZÁÉV Rt. ajánlatát 4 564 296 212 Ft végösszeggel, kérelmezõét pedig 4 148 672 989 Ft-tal. A kérelmezõ 10 pontot a nyertes ajánlattevõ pedig 8,24 pontot kapott.<br>
A rendelkezésre álló iratokból és ajánlatkérõ tárgyaláson tett nyilatkozata alapján megállapítható, hogy ajánlatkérõ az opciós tételekkel együtt fogadta el az ajánlatokat, a ZÁÉV Rt. költségcsökkentõ alternatíváit nem fogadta el. Ajánlatkérõ bizonyos árkorrekciókat végzett a fõösszesítõn, így a végleges árakat azonos – szándéka szerint – mûszaki tartalomra állapította meg. Ajánlatkérõ az árajánlatokat két szempontból módosította. Egyrészt számítási hibákat talált az ajánlatokban és ezeket korrigálta az ajánlaton belül, azonban a számítási hiba módosításáról az ajánlattevõket nem értesítette. Másrészt a számára elfogadhatatlan áron pl. túl olcsón vállalt mûszaki részeket (pl. kérelmezõ esetében a locsoló hálózatra tett árajánlatát, amelyet túl olcsónak minõsített) más ajánlatból vett, általa reálisnak ítélt árajánlattal cserélte fel.<br>
Ajánlatkérõ ezen eljárása azonban a Kbt. vonatkozó rendelkezései szerint jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése lehetõvé teszi a számítási hiba miatti korrekció ajánlatkérõ általi elvégzését az alábbiak szerint: ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
Ajánlatkérõ által is elismerten azonban a számítási hibák korrekciójáról az ajánlattevõket nem értesítette. Ezzel a magatartásával ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdés rendelkezését megsértette.<br>
Ajánlatkérõ eljárása továbbá jogsértõ a nyílt eljárásban irányadó szigorú ajánlati kötöttség elvére tekintettel is.<br>
A Kbt. szerinti ajánlati kötöttség elve két irányban érvényesül, azaz a Kbt. 26. § (2) bekezdése alapján, mely szerint ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van, másrészt a Kbt. 49. § (2) bekezdése alapján az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók, tehát ajánlattevõ az ajánlat benyújtását követõen még az ajánlatkérõ hozzájárulásával sem módosíthatja az ajánlatát.<br>
E fenti rendelkezésekbõl következõen az ajánlatkérõ amennyiben kikötötte, hogy alternatív ajánlatadásra lehetõség nincs, úgy alternatív ajánlatokat nem fogadhat el, másrészt az árajánlatokat csak és kizárólag a számítási hiba tekintetében vizsgálhatja felül: Ajánlatkérõ jelen közbeszerzési eljárásban helyesen járt el akkor, amikor a ZÁÉV Rt. által adott alternatív ajánlatot nem fogadta el, azonban helytelenül járt el, amikor a számítási hibákon túlmenõ árkorrekciókat végzett el az ajánlatokon.<br>
Ennek alapján ajánlatkérõnek nincs joga ahhoz, hogy az egyes tételekre tett számára elfogadhatatlan árajánlatot más ajánlatból általa reálisnak ítélet árajánlattal cserélje fel, és azokat hasonlítsa össze. Ajánlatkérõ eljárása ez esetben akkor lett volna helyes, amennyiben a számára kétséges mûszaki tartalom vonatkozásában tisztázó kérdést tesz fel ajánlattevõnek, a válaszokra figyelemmel pedig dönt az ajánlat érvényességérõl, majd az érvényes ajánlatokat bírálja el.<br>
Ajánlatkérõ ugyan a dokumentációban kikötötte azt, hogy az ajánlatoknak tetszése szerint fogadja el bármely részét, azonban ezen elõírás nem vezethet az ajánlati kötöttség elvének megsértésére. Az ajánlat "opciós" részében volt meg számára az a szabadság, amelyre a felhívásban utalt, az alapajánlat tekintetében a változtatás joga nem illette meg. Miután az opciós ajánlatokat fogadta el a teljes mûszaki tartalomra, az ajánlatokat teljes körûen változtatás nélkül kellett értékelnie.<br>
Mindezekre figyelemmel, megállapítható, hogy ajánlatkérõ az elsõ részszempont tekintetében az ajánlatokat nem megfelelõen bírálta el, ugyanakkor minden ajánlatnál számítási hibákra is hivatkozott, amelyek javítása áttekinthetetlen módon történt meg, így eldönthetetlen, hogy ajánlatkérõ pontozásos értékelése helytálló-e.<br>
A Döntõbizottság nem tudja megállapítani, és nem is jogosult megállapítani ajánlatkérõ helyett a tényleges ajánlati árat, így e pontozás felülvizsgálatának helyessége nem lehetséges jelen jogorvoslati eljárásban.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerinti rendelkezést is, mely szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A rendelkezés megsértését ajánlatkérõ azáltal követte el, hogy nem az ajánlatok tényleges tartalmi elemeit bírálta el az elsõ részszempont vonatkozásában.<br>
A Döntõbizottság az ajánlati árnál elkövetett jogsértõ értékelésre tekintettel a további részszempontok – vonatkozásában az ajánlatok pontozásos összehasonlítását nem végezte el, mert az elsõ részszempont értékelésénél elkövetett jogsértés alapján már indokolt az eljárást lezáró döntés megsemmisítése, a jogorvoslati kérelemben foglaltakra tekintettel azonban vizsgálta azt, hogy ajánlatkérõ az értékelést a további részszempontok vonatkozásában az ajánlati felhívás, illetõleg a dokumentáció elõírásai szerint végezte-e el.<br>
A második részszempont az ajánlat teljes tartalmának megítélése volt. A részszempont értékelésénél ajánlatkérõ helyesen vonta be a dokumentáció 10. oldalán a 16/6 pontban felsorolt szempontokat. Nem kifogásolható az sem, hogy a listán megjelölt szerzõdéses feltételeket a részszempontok között felsorolt, kifejezetten a szerzõdéses feltételekre vonatkozó részszempont alatt értékelte. Az sem volt jogsértõ, hogy a részszempontba tartozó egyes elemeket (alszempontokat) külön-külön pontszámokkal értékelte, ugyanis mindvégig következetesen alkalmazta az értékelés matematikai elveit, az alszempontokat egyenrangúként kezelte, a matematikai módszer elvezethetett a helyes pontszám meghatározásához. Az alszempontok között a Döntõbizottság egyedül az alternatív ajánlat tételének értékelését tartja jogsértõnek, ugyanis a felhívás a többváltozatú ajánlat tételét kizárta, ebbõl következik, hogy a nyertes ajánlattevõ alternatív ajánlatát nem lehet kedvezõként értékelni. Ez a tény azonban nem befolyásolja a nyertes alapajánlatának érvényességét. A bemutatóanyagok iránti igény megjelent a felhívásban, így az értékelhetõ volt.<br>
Az ezen részszempontnál értékelt tényezõk mindegyike az ajánlat tartalmára vonatkozott. Minden esetben matematikailag meghatározhatatlan tartalmi elemekrõl van szó, amelyeknek a bírálatban való szubjektív megítélése elõbbiek miatt szükségszerû. A Kbt. szabályai nem zárják ki azonban azt, hogy matematikai képletre nem váltható tartalmi elemeket is értékeljen ajánlatkérõ. A felhívásban ily módon meghatározott részszempont értékelését ajánlatkérõ helyesen végezte el a dokumentáció 16/6 pontjára tekintettel. A Döntõbizottság csak azt vizsgálhatta, hogy az értékelés megfelelt-e a "jobb ajánlat – magasabb pontszám" elvének, az ajánlatkérõ indokai igazolják-e a pontszám meghatározásához vezetõ megállapításokat.<br>
A tervezõi költségvetés beárazása a nyertesnél volt a legteljesebb, a kiadott dokumentációnak a legnagyobb mértékben felelt meg, a mûszaki észrevételeit áttekinthetõen az ajánlatkérõi igényt szem elõtt tartva tette meg, a fõösszesítõje a kiírásnak megfelelõ bontásban készült.<br>
A kérelmezõnél az ajánlati felhívás szerinti tételek módosultak több esetben, ennek indokoltságára a kérelmezõ nem tett megfelelõ nyilatkozatokat, a mûszaki ütemek (és opció) tételeit átcsoportosította, észrevételei nem különülnek el. Az alvállalkozói teljesítések tartalmát egyedül a nyertes részletezte. A mûszaki és pénzügyi ütemezés kidolgozása is a nyertesnél a legrészletesebb, konkrét mûszaki teljesítések idõben és értékben pontosan nyomon követhetõek. Csak a nyertes élt azzal a lehetõséggel, hogy bemutatóanyagokat, termékismertetõket csatolt és a minõségügyi tervét is az ajánlat részévé tette. Egyebekben nem volt a két ajánlat között lényeges különbség. Mindezek alapján a pontszámok arányai nem változnak, az alternatívák értékelésének törlése ugyanakkor magukban a pontszámokban szükségszerûen módosításhoz kell, hogy vezessenek egy esetleges újraértékelés során.<br>
A negyedik és ötödik részszempont is több szerzõdési feltétel együttes összehasonlításán alapult és a felhívást meghaladó többletvállalásokra szorítkozott, amely a felhívásnak megfelelt.<br>
A módszer – összességében mérlegelt – nem jogsértõ, de szükségképpen szubjektív megítélést jelent. Az ajánlatkérõ értékelését a Döntõbizottság e két részszempontnál megfelelõnek tartotta, miután valóban a részszempont körébe tartozó valamennyi ajánlati elemre vonatkozott, az egyes elemek megítélése pedig – betartva a "jobb ajánlat – magasabb pontszám" elvét – az ajánlatkérõ kompetenciája. Jogsértés ezen körben nem volt megállapítható.<br>
A hatodik részszempont értékelése az ajánlatok valós tartalmának megfelelt, a nyertes kimagaslóan kedvezõ ajánlata a helyi alvállalkozók konkrét meghatározásán alapult.<br>
Összességében megállapítható, hogy ajánlatkérõ az egyes kifogásolt részszempontoknál az ajánlati felhívásban elõzetesen meghatározottakat értékelte, így e tekintetben a jogorvoslati kérelem nem megalapozott. A Döntõbizottság nem összegezte a pontszámokat, miután azokat az egyes és kettes részszempontoknál ajánlatkérõnek az esetleges újraértékelése során kell a jogszabályi rendelkezésekre figyelemmel meghatároznia.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az ajánlatkérõ az 5. számú mellékletet elkészítette és a jogszabályban meghatározott határidõn belül az ajánlattevõk részére meg is küldte. Megállapítható azonban, hogy az összegzés az 5. számú mellékletben meghatározott azon követelménynek nem tett eleget, hogy nem tartalmazta az egyes ajánlattevõk vállalásait (kivéve az ajánlati ár és teljesítési határidõ) és az értékelési pontszámok indoklását. Az összegzésben adott indokolás pedig a pontozásbeli különbségeket egyáltalán nem igazolta pl. a kettes részszempont körében, ahol a szöveges értékelés szerint az ajánlatok teljesen egyformák voltak, míg a pontozás jelentõs különbségrõl árulkodott. Lényegében megállapítható, hogy az ajánlati tartalmi eleme és azok értékeléséhez tartozó indokolás csak ajánlatkérõ döntés-elõkészítõ anyagában volt részletesen kifejtve. Ennek eredményeként az ajánlattevõk nem tudták megállapítani, hogy egyes részszempontokon belüli pontszám kialakulását milyen ajánlati vállalások eredményezték. A Kbt.-ben rögzített nyilvánosság alapelvi rendelkezés alapján pedig az ajánlattevõk jogosultak az ajánlatkérõ értékelését megismerni, amelyre alapítottan hozta meg az eljárást lezáró döntését.<br>
Ennek alapján megállapítható, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a<br>
c) pont alapján döntött az eljárást lezáró döntés megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 19.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>