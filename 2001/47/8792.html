<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8792)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.561/11/2001.<br>
<br>
Tárgy: a Középületépítõ Rt. jogorvoslati kérelme Gyõr Megyei Jogú Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középületépítõ Rt. (1056 Budapest, Molnár u. 19., képviseli: dr. Bihari Tibor ügyvéd, 1026 Budapest, Pasaréti út 59., a továbbiakban: kérelmezõ) jogorvoslati kérelmének, melyet a Gyõr Megyei Jogú Város Polgármesteri Hivatal (9021 Gyõr, Városház tér 1., a továbbiakban: ajánlatkérõ) "Gyõr Városi Egyetemi Csarnok generálkivitelezése, 5600 m2 beépített összes szintterületû csarnok teljes körû generál-kivitelezése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a rendelkezõ részben meghatározott beszerzés tárgyában nyílt közbeszerzési eljárást folytatott le, mely a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenül zárult. Ezt követõen ajánlatkérõ 2001. június 20-án a Közbeszerzési Értesítõ 25. számában tett közzé részvételi felhívást tárgyalásos eljárás megindítására a Kbt. 70. § (1) bekezdés a) pontja alapján.<br>
A részvételi felhívás szerint a részajánlattétel nem volt megengedett, azonban többváltozatú ajánlattétel benyújtására ajánlatkérõ lehetõséget biztosított oly módon, hogy a kötelezõ alapajánlat megtétele mellett az ajánlati felhívásban meghatározott feltételekkel lehetett többváltozatú ajánlatot benyújtani.<br>
A részvételi felhívás 9. c) pontja alapján az ajánlatok elbírálása a legalacsonyabb összegû ellenszolgáltatás szempontja alapján történik.<br>
A részvételi jelentkezés határidejéig 2001. július 16-ig részvételi jelentkezést nyújtott be KÉSZ Kft., Óvár Építõipari Kft., Globál Kft., Integrál-H. Rt., Mitring Építõipari Kft. és kérelmezõ.<br>
Ajánlatkérõ a közbeszerzési eljárások lebonyolításának rendjérõl szóló belsõ szabályzata alapján a beérkezett részvételi jelentkezéseket elõször a véleményezõ bizottság, majd a javaslattevõ bizottság bírálta el és a javaslatok alapján a polgármester döntött.<br>
A részvételi szakaszt lezáró döntés kihirdetésére 2001. július 24-én került sor. Ennek alapján valamennyi részvételi jelentkezést ajánlatkérõ elfogadott. Ajánlatkérõ még ugyanezen a napon a részvételi jelentkezõket ajánlattételre felhívta, és az ajánlati felhívásban határozta meg az ajánlat kötelezõ tartalmát és fontosabb szerzõdési feltételeit. Ajánlatkérõ dokumentációt is készítetett, ennek része volt az "ajánlati feltételek" címû irat, a szerzõdéstervezet és a mûszaki dokumentáció is.<br>
Az ajánlattételi határidõig 2001. augusztus 21-ig valamennyi ajánlattevõ benyújtotta az ajánlatát.<br>
Kérelmezõ az Óvár Kft. és a Globál Kft. az alapajánlaton túl alternatív ajánlatot is benyújtott.<br>
Az ajánlatkérõ megkezdte az ajánlatok vizsgálatát és hiánypótlásra lehetõséget biztosított. Az ajánlatkérõ véleményezõ bizottsága 2001. augusztus 27-én értékelte az ajánlatokat és három ajánlat érvénytelenné nyilvánítására tett javaslatot. A kérelmezõ alap- és alternatív ajánlatát, illetõleg az Óvár és a Globál Kft. alternatív ajánlatát javasolta érvénytelenné nyilvánítani. A kérelmezõ esetében az érvénytelenné nyilvánítás indoka az volt, hogy az ajánlathoz csatolt mûszaki leírás olyan korlátozásokat tartalmaz a mûszaki tartalomra vonatkozóan, amelyek miatt az ajánlat nem felel meg a dokumentáció szerinti mûszaki tartalomnak. Ezt követõen a javaslattevõ bizottság is a fentiek szerint hozott döntést, amelyet 2001. augusztus 29-én a polgármester helybenhagyott.<br>
Ajánlatkérõ kérelmezõt 2001. augusztus 29-én írásban tájékoztatta ajánlata érvénytelenné nyilvánításáról. Az ajánlatkérõ az érvényes ajánlatot tevõknek kérdést tett fel, amelyre írásos nyilatkozat formájában kellett válaszolniuk. Ajánlatkérõ lényegében az ajánlati ár módosítására biztosított lehetõséget. Az ajánlattevõk a nyilatkozataikat írásban, zárt borítékban megtették, melyeket ajánlatkérõ 2001. szeptember 3-án bontott fel és azok tartalmát jegyzõkönyvben rögzítette.<br>
A közbeszerzési eljárást lezáró döntés 2001. szeptember 5-én történt meg. A legalacsonyabb árat ajánló Globál Kft. alapajánlata lett a nyertes, ezt követõ legkedvezõbb a Mitring Kft. ajánlata volt.<br>
Ajánlatkérõ a közbeszerzési eljárást lezáró döntését 2001. szeptember 6-án a nyilvános eredményhirdetésen kihirdette.<br>
Kérelmezõ 2001. szeptember 16-án nyújtott be jogorvoslati kérelmet, melyben kérte az ajánlatkérõ kérelmezõ ajánlatát érvénytelenné minõsítõ döntésének megsemmisítését, a jogsértés megállapítását, ideiglenes intézkedésként a szerzõdéskötés megtiltását, illetõleg ajánlatkérõ kötelezését a felmerült költségek viselésére. Indoklásként elõadta, hogy az ajánlatkérõ döntése jogsértõ, az érvénytelenné nyilvánítás indoka, nevezetesen az, hogy a "Mûszaki leírás az alapajánlathoz" címmel becsatolt irat a mûszaki tartalomra vonatkozóan korlátozásokat tartalmaz, nem jogszerû. Ezek közül ajánlatkérõ kifogásolta a meglévõ anyagok fedezetét, a kivitelezés közben adódó módosításokat, az alapozási módot és a csarnok burkolóanyagának költségét. Ezek a kifogások ajánlatkérõ részérõl nem elfogadhatóak, hiszen tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. Ajánlatkérõ által kifogásolt tételek a tárgyalásos eljárás során tisztázhatóak lettek volna, az ajánlat pedig a tárgyalásos eljárásban az ajánlatkérõ kívánalmának megfelelõen módosítható lett volna. Az eljárás során a kérelmezõvel tárgyalást nem is folytattak, csupán a nyertes ajánlattevõvel.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint döntése jogszerû volt. Álláspontja szerint kérelmezõajánlatához csatolt "Mûszaki leírás az alapajánlathoz" címû irat a 3., 4., és 6., 7. pontja az ajánlati felhívással ellentétes tartalmú feltételeket tartalmaz. Az ajánlatkérõ részérõl átadott anyagok vonatkozásában kérelmezõ ragaszkodik a költségek érvényesítéséhez, ami jogosulatlan árbevételhez juttatná, ezzel a beruházási forrást csökkenti. A megbízó igényeinek módosítása esetén kizárja a költségmegtakarítás terhére történõ esetleges többletköltség elszámolást, ami különbözeti árelszámolás igényével ellentétes, mûszaki tartalom korlátozását eredményezi. Az alapozási mód költségvonzata az ajánlati árban szerepel, ennek késõbbi megváltozása nem okozhat ármódosítást. Ugyancsak nem vezethet ármódosításhoz a szigetelési mód esetleges késõbbi változása sem, így a vaslemez szigetelés szükségességének esete sem. A küzdõtér padlóburkolataként a kérelmezõ olyan alternatívát is ajánlott, aminek a minõsége feltehetõen gyengébb a dokumentációban kérteknél, azonos áron pedig nem beszerezhetõ. A kifogásolt ajánlati nyilatkozatok nem tették egyértelmûvé az ajánlatot, konzultációs kérdések lehettek volna, azonban a kérelmezõ nem vett részt a konzultáción. Tárgyalást kérelmezõvel nem folytatott, mert csak érvényes ajánlattevõvel lehet álláspontja szerint tárgyalásokat folytatni.<br>
Integrál–H Rt. érdemi észrevételében elõadta, hogy kérelmezõ ajánlatán kívül álláspontja szerint más ajánlatok is érvénytelenek voltak, illetve a nyertes ajánlati ára aránytalanul alacsony.<br>
A Döntõbizottság eljárása során a D.561/3/2001. számú határozatában az eljárást lezáró szerzõdéskötést megtiltotta.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Ajánlatkérõ jelen eljárása a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapított tárgyalásos eljárás volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése kiemeli, hogy a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint pedig a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait megfelelõen alkalmazni kell.<br>
A tárgyalásos eljárásban is így értelemszerûen alkalmazandók a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ában foglaltak, azaz ajánlatkérõ ez esetben is jogosult, sõt köteles meggyõzõdni arról, hogy a beérkezett ajánlatok érvényesek-e. Érvénytelen ajánlat esetén természetszerûleg alkalmazni kell a kizárás jogkövetkezményét. Nyilvánvaló tehát, ha pld. egy ajánlat az ajánlatkérõ által megjelölt ajánlattételi határidõn túl érkezik, az érvénytelen és azt az eljárás további szakaszából ki kell zári.<br>
Ajánlatkérõ a kérelmezõ ajánlatának érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapította, azaz, hogy az ajánlat nem felelt meg az ajánlati felhívás, illetve dokumentáció elõírásainak. Figyelemmel arra, hogy a tárgyalásos eljárásban a nyílt eljárás szabályait megfelelõen kell alkalmazni, illetve arra a tényre, hogy a tárgyalásos eljárásban az ajánlati kötöttség elve nem érvényesül, és a szerzõdéses feltételekrõl ajánlatkérõ szabadon tárgyalhat a Döntõbizottság vizsgálta, hogy kérelmezõ ajánlata a Kbt. 52. § (2) bekezdés d) pontja alapján érvénytelen-e.<br>
Kérelmezõ elkészítette az alap és alternatív ajánlatát. Ajánlatkérõ az alap és alternatív ajánlatot elfogadta, az ajánlat érvénytelenségét kizárólag arra a tényre alapította, hogy kérelmezõ egy kiegészítést tett "Mûszaki leírás az alapajánlathoz" címmel, melyben 1–8. pontban fogalmazta meg észrevételeit a dokumentáció számára nem egyértelmû mûszaki elõírásaira, melyet az alternatív ajánlatára vonatkozóan is irányadónak tekintett.<br>
Ajánlatkérõ kérelmezõnek a 3., 4., 6., 7. pontokban megfogalmazottakra tekintettel minõsítette az ajánlatot érvénytelennek.<br>
<br>
3. "Az ajánlati feltételekben rögzítettek elfogadása mellett, a feltételek pontosítása végett az alábbiakat rögzítjük:<br>
ad. 1.7. Az átadásra kerülõ anyag költségének visszavonását elfogadjuk, azonban ennek beépítéséhez szükséges segédanyagok, rezsianyagok, raktározás, anyagmozgatás költségének és a vállalkozói fedezetmegtérítésére igényt tartunk.<br>
ad. 2.2.4. A Megbízó módosítási igényeinek teljesítését a megadott egyösszegû ajánlati áron belül vállaljuk, ha az többletköltségeket nem eredményez."<br>
Ajánlatkérõ e körben a vállalkozói fedezet megtérítésére történõ igénytartást sérelmezte, azonban e megfogalmazás ajánlatkérõ számára sem volt egyértelmû, csupán a mondatszerkezet alapján következtetett arra, hogy kérelmezõ a rendelkezésre bocsátott anyagokra is vállalkozói fedezetet kíván felszámítani, amit ajánlatkérõnek nem állt szándékában felajánlani. Ajánlatkérõ kérelmezõ további nyilatkozatát úgy értelmezte, hogy tételes elszámolásra kíván áttérni, holott egyösszegû átalányáron kellett az ajánlatot megtenni.<br>
A fentiekben megfogalmazottak lényegében az ajánlati árat érintõ kérdések, a szerzõdési feltételek körébe tartozóak, így tárgyalásokon szükség szerint tisztázhatók.<br>
<br>
4. "Az ajánlati árunkat a tervezett alapozási sík ismeretében adtuk meg. A végleges alapozási sík függvényében az ajánlati árat kölcsönös megegyezéssel korrigáljuk."<br>
A 4. pontot illetõen megállapítható, hogy az ajánlati felhívási dokumentáció tartószerkezeti mûszaki leírása az alapozási síkra vonatkozóan nem volt egyértelmû. Általában – 4,5 m-ben jelölte meg az alapozási mélységet annak lehetõségét is megemlítve, hogy esetleg ettõl eltérõ mélységig kell alapozni. A talajmechanikai szakvélemény is hasonló megállapításokat tett. Így valóban csak becslésnek tekinthetõek a költségvetési kiírás mennyiségei. A kivitelezés során lesznek ismertek a végleges adatok.<br>
Kérelmezõ e körben is az ajánlati ár esetleges módosítását veti fel, de kölcsönös megegyezés esetén helyezi ezt kilátásba.<br>
A kölcsönös megegyezés magában foglalja azt is, hogy ajánlatkérõ nem fogadja el kérelmezõ ármódosítási javaslatát, és így kérelmezõ a megajánlott áron köteles a munkát elvégezni.<br>
<br>
6. "A statikus terv megjegyzése szerint a merevítõ falak alatt vaslemez szigetelés készítendõ az építésztervnek megfelelõen, de az építészdokumentáció nem tartalmazza. Szükségessége eldöntendõ, jelenleg az árunk nem tartalmazza. A kútalapoknál szulfátálló betonnal kalkuláltunk."<br>
Az ajánlatkérõ által kiadott dokumentáció e vonatkozásban ellentmondásos.<br>
Az építész mûleírás "bitumenes lemezszigetelést" említ, a statikus terv leírásában utalás van az esetleg szükséges acéllemezzel való helyettesítésre is. Konkrétan ennek mennyisége viszont nem jelenik meg a dokumentációban és mennyiségi kiírásban.<br>
A Döntõbizottság megállapította, hogy valamennyi ajánlattevõ a kiírásnak megfelelõen készítette el az ajánlatát, így egyetlen ajánlattevõ sem tett ajánlatot a vaslemez szigetelésre.<br>
Kérelmezõ ezzel a megjegyzésével csupán pontosította az ajánlatát figyelemmel a dokumentációban fellelhetõ ellentmondásokra.<br>
<br>
7. "A jelenlegi ajánlatunk a küzdõtéren Megasport Superlast 501 típusú parkettaburkolatot tartalmaz. Készek vagyunk a helyben gyártott GRABO-Superlast 501 termék beépítésére, amennyiben ezt a másik termékkel azonos áron beszerezhetõ, illetve kivitelezhetõ vagy a felmerülõ többletköltségek Megrendelõ részérõl megtéríthetõk."<br>
A dokumentációban az elõírás "TARKETT Sportpadló" volt. A kérelmezõ által megajánlott termék csak gyártmányban különbözik, amely az ajánlatadásnál megengedett volt.<br>
Kérelmezõ ezen kiegészítésében csupán egy alternatív javaslatot tett ajánlatkérõ felé, amit ajánlatkérõ minden további nélkül elutasíthatott volna.<br>
Az ajánlatkérõ nyilatkozatában a Megasport Superplast 501 típusú parkettára tett ajánlatot elfogadta.<br>
A Döntõbizottság részére a Megasport Superplast parkettával kapcsolatos 2001. október 8-i tervezõi nyilatkozat becsatolása jelen eljárásban figyelembe nem vehetõ, egyrészt mert ajánlatkérõ a döntését nem erre alapította, másrészt pedig figyelemmel a <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdésére, mely szerint a tárgyalás befejezéséig lehet bizonyítékokat elõterjeszteni.<br>
A Döntõbizottság megállapította, hogy kérelmezõ által megfogalmazott valamennyi kiegészítés szerzõdési feltétel körébe tartozó olyan észrevételek, amelyek lényegében az ajánlati árat érintik, amelyek a tárgyalásos eljárásban pontosíthatók, tisztázhatók, így az ajánlat érvénytelensége e körben fel sem merülhet. Ennek alapján a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja nem alkalmazható. A Döntõbizottság nem fogadta el azt az ajánlatkérõi észrevételt, hogy ezen kérdéseket a Kbt. 38. § (1) bekezdése alapján kérelmezõnek az ajánlat benyújtása elõtt kellett volna tisztázni. Az eljárás tárgyalásos eljárás volt, így kérelmezõ joggal feltételezte, hogy az ajánlathoz csatolt észrevételeit tárgyalások keretében tisztázzák és egyértelmûsítik.<br>
A mûszaki észrevételben közöltek egyebekben arra is utalnak, hogy a dokumentációban bizonytalanul (pontos mennyiség nélkül) meghatározott igények az ajánlati ár meghatározására is kihatással vannak. A tárgyalások ez esetben az ajánlati ár módosításához éppen ezen okból vezethettek volna. A tárgyaláson egyébként a szintén szerzõdési feltételnek minõsülõ anyag- (termék-) fajtákat illetõen is törvényes lehetõsége van bármelyik ajánlattevõnek ajánlata módosítására, azaz kérelmezõ e tekintetben is kedvezõbbé tehette volna ajánlatát.<br>
A tárgyalásos eljárás lefolytatásának menetére vonatkozóan a Kbt. kógensen alkalmazandó szabályokat nem állapít meg, így ennek alapján a tárgyalásos eljárás menetét ajánlatkérõ saját maga határozhatja meg, pl. az ajánlat beadását követõen kíván-e ténylegesen tárgyalásokat folytatni, ad-e lehetõséget az ajánlat módosítására, külön-külön vagy együttesen tárgyal-e az ajánlattevõkkel. Ha viszont tárgyalásra sor kerül, akkor azt a Kbt. 26. § (5) bekezdés szerint a szerzõdési feltételek körében kell biztosítania az ajánlattevõ által véglegesnek tekintett ajánlat kialakulásáig.<br>
Ajánlatkérõ a tárgyalásos eljárás során a Kbt. alapelvi rendelkezéseinek érvényesülését is biztosítani köteles. A Döntõbizottság nem fogadta el ajánlatkérõ azon álláspontját, hogy a tárgyalásos eljárásban a nyílt eljárás szabályát alkalmazta, ugyanis jelen eljárásban tárgyalásra lehetõséget biztosított, hiszen az ajánlattevõk ármódosítást tehettek, amely szintén csak az alkalmazott eljárásfajtában megengedett.<br>
Ajánlatkérõ tehát jelen eljárásában a tárgyalásokra ténylegesen lehetõséget biztosított a szerzõdési feltételek körében, így az esélyegyenlõség alapelvi rendelkezésének érvényesülése érdekében ezt a kérelmezõ számára is biztosítani kell.<br>
A Döntõbizottság a fenti indokok alapján megállapította, hogy ajánlatkérõ jogsértõ módon nyilvánította kérelmezõ ajánlatát érvénytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján döntött az eljárást lezáró döntés megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 12.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>