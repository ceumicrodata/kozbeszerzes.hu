<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8955)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.363/11/2001.<br>
<br>
Tárgy: a Hunép Rt. jogorvoslati kérelme a Hajdú-Bihar Megyei Földhivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HUNÉP Rt. (4025 Debrecen, Simonffy utca 34–36., képviseli dr. Varga Péter ügyvéd, 4026 Debrecen, Darabos u. 63., a továbbiakban: kérelmezõ) kérelmét, melyet a Hajdú-Bihar Megyei Földhivatal (4024 Debrecen, Kossuth u. 12–14., képviseli: dr. Uzonyi Yvette ügyvéd, 4024 Debrecen, Péterfia u. 4., a továbbiakban: ajánlatkérõ) "Debrecen, Kossuth u. 12–14. szám alatt lévõ székházának rekonstrukciós munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. január 31-én a Közbeszerzési Értesítõ 5. számában ajánlati felhívást (0326/2001) tett közzé nyílt elõminõsítéses eljárás megindítására a rendelkezõ részben meghatározott tárgyban.<br>
A részvételi felhívásban ajánlatkérõ meghatározta a résztvevõk pénzügyi gazdasági és mûszaki alkalmasságának igazolására szolgáló iratok és adatok körét. Ennek keretében a 12.6 pontban elõírja, hogy a: "részvételi jelentkezéseket gépelve, nyomtatott formában, vagy eltávolíthatatlan tintával kell elkészíteni, és valamennyi oldalt olyan személyek aláírásával (kézjegyével) kell ellátni, akik a szerzõdés aláírására jogosultak."<br>
Ajánlatkérõ részvételi dokumentációt is készített a jelentkezõk számára, melyben meghatározta a jelentkezés formai és tartalmi követelményeit, és kötelezõen kitöltendõ mintalapokat adott ki.<br>
A részvételi jelentkezési határidõig – 2001. február 26-ig – 8 db jelentkezés érkezett, jelentkezést nyújtott be: a kérelmezõ, a MASZER Rt., a CONTUR-BAU Rt., a Baucont Rt., a Nád-Dész Konzorcium (tagjai: Nádég Rt. és DESZ-KER Rt.), a Strabag Kft., a Kész Kft. és Épszer Generál Rt.<br>
Ajánlatkérõ hiánypótlást követõen 2001. március 8-án tartott eredményhirdetésen az Épszer Generál Rt. és a Nád-Dész Konzorcium jelentkezését alkalmatlannak minõsítette, a többi hat jelentkezõt pedig alkalmasnak nyilvánította, és még azon a napon felhívta õket ajánlattételre.<br>
Az ajánlati felhívásban ajánlatkérõ az Egyéb információk címszó alatt 12. f) pontban az alábbiakat írta elõ, melyet a kiadott ajánlati dokumentációban is megismételt:<br>
"12. f) Ajánlatokat roncsolásmentes bekötéssel 3 példányban kell benyújtani, kettõs borítékban. A külsõ borítékon a címét a ajánlattevõ nevét, címét, az ajánlat megnevezését. "Földügyi Székház rekonstrukciós munkáinak ajánlata" fel kell tüntetni.<br>
A belsõ borítékon a részvételre jelentkezõ nevét, címét, valamint hogy "eredeti" vagy "másolat"-e az adott példány, kell feltüntetni. Esetleges tartalmi eltérés esetén az eredeti az érvényes. A részvételi jelentkezéseket gépelve, nyomtatott formában, vagy eltávolíthatatlan tintával kell elkészíteni és valamennyi oldalt olyan személyek kézjegyével (aláírásával) kell ellátni, akik a szerzõdés aláírására jogosultak, vagy felhatalmazottak. A részvételi jelentkezésben nem lehetnek átírások vagy törlése, kivéve a hibaigazításokat, melyeket külön kézjeggyel kell ellátni."<br>
Ajánlatkérõ pontosította a szerzõdéskötés idõpontját – eredményhirdetést követõ 5. napról, 8 napra, az útmutatót kiegészítette, és további kötelezõen benyújtandó nyilatkozati lapot adott ki az ajánlati dokumentációhoz.<br>
Ajánlatkérõ 2001. március 23-án helyszíni bejárást tartott, és a felvetõdött – zömében mûszaki – kérdésekre a választ megadta.<br>
Az ajánlatok beadásának határideje és az ajánlatok bontásának idõpontja 2001. április 18. volt. Eddig az idõpontig 5 ajánlat érkezett. Ajánlatot tett: a kérelmezõ, a Contur-Bau Rt., a Strabag Kft., Kész Kft. és a Baucont Rt. A bontási eljáráson észlelt formai hiányosság miatt ajánlatkérõ 2001. április 18-én azonnali hiánypótlási lehetõséget biztosított a pályázat roncsolás mentes összetûzésére a Contur-Bau Rt. és a Strabag Kft. részére.<br>
Az ajánlatok értékelését az ajánlatkérõ által felkért bizottság végezte, mely ajánlatkérõ dolgozóiból és a Földmûvelésügyi és Vidékfejlesztési Minisztérium, mint felügyeleti szerv (továbbiakban: felügyeleti szerv) 1 egy dolgozójából állt.<br>
Ajánlatkérõ 2001. április 23-án kiegészítõ információkat kért a Contur-Bau Rt.-tõl és Strabag Kft.-tõl az ajánlat tartalmával kapcsolatban, majd másnap újabb információt kért a Baucont Rt.-tõl és a Contur-Bau Rt.-tõl.<br>
Ajánlatkérõ bizottsága 2001. április 26-án az értékelést és pontozást elvégezte és az alábbi eredményre tett javaslatot:<br>
Hunép Rt.	99,0 pont	bruttó 389 184 308<br>
Kész Kft.	76,2 pont	512 500 000<br>
Baucont Rt.	72,9 pont	496 205 343<br>
Contur Bau Rt.	54,6 pont	588 617 880<br>
A Strabag Kft. ajánlata annak mûszaki hiányossága miatt (bruttó: 351 346 078 Ft) az ajánlatkérõ bíráló bizottságának álláspontja szerint érvénytelen volt.<br>
2001. április 26-án a bizottság javaslatát a felügyeleti szerv újabb bizottsága áttekintette, és tájékoztatta a Földmûvelésügyi és Vidékfejlesztési Minisztérium közigazgatási államtitkárának azon intézkedésérõl ajánlatkérõt, hogy figyelemmel arra, hogy a legalacsonyabb árat adó ajánlatot érvénytelennek nyilvánították az értékelési javaslatban, ezért az értékelés felülvizsgálatát rendelte el. Emiatt a 2001. május 3-ra tervezett eredményhirdetés idõpontját el kellett halasztani 2001. június 1-jére. Ajánlatkérõ az eredményhirdetés elhalasztásáról az ajánlattevõket értesítette.<br>
Ajánlatkérõ az eredményhirdetés elhalasztására tekintettel kérte a Strabag Kft.-t és a Kész Kft.-t, hogy ajánlati biztosítékuk érvényességi idejét 30 nappal hosszabbítsák meg. Ennek a kérésnek mindkét cég határidõben eleget tett.<br>
A Földmûvelésügyi és Vidékfejlesztési Minisztérium 2001. május 31-én faxon értesítette ajánlatkérõt, hogy szakértõi vizsgálat befejezõdött és ennek eredménye alapján az eljárást a benyújtott ajánlatok érvénytelensége miatt eredménytelennek kell nyilvánítani.<br>
Ajánlatkérõ az eredményhirdetést 2001. június 1-jén megtartotta. Ezen bejelentette, hogy az eljárás eredménytelen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, mert kizárólag érvénytelen ajánlatok érkeztek. Ajánlatkérõ az érvénytelenséget indokolta, és bejelentette, hogy a Kbt. 70. § (1) bekezdés a) pontja alapján tárgyalásos eljárást fog lefolytatni jelen eljárás jogorvoslati határidejének lejártát követõen.<br>
Kérelmezõ ajánlatával kapcsolatban az érvénytelenséget az alábbiakkal indokolta:<br>
"Az ajánlatot az ajánlattevõ nem a cégkivonat 13/001 rovatának megfelelõen írta alá, azaz az ajánlattevõ részérõl aláíró személy beosztása nem lett feltüntetve, noha a cégkivonat 12. pontja szerint vagy ketten írnak alá, vagy a vezérigazgató egyedül ír alá, de amennyiben az elnöki és a vezérigazgatói tisztséget azonos személy tölti be, akkor a cég jegyzése elnök-vezérigazgató megjelöléssel történik.<br>
Az ajánlattevõ részérõl aláíró személy neve alatt nem került feltüntetésre, hogy milyen minõségben jegyzi az ajánlatot. Az ajánlattevõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen."<br>
Kérelmezõ ezt követõen 2001. június 7-én jogorvoslati kérelmet nyújtott be a Döntõbizottsághoz. Kérelmezõ írásban benyújtott jogorvoslati kérelmében és a tárgyaláson tett nyilatkozatában az eljárást lezáró döntés megsemmisítését, a jogsértés megállapítását és ajánlatkérõnek az eljárási díj megfizetésére, valamint a törvény szabályainak megfelelõ eljárás lefolytatására kötelezését kérte.<br>
Kérelmének indokolására elõadta, hogy a Kbt. rendelkezéseibe ütközik az, hogy ajánlatát az ajánlatkérõ amiatt nyilvánította érvénytelennek, mert azt olyan ajánlattevõ nyújtotta be, aki nem jogosult az eljárásban részt venni, tekintettel arra, hogy az ajánlatát az elnök-igazgató írta alá, aki a kérelmezõ nevében aláírásra jogosult. Már az elõminõsítésnél beadták az elnök-igazgató aláírási címpéldányát, így az õ aláírási jogosultsága nem vonható kétségbe, ezt igazolja a részvételi jelentkezéshez beadott "A" típus oldal is. Ennek megfelelõen az elnök-vezérigazgató írta alá a kérelmezõ ajánlatának oldalait és az ajánlathoz csatolt mintalapokat is.<br>
Ahol ajánlatkérõ cégszerû aláírást követelt meg, ott annak megfelelõen írta alá az ajánlatot a kérelmezõ képviselõje.<br>
Ajánlatkérõ írásban benyújtott és a tárgyaláson tett nyilatkozatában elõadta, hogy a kérelmezõ ajánlatának oldalait és az ajánlati dokumentáció szerint cégszerû aláírással ellátandó helyeken nem az aláírási címpéldánynak és a kérelmezõ cégkivonatának megfelelõen jegyezte a kérelmezõ képviselõje a céget. Ennek alapján kérte a jogorvoslati kérelem elutasítását.<br>
Egyéb érdekeltek részérõl a Strabag Kft. tett a jelen eljárás szempontjából nem releváns észrevételt.<br>
A Döntõbizottság ideiglenes intézkedést nem alkalmazott.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés rendelkezése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy ajánlatkérõ a kérelmezõ jelentkezését elfogadta, az elõminõsítési szakaszban ajánlattételre alkalmasnak minõsítette, és ajánlattételre felhívta. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) és a Kbt. 46. § részletezi, hogy ki nem lehet ajánlattevõ, tehát nem jogosult az eljárásban részt venni. A Döntõbizottság álláspontja szerint csak ilyen körülmény (pl. köztartozás, csõdeljárás, hamis adatszolgáltatás miatti kizárás, összeférhetetlenség stb.) fennállása esetén lehet az ajánlattevõ ajánlatát a Kbt. 52. § (2) bekezdés b) pontja alapján érvénytelennek minõsíteni.<br>
A Döntõbizottság álláspontja szerint jelen esetben kérelmezõvel kapcsolatban ezen közbeszerzési eljárásban semmi olyan körülmény – pl. összeférhetetlenség – nem vetõdött fel, amely õt az ajánlattétel lehetõségétõl elzárná. Tehát kérelmezõ ajánlatának érvénytelenné nyilvánítása az ajánlatkérõ által megjelölt jogszabályhely – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja – alapján nem helytálló.<br>
A Döntõbizottság rámutat arra, hogy az ajánlatkérõ az ajánlati felhívás 12. f) pontjában végig részvételi jelentkezésrõl rendelkezik és az ajánlattal kapcsolatban nem történik említés az aláírást, a kézjegyet illetõen a cégszerû aláírás megkövetelésérõl. Ennek megfelelõen az ajánlat oldalainak nem cégszerûen aláírása a felhívás követelményeinek megfelel, mert ajánlatkérõ nem is írta elõ azt és kérelmezõ képviselõje jogosult szerzõdést aláírni.<br>
Az ajánlati dokumentáció azonban kötelezõ mintákat is tartalmazott: <br>
– ajánlati nyilatkozat – cégszerû aláírással<br>
– vállalkozói ajánlat – cégszerû aláírással<br>
– szerzõdéstervezet – itt nem írta elõ a cégszerû aláírást (csak vállalkozó megjelölés szerepel)<br>
– kiegészítõ ajánlati nyilatkozat – itt nem írta elõ a cégszerû aláírást (csak kipontozva maradt az aláírás helye)<br>
Ezekben a kötelezõen az ajánlatok részét képezõ iratokban ajánlatkérõ 2 helyen (az ajánlati nyilatkozatban és a vállalkozói ajánlatban) megkövetelte az ajánlatokban szereplõ iratok cégszerû aláírását.<br>
A Döntõbizottság megállapította, hogy a kérelmezõ ajánlatában az ajánlati nyilatkozat és a vállalkozói ajánlat cégszerû aláírása nem felel meg a kérelmezõ cégkivonata 12. és 13/001 pontjának, mert a kérelmezõ írásbeli képviseletére önállóan jogosult személynek a cégkivonat 12. pontja szerinti tisztségét nem tüntették fel. Kérelmezõ cégszerû aláírásként csak a cégbélyegzõ lenyomatát és az elnök-vezérigazgató aláírását alkalmazta. A Döntõbizottság álláspontja szerint, mivel a kérelmezõ ajánlata nem felelt meg az ajánlati felhívásban és a dokumentációban meghatározott feltételeknek a cégszerû aláírás hiánya miatt, így ajánlatkérõnek az ajánlatot érvénytelenné minõsítõ döntése összhangban van a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja rendelkezéseivel.<br>
A Döntõbizottság rámutat arra, hogy a cégszerû aláírás hiánya, melyet az ajánlatkérõ az érvénytelenség okaként megjelölt az a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdését sérti meg és ez a Kbt. 52. § (2) bekezdés d) pontja alapján okoz érvénytelenséget. Az érvénytelenség oka, melyet az összegzés szöveges részében ajánlatkérõ meghatározott (cégszerû aláírás hiánya az ajánlatban) a Döntõbizottság megállapítása szerint jogszerû és csak az ajánlatkérõ általi jogszabályhelyre való hivatkozás a pontatlan. A Döntõbizottság álláspontja szerint az érvénytelenséget megállapító döntés, mely egy ténylegesen fennálló és helyes okon alapul akkor sem minõsül jogsértõnek, ha annak indokolásában a jogszabályi hivatkozás pontatlan.<br>
A fenti indokok alapján Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította és ennek megfelelõen rendelkezett a költségek viselésérõl<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 17.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>