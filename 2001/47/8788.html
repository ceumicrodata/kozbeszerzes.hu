<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8788)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.391/13/2001.<br>
<br>
Tárgy: az OMKER Rt. jogorvoslati kérelme a Gottsegen György Országos Kardiológiai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMKER Orvosi Mûszerkereskedelmi Rt. (1089 Budapest, Rezsõ u. 5–7. továbbiakban: kérelmezõ) Gottsegen György Országos Kardiológiai Intézet (1096 Budapest, Haller u. 29., képviseli: dr. Hargitai László ügyvéd, 1114 Budapest, Bartók Béla út 15/B, I/5., továbbiakban: ajánlatkérõ) "Labordiagnosztikai vegyszerek és berendezések beszerzése" tárgyú közbeszerzési eljárása ellen elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. február 21-i 8. számában (1104) tette közzé ajánlati felhívását nyílt eljárás megindítására a rendelkezõ részben írt tárgyban, amelyet részben módosított a Közbeszerzési Értesítõ 2001. március 14-i számában megjelentetett hirdetménnyel.<br>
Ajánlatkérõ ajánlati dokumentációt is készített, amelyben egyrészt az ajánlatok elkészítésével, benyújtásával, értékelésével kapcsolatos tájékoztatást adott, másrészt az ajánlati felhívásának megfelelõen ebben határozta meg a beszerzés tárgyával, mennyiségével kapcsolatos részletes szabályokat.<br>
Ajánlatkérõ ajánlati felhívása 3. a) pontjában a reagensek, oldatok, tesztek, vegyszerek, kalibrátorok, kontrollok és egyéb fogyóanyagok vizsgálatonkénti mennyiségét határozta meg azzal, hogy a dokumentációban részletezettek alapján kell az ajánlatot megtenni. Ajánlati dokumentációjában tételesen meghatározta a szakmai, tartalmi követelményeket. Ebben 5. szám alatt tüntette fel a véralvadás-vizsgálatot.<br>
Az ajánlati felhívás 3. a) pontjának második francia bekezdése szerint:<br>
"Az ajánlatkérõ ajánlatot kér továbbá az intézet egyes fenti vizsgálataihoz szükséges alábbi laboratóriumi berendezések bérleti konstrukcióban történõ leszállítására: 1 db közepes teljesítményû (minimum 360 vizsg./óra) kémiai automata, a meglévõ sürgõsségi automata mellé, 1 db nagy teljesítményû automata coagulométer (min. 100 vizsg./óra), 1 db sürgõsségi és háttérmûszerként használt automata coagulométer (min. 70 vizsg./óra), 1 db vizeletvizsgáló automata, mely készüléket az intézetben üzemelõ számítógépes rendszerhez kell csatlakoztatni." Ajánlatkérõ az ajánlati dokumentációban tájékoztatta az ajánlattevõket, hogy jelenleg az intézetben milyen készülékeket használnak.<br>
Ajánlatkérõ lehetõvé tette részajánlat tételét. A felhívása 3. d) pontjában egyrészt megengedte, hogy vizsgálatféleségenként is tegyenek részajánlatot (magát a vizsgálatféleséget/geket azonban nem definiálta), másrészt elõírta, hogy készülékre vonatkozó ajánlatnál, csak azokat az ajánlatokat értékeli, amelyekben, mind a készüléket, mind a vizsgálatokhoz szükséges reagenst is megajánlják.<br>
Ajánlatkérõ az általa kért egyes készülékek vonatkozásában azt nem írta elõ, sem az ajánlati felhívásában, sem a dokumentációjában, hogy magukra a készülékekre (pl. a két különbözõ teljesítményû véralvadás-vizsgáló készülékre) csak együttes ajánlat tehetõ, illetve egyes készülékekre önállóan – természetesen a reagenssel együtt – nem tehetõ ajánlat.<br>
Ajánlatkérõ ajánlati felhívása 14. pontjában lehetõvé tette többváltozatú ajánlat tételét azzal, hogy az egyes változatoknak jól elkülöníthetõeknek kell lenniük egymástól és fenntartotta magának a változat kiválasztására vonatkozó jogot.<br>
Ajánlatkérõ felhívása 9. pontjában havi számlázást tett lehetõvé, 30 napos fizetési határidõvel. Kikötötte, hogy az ellenszolgáltatás nagysága 2001. december 31-ig nem változhat, utána viszont a Központi Statisztikai Hivatal által megállapított infláció mértékének 50%-ával lehet változtatni. Kinyilvánította, hogy ajánlatkérõ ennél kedvezõbb fizetési, illetve árváltoztatási feltételeket is elfogad.<br>
A felhívás 4. pontjában a teljesítés határidejét 2002. december 31-ig jelölte meg. Míg a 13. pontban az ajánlatok elbírálásának szempontjaként az összességében legelõnyösebb ajánlat szempontját jelölte meg és az alábbiak szerint határozta meg a részszempontokat és a súlyszámokat:<br>
részszempontok	súlyszámok<br>
– megajánlott készülék laborszakmai megfelelõsége	5<br>
– az ellenszolgáltatás nagysága (készülékajánlatnál beleértve a bérleti díjat is)	3<br>
– az ellenszolgáltatás fizetésének feltételei	3<br>
– a vizsgálati típuson belül a vizsgálati fajtákhoz szükséges reagensek minél szélesebb választéka	2<br>
– az árváltoztatás mechanizmusa	1<br>
Az értékelés során adható pontszámot 1–20-ig állapította meg.<br>
Az ajánlattételi határidõ leteltéig, 2001. április 24-ig az 5. számú véralvadás-vizsgálatra ajánlatot tett a kérelmezõ és a DIAGON Kft.<br>
A DIAGON Kft. 1 db nagy teljesítményû automata coagulométerre – STAGO Compact – tett ajánlatot a szükséges reagensekkel együtt. A reagensek áraként 7 774 222 Ft-ot, éves bérleti díjnak – fixen a szerzõdés idõtartama alatt – 6250 Ft-ot, míg a fogyóanyag-szükségletre 4 434 876 Ft-ot ajánlott.<br>
A kérelmezõ az ajánlatát "A" és "B" változatban tette meg. Mindkét változatban ajánlatot tett mind a nagy teljesítményû automata coagulométerre, mind a sürgõsségi, háttérmûszerként használt automata coagulométerre. Mindkét változatban ugyanazt a nagy teljesítményû automata coagulométer készüléket – a Behring BCT-t – ajánlotta meg sürgõsségi, háttérmûszer készüléknek is. Továbbá mindkét változatban 3 550 196 Ft-ban jelölte meg ajánlatkérõ által kért reagensek árát.<br>
A változatok között különbség az egyéb feltételek meghatározásában volt.<br>
Az "A" változatban mindkét készüléknél 195 090 Ft/hó havi bérleti díjra tett ajánlatot – azzal, hogy a díj 2001. december 31-ig változatlan, utána a Központi Statisztikai Hivatal szerinti infláció max. 50%-ával változik. A kiegészítõ reagensek összáraként 340 844 Ft-ot, míg a fogyóanyagok összáraként 3 230 821 Ft-ot jelölt meg.<br>
A "B" változatban kérelmezõ egyik készüléknél sem jelölt meg bérleti díjat, a kiegészítõ reagensek összárára 340 844 Ft-os, míg a fogyóanyagok összárára 7 570 016 Ft-os ajánlatot tett.<br>
Ajánlatkérõ 2001. június 6-án hirdette ki az eljárást lezáró döntését. Ebben megállapította, hogy az 1 db sürgõsségi, háttérmûszerként használt automata coagulométerre nem érkezett megfelelõ ajánlat, ezért e részben az eljárás eredménytelenségét állapította meg.<br>
A kérelmezõ által tett ajánlatokat pedig szétbontotta készülékekre, a szétbontás során a fogyóanyag-szükségletet (mivel a kérelmezõ a két készülékre együttesen határozta meg a fogyóanyag-szükségletet) teljes mennyiségben az eredménytelenséggel nem érintett készüléknél vette figyelembe, arra hivatkozással, hogy a másik készülék egyébként is csak sürgõsségi háttérmûszer lett volna, így ez a számítás esik közelebb a valósághoz.<br>
A kérelmezõ ekként szétbontott ajánlatát, mint nagy teljesítményû automata coagulométerre két változatban tett ajánlatokat értékelte, az alábbi táblázat szerint:<br>
<br>
OMKER "A"<br>
<br>
			Súlyszám<br>
Részszempont	Súlyszám	Pontszám	és pontszám szorzata<br>
A megajánlott termék laborszakmai megfelelõsége	5	18	90<br>
Az ellenszolgáltatás nagysága készülékajánlatnál, beleértve a bérleti díjat is	3	20	60<br>
Az ellenszolgáltatás fizetésének feltételei	3	15	45<br>
A vizsgálati típusokon belül a vizsgálati fajtákhoz szükséges reagensek minél szélesebb választéka	2	20	40<br>
Az árváltoztatás mechanizmusa	1	10	10<br>
Összesen			245,00<br>
<br>
<br>
OMKER "B"<br>
<br>
			Súlyszám<br>
Részszempont	Súlyszám	Pontszám	és pontszám szorzata<br>
A megajánlott termék laborszakmai megfelelõsége	5	18	90<br>
Az ellenszolgáltatás nagysága készülékajánlatnál, beleértve a bérleti díjat is	3	16,51	49,53<br>
Az ellenszolgáltatás fizetésének feltételei	3	15	45<br>
A vizsgálati típusokon belül a vizsgálati fajtákhoz szükséges reagensek minél szélesebb választéka	2	20	40<br>
Az árváltoztatás mechanizmusa	1	10	10<br>
Összesen			234,53<br>
<br>
<br>
DIAGON Kft.<br>
<br>
			Súlyszám<br>
Részszempont	Súlyszám	Pontszám	és pontszám szorzata<br>
A megajánlott termék laborszakmai megfelelõsége	5	20	100<br>
Az ellenszolgáltatás nagysága készülékajánlatnál, beleértve a bérleti díjat is	3	15,49	46,47<br>
Az ellenszolgáltatás fizetésének feltételei	3	20	60<br>
A vizsgálati típusokon belül a vizsgálati fajtákhoz szükséges reagensek minél szélesebb választéka	2	20	40<br>
Az árváltoztatás mechanizmusa	1	20	20<br>
Összesen			266,47<br>
<br>
<br>
Nyertes ajánlattevõnek a nagy teljesítményû automata coagulométerre a DIAGON Kft.-t hirdették ki.<br>
Ajánlatkérõ az eljárást lezáró szerzõdést nem kötötte meg.<br>
A kérelmezõ jogorvoslati kérelme alapján – a hiánypótlást követõen – a jogorvoslati eljárás 2001. június 22-én indult meg.<br>
Kérte, hogy a Döntõbizottság a jogsértés megállapítása mellett, semmisítse meg ajánlatkérõ eljárást lezáró döntését, szabjon ki vele szemben bírságot és kötelezze az eljárási költségek viselésére. Ideiglenes intézkedésként a szerzõdés megkötésének megtiltása iránt terjesztett elõ kérelmet.<br>
A tárgyaláson pontosított jogorvoslati kérelmében elsõdlegesen azt kifogásolta, hogy ajánlatkérõ önkényesen szétbontotta ajánlatát. Elõadta, hogy egységes egészként, két változatban tett ajánlatot és azt ekként is kellett volna elbírálni. A szétbontás épp emiatt nem volt és nem is lehetett helyes. Ezáltal az ajánlatok már nem is voltak összehasonlíthatók álláspontja szerint.<br>
Másodlagosan azt sérelmezte, hogy ajánlatkérõ nem vette figyelembe és nem értékelte, hogy ajánlatot tett a sürgõsségi, háttérmûszerként használandó automatára is. Igaz, hogy ugyanazt a nagy teljesítményû automata coagulométert ajánlotta meg sürgõsséginek is, de tett ajánlatot, méghozzá kedvezõbbre, többet tudó készülékre, mint amit ajánlatkérõ kért. Ajánlatkérõ igényét pedig ez a nagyobb készülék is kielégíti, méghozzá jobban, épp ezért e részben jogsértõ ajánlatának nem értékelése és az eljárás e részének eredménytelenné nyilvánítása.<br>
Harmadlagosan az ajánlatok értékelését is vitatta részszempontonként, illetve az értékelés eredményét.<br>
Az ellenszolgáltatás nagysága és a szükséges reagensek minél szélesebb választéka részszempont esetében elfogadta ajánlatkérõ értékelését, itt maximális pontszámot kapott. Álláspontja szerint az általa ajánlott készülék is megfelel a laborszakmai követelményeknek – a kódleolvasós rendszer pedig nem volt követelmény – így részére is 20 pont megadása lett volna helyes. A foto-optikai elven mûködõ készülék is megbízható eredményeket ad, mert szoftvere specifikus tesztmódszereket alkalmaz (eltérõ hullámhossz, mérési idõ) és a felhasználó a saját igényeinek megfelelõ algoritmus szerint állíthatja be az általa problémásnak jelzett (hemolízis, lipémia) esetekben a minták mérését. Elõadta, hogy valóban a Clauss Fibrinogen méréséhez szükség van egy hatpontos gyári kalibrátor szettre, ez azonban egy rendkívül pontos mérést tesz lehetõvé igen széles tartományban és a készülék az általuk megajánlott PT reagenssel alkalmas derivált Fibrinogen mérésére és ebben az esetben sem Fibrinogen kalibrátorra, de még külön reagensre sincs szükség.<br>
Vitatta az ellenszolgáltatás fizetésének feltételei részszempontnál – ahol a nyertes 30 napos fizetési határidejéhez képest 40 napot ajánlott – helyességét. Álláspontja szerint erre a 10 nap különbségre adott öt pontszám különbség nem arányos az ajánlati árakban meglevõ különbségekre adott pontszámokkal. Ugyanezen szempontból vitatta az árváltoztatás mechanizmusa részszempontra adott pontszámok tartalmi helyességét. Álláspontja szerint általa a második évben alkalmazott minimális pár százezer forintos emelés miatt 10 ponttal kevesebbet kapott, ugyanakkor a nyertes ajánlati ára sokkal magasabb az övénél. Az értékelés összességében sérti álláspontja szerint a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-ában meghatározott alapelveket, mert a részszempontokra adott pontszámok eredményeként a végsõ pontszámok nem tükrözik azt, hogy ajánlata mennyivel elõnyösebb.<br>
Ajánlatkérõ kérte a jogorvoslati kérelem elutasítását.<br>
Álláspontja szerint jogszerûen döntött, amikor az 1 db sürgõsségi és háttérmûszerként használt automata coagulométer vonatkozásában az eljárást eredménytelennek nyilvánította. Összegezésében az eredménytelenség indokát az alábbiak szerint jelölte meg: "5. laborvizsgálatra nem érkezett megfelelõ ajánlat az ajánlatkérõ számára". Észrevételében hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja értelmében akkor is eredménytelen az eljárás, ha az egyik ajánlattevõ sem tett az ajánlatkérõ részére megfelelõ ajánlatot. Ajánlatkérõ részére pedig sürgõsségi, kisebb teljesítményû háttérkészülék helyett nagy teljesítményû beszerzése kevésbé elõnyös, a teljesítmény kihasználatlan, a kapacitás felesleges, figyelemmel a már meglevõ nagy teljesítményû készülékeikre is.<br>
Ajánlatkérõ nyilatkozata szerint nem bontotta szét a kérelmezõ ajánlatát, hanem mivel a sürgõsségi automata vonatkozásában beállt a részleges eredménytelenség a megmaradt részt értékelte.<br>
Ajánlatkérõ a laborszakmai igényeknek megfelelõség részszempontnál arra hivatkozott, hogy a kérelmezõ készüléke foto-optikai elven mûködik, amely bizonyos problémás esetekben (hemolízis, lipémia) hátrányt jelent, míg a nyertes készüléke viszkozitásváltozás alapján mér, amely megbízhatóbb eredményt nyújt. Elõnyként értékelték továbbá a STAGO Compact vonalkódos reagens- és kalibrációs görbe beolvasási rendszerét, mert nemcsak idõ és reagenstakarékos, hanem a 75. és 78. sorszámú vizsgálataikhoz nem szükséges kalibráció, mert vonalkóddal van ellátva a reagens és a gép automatikusan rögzíti az adott gyártási szériához tartozó kalibrációs görbét. Míg kérelmezõ készülékét külön kell ezen esetekben kalibrálni.<br>
Ajánlatkérõ álláspontja szerint a többi részszempont esetében is helyesen értékelt. Az ellenszolgáltatás fizetési feltételei részszempont esetében a kérelmezõ 10 nappal rosszabb ajánlata arányosan 5 ponttal kapott kevesebbet. Az árváltoztatás mechanizmusa részszempont esetében pedig azért fele annyi pontszámot kapott a kérelmezõ, mert egyrészt a teljesítés nagyobbik része esik a 2002. évre, másrészt idõtartammal arányosították.<br>
Egyéb érdekeltként a DIAGON Kft. elõadta, hogy álláspontja szerint ajánlatkérõ eljárást lezáró döntése is helyes. Ajánlatkérõ jóindulatát mutatja, hogy a kérelmezõ ajánlatát szétbontotta és értékelte.<br>
A Döntõbizottság a kérelmezõ jogorvoslati kérelmét az alábbi indokok alapján nem találta alaposnak.<br>
A Döntõbizottság az ajánlati felhívás és az ajánlati dokumentáció összevetése alapján azt állapította meg, hogy ajánlatkérõ nem zárta ki sem azt, hogy egy készülékre (reagenssel együtt) tegyenek ajánlatot, sem azt, hogy két készülékre tegyenek külön-külön vagy együttesen ajánlatot (reagensekkel együtt) és lehetõséget adott többváltozatú ajánlat megtételére is.<br>
A Döntõbizottság azonban megállapította, hogy a kérelmezõ részérõl nem ilyen ajánlat került benyújtásra. A kérelmezõ ugyanis ajánlatában (mindkét változatban) a sürgõsségi automata coagulométerre nem az ajánlati felhívásban, dokumentációban meghatározott készüléket ajánlotta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát a 2. számú mellékletben meghatározott minta szerint kell meghatározni, így a 3. a) pontban a beszerzés tárgyát, mennyiségét. Ebben ajánlatkérõ kifejezetten és egyértelmûen azt határozta meg, hogy 1 db sürgõsségi és háttérmûszerként használt automata coagulométer (min. 70 vizsg./óra). Meghatározása elkülönült a nagy teljesítményû automata coagulométerétõl, a két készülék között különbséget tett.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság a Kbt. fenti rendelkezéseinek összevetése alapján arra a következtetésre jutott, hogy kérelmezõ nem kifogásolhatja alappal, hogy a sürgõsségi automatára tett ajánlatát – melyben nagy teljesítményû automatát ajánlott – kérelmezõ nem fogadta el. Egyértelmû az ajánlati felhívásból, hogy két különbözõ, eltérõ teljesítményû külön-külön meghatározott készülékre kért ajánlatot az ajánlatkérõ, nem pedig két nagyteljesítményûre.<br>
A Döntõbizottság álláspontja szerint ezen okból a kérelmezõnek a sürgõsségi automatára tett ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert nem felelt meg az ajánlati felhívásban, dokumentációban meghatározott feltételeknek.<br>
A Kbt. rendelkezései értelmében a közbeszerzési eljárás tárgya az ajánlattevõ által megtett ajánlat, ajánlatkérõ azt vizsgálja érvényességi szempontból, azt bírálja el az értékelés során. A Kbt. kifejezetten rendelkezik arról, a 49. § (2) bekezdésében, hogy a megtett ajánlatok – az ajánlattételi határidõ lejárta után – nem módosíthatók. A Döntõbizottság a kérelmezõ ajánlatának áttekintése alapján megállapította, hogy kérelmezõ ugyan két készülékre tett ajánlatot, azonban az ajánlatok benyújtása elõtt nem tett olyan tartalmú nyilatkozatot, amely miatt ne lehetne azt készülékenként elbírálni. Így a Döntõbizottság a kérelmezõ által a tárgyaláson megtett azon utólagos nyilatkozatát, hogy egységes egészként bírálható el a két készülékre vonatkozó ajánlata, nem vette figyelembe.<br>
A kérelmezõ "A" változatú ajánlatában egymást követõen, külön-külön adta meg a két készülék bérleti díját és semmilyen körülmény nem utal arra, hogy összekapcsolná a készülékeket. Ugyanakkor lehet összekapcsolás nélkül is mind a két készülékre ajánlatot tenni. Így a Döntõbizottság az "A" változatú ajánlat vonatkozásban megállapította, hogy két készülékre tett ajánlat, és a kérelmezõ természetesen megajánlotta az ajánlati felhívásban, dokumentációban egyébként kötelezõen elõírt reagens és fogyóanyag-mennyiséget.<br>
A Döntõbizottság e szempontból megvizsgálta a kérelmezõ "B" változatú ajánlatát is. Ebben az esetben azt állapította meg, hogy valóban nem szétválasztható az ajánlata. Ennek oka azonban nem a kérelmezõ utólagos nyilatkozata, hanem ezen változat speciális összeállítása. Ugyanis ebben az esetben kérelmezõ döntõen csak a fogyóanyagok árába építette be a két készülékért kért ellenszolgáltatást és ezt semmilyen formában nem bontotta szét. Emiatt állapította meg a Döntõbizottság, hogy a kérelmezõ "B" változatú ajánlata egységes egész, amely azonban a fenti háttérmûszerre vonatkozó érvénytelenség miatt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján valóban nem bírálható el.<br>
A Döntõbizottság álláspontja szerint a kérelmezõ "A" változatú ajánlatának a nagy teljesítményû coagulométerre vonatkozó része értékelésre, elbírálásra alkalmas.<br>
E vonatkozásban alappal nem kifogásolható, hogy a fogyóanyag-szükségletet teljes mértékben itt vette figyelembe ajánlatkérõ, mert a tényleges felhasználás során is csak a mûködõ készüléknél szükséges ez, és a másik készülék csak háttérkészülék lett volna. Az ajánlati felhívás szerint erre is kötelezõ volt ajánlatot tenni és ebben az "A" változatban elkülönítetten került megjelölésre a sürgõsségi automata bérleti díja is.<br>
A Döntõbizottság az alábbi indokok alapján összességében nem találta alaposnak a kérelmezõ jogorvoslati kérelmének az értékelést sérelmezõ részét sem.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési pontszámok alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott pontszámot megszorozza a súlyszámmal, a szorzatokat pedig ajánlatonként összeadja."<br>
A laborszakmai megfelelõség részszempont esetében két pont különbség van az ajánlatok között. Az ajánlati dokumentáció alapján egyértelmû, hogy a vonalkódos leolvasós rendszer nem volt követelmény. Az azonban elfogadható a Döntõbizottság álláspontja szerint, hogy az értékelés során elõnyösebb elbírálásban részesül az a készülék, amely ilyennel rendelkezik és a 75. és 78. számú vizsgálatoknál sem nem kell kalibrálni, sem újabb gyári szettre nincs szükség a megbízható eredmények eléréséhez. Úgyszintén elfogadható értékelés során figyelembe veendõ körülményként az, hogy elõnyösebb ajánlatkérõ számára a viszkozitás változás alapján mûködõ készülék, mert mint kérelmezõ jogorvoslati kérelmében nyilatkozza az õ készüléke is alkalmas az optikailag problémás minták megbízható kezelésére, ehhez azonban az szükséges, hogy a felhasználó a saját igényeinek megfelelõ algoritmus szerint beállítsa az ilyen minták mérését, de ez nem zárja ki, hogy esetenként meghosszabbodik a validálási idõ, ami nem elõnyös ajánlatkérõnek. A Döntõbizottság álláspontja szerint ezen értékelési momentumokkal összhangban áll az, hogy a kérelmezõ készüléke 2 ponttal kapott kevesebbet.<br>
Az ellenszolgáltatás fizetésének feltételei részszempont esetében a kérelmezõ 40 napos, míg a nyertes ajánlattevõ 30 napos fizetési határidõre tett ajánlatot. Ajánlatkérõ ezt akként értékelte, hogy a 30 napos fizetési határidõre adta a maximális 20 pontszámot, míg a kérelmezõére 15 pontot. A Döntõbizottság a 10 napos különbséggel, illetve a 30/40 nappal arányban állónak találta az öt pontszám különbséget.<br>
Az árváltoztatás mechanizmusa részszempont esetében a nyertes ajánlattevõ a teljesítés egész idõszakára fixen határozta meg az ellenszolgáltatás nagyságát, ezért a részére adott maximális pontszám ennél a részszempontnál nem kifogásolható. Ugyanakkor a kérelmezõ ehhez képest 2002. január l-jétõl emelte az árát. Az is egyértelmû, hogy legalább a fele teljesítés mindenképpen a teljes 2002. évre esik. Az árváltoztatás nagysága megegyezik az ajánlatkérõ által lehetõvé tett maximális mértékkel. Emiatt a Döntõbizottság álláspontja szerint ennél a részszempontnál a kérelmezõ részére a maximális 20 pontnál mindenképpen kevesebbet kellett adni. Ez ezen részszempont értékelése körében elfogadható. Kérelmezõ hivatkozása nem fogadható el, az ellenszolgáltatás nagyságára, mert ezt ajánlatkérõ külön részszempontban értékelte. Úgyszintén külön részszempontban értékelte a fizetési feltételeket. Ajánlatkérõ az általa elõzetesen, az ajánlati felhívásban meghatározott részszempontok szerint, eltérõ súlyszámokkal értékelt és már magának a részszempont-rendszerének a kialakításakor meghatározta, hogy szintén 1–20 pontszám között értékeli nemcsak az ellenszolgáltatás nagyságát, hanem további szempontokat, a fizetési feltételt, az árváltoztatási mechanizmust. Ezen további szempontok körében viszont nem értékelheti ismételten az ellenszolgáltatás nagyságát, hanem csak annak a részszempontnak az ajánlatokban meglevõ tartalmi elemeit. Ez az értékelés felel meg a Kbt. hivatkozott 55. § (6) bekezdésének és nem jelenti a Kbt. 24. §-ában meghatározott alapelvek sérelmét. Ajánlatkérõ által az ajánlati felhívásban meghatározott értékelési részszempont-rendszert pedig kérelmezõ korábban nem kifogásolta.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokok alapján megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. július 31.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>