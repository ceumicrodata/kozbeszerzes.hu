<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8784)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.537/6/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Országos Széchenyi Könyvtár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban Döntõbizottság elnöke) az Országos Széchenyi Könyvtár (1837 Budapest, Budavári Palota "F" épület, továbbiakban ajánlatkérõ) a "Könyvtár részére a Vár területén létesített földalatti raktár munkagödör körülhatárolása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2001. augusztus 14-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján. A megküldött tájékoztatójához csatolta az ajánlati felhívását, ajánlattételre hívta fel a Bohn Mélyépítõ Kft.-t, a HBM Hídépítõ-Soletanche Bachy Mélyalapozó Kft.-t és a BRK Speciális Mélyépítõ Kft.-t.<br>
Az eljárásfajta választását ajánlatkérõ azzal indokolta, hogy az Országos Mûemlékvédelmi Hivatal Mûemlékfelügyeleti Igazgatósága – 31263/6/2000. számú, továbbá az Országos Mûemlékvédelmi Hivatal elnöke 11354/200-I. számú határozatával – fellebbezés elutasítása mellett – a Budapesti Történeti Múzeumot kötelezte várfal alapozásának statikai biztosításának elvégzésére. Az érdekelt felek megállapodtak abban, hogy a határozatokban foglaltakat az Országos Széchenyi Könyvtár hajtja végre teljes egészében.<br>
A Döntõbizottság elnöke 2001. augusztus 29-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ észrevételében elõadta, hogy az Országos Mûemlékvédelmi Hivatal Mûemlékfelügyeleti Igazgatósága – 31263/6/2000. számú határozatában kötelezte veszélyelhárításra és helyreállításra. A megerõsítési munkák rendkívül speciálisak és egyedi mûszaki felszereltséget igényelnek, ugyanakkor lebonyolításuk igen sürgõs és iratokat csatolt.<br>
A Döntõbizottság D.537/4/2001. számú határozatában hivatalból ideiglenes intézkedésként a közbeszerzési eljárást felfüggesztette.<br>
Ajánlatkérõ kiegészítõ – 2001. szeptember 6-án kelt – észrevételében elõadta, hogy a mûemlékvédelmi hatóságok határozatai igazolják, hogy a várfal statikai megerõsítése az életveszély elhárítása érdekében rendkívül sürgõs. Ugyanakkor csak kiviteli tervek birtokában és pénzügyi keret biztosítása után volt lehetséges a kiviteli pályáztatás megkezdése. Elõadta, hogy pénzügyi keretrõl szóban 2001. augusztus l-jén kapott tájékoztatást, az írásbeli szerzõdés megkötésére pedig 2001. augusztus 16-án került sor. A kivitelezési munkák elvégzése becslésük szerint 2 hónapot igényel és elengedhetetlenül szükséges azoknak téli csapadékos idõ beállta elõtti elvégzése. Elõadása alátámasztására további iratokat – köztük a pénzügyi keret rendelkezésre bocsátását – csatolta.<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."<br>
A Döntõbizottság álláspontja szerint az Országos Mûemlékvédelmi Hivatal Mûemlékfelügyeleti Igazgatósága 31263/2000. számú, Országos Mûemlékvédelmi Hivatal 11354/2001-I. számú határozata, továbbá a geodéziamegfigyelések és statikai vizsgálatok során mért várfalelmozdulások a rendkívüli sürgõsséget megalapozzák. Ajánlatkérõ által pótlólagosan becsatolt iratok alapján az is megállapíthatóvá vált, hogy a rendkívüli sürgõsség nem ajánlatkérõ mulasztására vezethetõ vissza, mivel igazolhatóan csak augusztus hónapban biztosították számára a munkálatok elvégzéséhez szükséges pénzügyi fedezetet. A téli csapadékos és rossz. idõ beálltáig pedig nyílt közbeszerzési eljárás lefolytatása mellett a munkák elvégzésére nem lenne mód.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárásról szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. szeptember 10.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>