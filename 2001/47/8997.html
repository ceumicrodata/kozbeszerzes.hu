<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8997)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.551/12/2001.<br>
<br>
Tárgy: az Új ATI Autósiskola Bt. jogorvoslati kérelme a Budapest VII. ker. Erzsébetváros Önkorm. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Új ATI Autósiskola Bt. (1082 Budapest, Baross u. 92., továbbiakban: kérelmezõ) jogorvoslati kérelmének, melyet dr Nagyházi Zoltán ügyvéd (1065 Budapest Bajcsy-Zsilinszky út 29.) által képviselt Budapest VII. ker. Erzsébetváros Önkormányzata (1073 Budapest, Erzsébet krt. 6., továbbiakban: ajánlatkérõ) gépjármû-vezetõi engedélyhez szükséges elméleti és gyakorlati oktatás 95 fõ XI. és XII. évfolyamos tanuló részére tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 52. § (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõnek a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 11-én megjelent számában a rendelkezõ részben megjelölt beszerzés tárgyában. Az ajánlatkérõ a felhívás 16. pontjában elõírta:<br>
"– Az ajánlattevõnek csatolnia kell a jelenlegi állapota szerinti cégbejegyzési okmányok másolatát (alapító okirat, cégismertetõ, tevékenységi terület megjelölése, cégjegyzésre jogosultak).<br>
– Jelen közbeszerzési eljárásban hiánypótlásnak helye nincs."<br>
A felhívásra a kérelmezõ, az ATI Oktató Kft., az V. Sebesség Kft., a Magyar Autóklub és a Vektória Bt. nyújtott be ajánlatot.<br>
Az ajánlatok bontásáról készült jegyzõkönyvnek a kérelmezõ cégkivonatára és aláírási címpéldányára vonatkozó részére ajánlatkérõ rájegyzést eszközölt, miszerint "becsatolva de 3 hónapnál régebbi és nem hiteles."<br>
Ajánlatkérõ a szeptember 3-án tartott eredményhirdetésen az V. Sebesség Kft. ajánlatát hirdette ki nyertesnek. Közölte, hogy kérelmezõ ajánlatát érvénytelennek nyilvánította, mert a cég jelenlegi állapotát 1992. keltezésû okiratmásolatokkal igazolta.<br>
Kérelmezõ szeptember 17-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint neki nem kellett újabb keltezésû okiratot csatolni cége jelenlegi állapotának ismertetéséhez, mert a cég adataiban az 1991. évi alapítása óta nem történt változás. A jogorvoslati eljárásban tartott tárgyaláson elõadta, hogy augusztus 22-én, az ajánlatok bontásakor észlelte, hogy a bontási jegyzõkönyv rá vonatkozó részénél egy "becsatolva de 3 hónapnál régebbi nem hiteles" rájegyzés szerepel, ennél fogva tartott is ajánlata érvénytelenné nyilvánításának eshetõségétõl. Az ajánlatkérõ jogi képviselõje ez irányú kérdésére azt válaszolta, hogy várja meg az eredményhirdetést. Kérte a jogsértés megállapítását és az ajánlata érvénytelenségére vonatkozó döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. A tárgyaláson elõadta, hogy bár elvileg fennáll a lehetõsége annak, hogy egy cég 10 éve változatlan adatokkal mûködjön, azonban mégsem lehetett elfogadni kérelmezõ 1992. évi keltezésû iratait e tényre való utalás nélkül. A tárgyalást követõen ajánlatkérõ írásban nyilatkozott, hogy a bontási eljáráson jelen lévõ köztisztviselõk az iratok keltezésével kapcsolatban kérdést nem tettek fel, illetve nyilatkozattételre nem kérték fel a kérelmezõ jelen lévõ képviselõjét. Közölte, hogy a nyertes ajánlattevõvel a szerzõdést megkötötte. Becsatolta a szerzõdést, miszerint a beszerzési érték 9 082 000 Ft.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja alapján az ezen követelménynek nem megfelelõ ajánlat érvénytelen. Ajánlatkérõnek az 52. § (1) bekezdése alapján az 52. § (2) bekezdés a)–d) pontjaiban meghatározott okok miatt lehet az ajánlatot érvénytelenné nyilvánítania.<br>
Ajánlatkérõ a felhívás 16. pontjában az ajánlattevõ cég jelenlegi állapota szerinti cégbejegyzési okmányok másolatát kérte becsatolni. Sem a felhívás e pontjában, sem máshol nem szerepel olyan értelmû megszorítás, hogy a cégbejegyzési okmányok másolatának hitelesnek, egy bizonyos idõpontnál nem régebbinek kell lennie. Ennél fogva ajánlatkérõ az ajánlatok bírálatánál nem kérhetett számon ajánlattevõktõl szigorúbb formai követelménynek megfelelõ okiratokat. Ezért jogsértõ ajánlatkérõnek a kérelmezõ ajánlata érvénytelenségét kimondó azon megállapítása, hogy "az általa benyújtott 1992. keltezésû cégjegyzékkel nem tudta hitelesen igazolni a gazdasági társaságra vonatkozó céginformációkat, ajánlata ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján érvénytelen."<br>
A Döntõbizottság nem fogadta el ajánlatkérõ érvelését, miszerint kérelmezõnek ajánlatában utalnia kellett volna arra, hogy a cége az 1991. évi megalakulás óta változatlan adatokkal mûködik.<br>
Az ajánlat tartalmára és formájára nézve a Kbt., valamint a felhívás és dokumentáció határozza meg a követelményeket. A Kbt. nem tartalmaz olyan elõírást, hogy az ajánlattevõnek az ajánlatában ismertetett adatokat, tényeket külön nyilatkozattal meg kell erõsítenie. Amennyiben ajánlatkérõnek valamely adatot, tényt illetõen kétségei merülnek fel, úgy a Kbt. 57. § (1) bekezdése alapján lehetõsége van "írásban, a többi ajánlattevõ egyidejû értesítése mellett felvilágosítást kérni az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében."<br>
Ajánlatkérõ már az ajánlatok bontásakor felismerte, hogy kérelmezõ nem 2001. évi keltezésû cégokiratokat csatolt be, ezen felismerését a bontási jegyzõkönyvben rögzítette is. Ajánlatkérõ a tárgyaláson elismerte, hogy fennáll a lehetõsége annak, hogy egy cég 1991–1992. óta változatlan adatokkal mûködjön, a törvény adta lehetõséggel élve tehát tisztáznia kellett volna kérelmezõvel, hogy ennek mi az oka; 1992. óta nem változtak a cég adatai, vagy kérelmezõ elmulasztotta becsatolnia változásra vonatkozó okiratokat.<br>
Ajánlatkérõnek nem állt jogában bizonyíték nélkül kétségbe vonni az ajánlattevõ által közölt cégadatokat.<br>
A Döntõbizottság megállapította, hogy ajánlatkérõ megfelelõ jogalap nélkül nyilvánította a kérelmezõ ajánlatát érvénytelennek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d) és h) pontja szerint rendelkezett. A Döntõbizottság eltekintett a bírság kiszabásától, mert az alacsony beszerzési érték folytán a minimum bírság (1 millió Ft) is túlzott mértékû lett volna a jogsértéshez képest.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. szeptember 9.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>