<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8785)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.531/10/2001.<br>
<br>
Tárgy: a MOL Rt. kérelmezõ jogorvoslati kérelme a Heves Megyei Rendõr-fõkapitányság ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MOL Magyar Olaj- és Gázipari Rt. (1093 Budapest, Közraktár u. 32., képv.: Barcza és Társai Ügyvédi Iroda, dr. Szabó Klára ügyvéd, 1093 Budapest, Közraktár u. 32., továbbiakban: kérelmezõ) által a Heves Megyei Rendõr-fõkapitányság (3300 Eger, Eszterházy tér 2., a továbbiakban: ajánlatkérõ) "HRFK gépjármûveinek üzemeltetéséhez szükséges LPG autógáz beszerzése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezése álló iratok, a felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2001. június 13. napján a Közbeszerzési Értesítõ (K. É.) 24. számában közzétett ajánlati felhívással a rendelkezõ részben meghatározott beszerzés tárgyában nyílt közbeszerzési eljárást indított.<br>
Ajánlatkérõ az ajánlati felhívás 13. pontjában meghatározta, hogy az ajánlatokat az összességében legelõnyösebb ajánlat szempontja alapján kívánja elbírálni. A felhívás 13. b) pontjában az alábbiak szerint rögzítette az elbírálás részszempontjait és súlyszámokat és az adható pontszámokat:<br>
részszempontok	súlyszámok<br>
– beszerzési ár	1,5<br>
– üzemanyagkút-ellátottság	1,5<br>
– üzemanyag minõsége	1,0<br>
– üzemanyagkártya biztosítása	1,0<br>
– a szolgáltatás minõsége	1,0<br>
Az adható pontszám valamennyi részszempont esetében 0–10 pont.<br>
Ajánlatkérõ dokumentációt is készített, amely az ajánlattételhez útmutatót, a részletes szerzõdési feltételeket, mûszaki leírást és a mellékleteket tartalmazott.<br>
Az ajánlattételi határidõre, 2001. július 24. napjára kérelmezõ és a PRIMAGÁZ Rt. nyújtott be ajánlatot.<br>
Ajánlatkérõ a beérkezett ajánlatok tekintetében elvégezte az értékelést és 2001. augusztus 13. napján megtartott eredményhirdetésen a PRIMAGÁZ Rt.-t, mint az összességében legelõnyösebb ajánlatot tevõt, hirdette ki az eljárás nyertesének.<br>
Kérelmezõ 2001. augusztus 28. napján jogorvoslati kérelmet terjesztett elõ a Döntõbizottságnál. Kérelmezõ sérelmezte ajánlatkérõ eljárást lezáró döntését, álláspontja szerint az ajánlatok értékelését ajánlatkérõ nem a Kbt. rendelkezéseinek megfelelõen végezte el. Sérelmezte az 1–4. részszempont körében végzett ajánlatkérõi értékelést, mivel az sérti a Kbt. 55. § (6) bekezdésében elõírtakat.<br>
A beszerzési ár körében kifogásolta a kiosztott pontszámokat, valamint azt, hogy, az összegzésbõl nem derült ki, milyen elv alapján hasonlította össze az árakat ajánlatkérõ.<br>
A 2. részszempont tekintetében álláspontja szerint jogsértõ módon került figyelembevételére az országos üzemanyagkút-ellátottság, az üzemanyag minõsége (3. részszempont) esetében pedig a minõség tényleges vizsgálatára nem került sor. A 4. – üzemanyagkártya biztosítása – részszempont értékelésénél az általa megajánlott többletszolgáltatásokat nem vette figyelembe ajánlatkérõ.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, kötelezze az eljárási költségek viselésére, valamint ideiglenes intézkedés alkalmazásával tiltsa meg a szerzõdéskötést.<br>
A Döntõbizottság a D/531/3/2001. számú határozatával ideiglenes intézkedést alkalmazott és a szerzõdéskötést megtiltotta.<br>
Ajánlatkérõ észrevételében a megalapozatlan kérelme elutasítását kérte. Álláspontja szerint a közbeszerzési eljárás során az ajánlatok értékelésekor jogszerûen járt el és az összességében legelõnyösebb ajánlatot tevõt hirdette ki nyertesnek.<br>
Az egyes sérelmezett részszempontok vonatkozásában álláspontjaként kifejtette, hogy az ajánlati árakban mutatkozó különbséget figyelembe véve reális pontozás történt. Az értékelés során az ajánlattevõk által megajánlatott – kedvezménnyel csökkentett – árat értékelte.<br>
Az üzemanyagkút-hálózat, 2. részszemponton belül álláspontja szerint jogszerûen értékelte ajánlattevõk országos kútellátottságát, hiszen az ajánlatkérõ mûködési körén, tehát a megyehatáron túl is jelentkezik feladatellátás. Az ajánlatkérõk országos kútellátottságra vonatkozó adatokat az ajánlatban szereplõ adatok alapján vette figyelembe. A megye területén mûködõ kutak száma és az országos ellátottság a nyertes ajánlatevõnél kedvezõbb volt, így a kiosztott pontszámok véleménye szerint megfelelõek. Az üzemanyag-minõség részszempontnál is az ajánlatok tartalma alapján pontozott, hiszen mindkét pályázó rendelkezett az ÁMEI (Ásványolaj Minõségellenõrzési Intézet) minõségtanúsítványával és ISO minõségbiztosítási tanúsítvánnyal.<br>
A 4. részszempont – üzemanyagkártya biztosítása – körében ellentétben a kérelmezõ által elõadottakkal ajánlatkérõ álláspontja, hogy nem értékelhette kedvezõen a kártyával igénybe vehetõ tankoláson túli egyéb szolgáltatásokat, mivel ajánlatkérõ belsõ szabályzói nem teszik lehetõvé azok igénybevételét.<br>
Ajánlatkérõ álláspontja, hogy az elõadott indokai alapján az ajánlatok értékelését a legobjektívebben, a Kbt. szabályainak betartásával végezte.<br>
Egyéb érdekelt PRIMAGÁZ Rt. érdemi észrevételében elõadta, hogy ajánlatkérõ az értékelés során nem követett el jogsértést, valamennyi részszempont tekintetében helyesen értékelte az ajánlatokat és jogszerû eljárást lezáró döntést hozott.<br>
A Döntõbizottság megvizsgálta ajánlatkérõ értékelését és megállapította, hogy a kérelmezõ jogorvoslati kérelme alaptalan az alábbiak szerint:<br>
A Kbt 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az elsõ értékelési részszempont a beszerzési ár volt. Ajánlatkérõ által kiosztott pontszámok:<br>
– kérelmezõ: 124,80 Ft/liter ajánlati ár (amely tartalmazta a 4% kedvezményt)	10 pont<br>
– PRIMAGÁZ Rt.: 130 Ft/liter ajánlati ár (amely tartalmazta a 4% kedvezményt)	9 pont<br>
Ajánlatkérõ a dokumentáció 7. pontjában az ajánlati árra vonatkozóan elõírta, hogy azokhoz az ajánlattevõk a szerzõdés megkötésétõl számított 1 hónapig kötve vannak. Meghatározta továbbá, hogy az ajánlati árnak tartalmaznia kell az adott termék járulékos költségeit és az ajánlatkérõ részére nyújtandó árkedvezmény mértékét %-ban (ajánlati dokumentáció 7.3. pont).<br>
Ajánlatkérõ tehát ezen részszempont értékelésénél kizárólag az ajánlattevõk által 1 hónapos ajánlati kötöttség mellett megajánlott árkedvezménnyel csökkentett árakat hasonlíthatta össze és értékelhette.<br>
A Döntõbizottság megállapította, hogy ajánlatkérõ ezen részszempont tekintetében az ajánlatok valós tartalmi elemeit vette figyelembe az értékelésnél és a kiosztott pontszámok tükrözik az ajánlatok közötti tartalmi különbséget, így ajánlatkérõ értékelése megfelel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírt rendelkezéseknek.<br>
A második részszempont az üzemanyagkút-ellátottság volt. Ajánlatkérõ értékelése:<br>
– kérelmezõ:	8 pont<br>
– PRIMAGÁZ Rt.:	10 pont<br>
Ajánlatkérõ ezen részszempont körében elsõdlegesen a dokumentációban kért helységekben mûködõ kutak számát értékelte, amely tekintetében a PRIMAGÁZ Rt. ajánlata 8 mûködõ kúttal – szemben kérelmezõ 6 kútjával – kedvezõbbnek tekinthetõ.<br>
Megalapozatlanul kifogásolta a kérelmezõ azt, hogy ajánlatkérõ értékelte az országos kútellátottságot is ezen részszempont körében.<br>
A Döntõbizottság álláspontja szerint ezen részszempont körében a felhívásban megadott szempontra tekintettel jogszerûen kerülhetett sor az országos hálózat figyelembevételére is. A Döntõbizottság elfogadta, hogy ajánlatkérõ a mûködési területén kívül is végez olyan tevékenységet, amely során gépjármûvet vesz igénybe, a gépjármûveihez szükséges üzemanyag beszerzései esetén az ajánlatot kedvezõbbé teszi az, hogy az ország területén milyen lehetõséget tud biztosítani adott ajánlattevõ. Miután ajánlatkérõ a felhívásban az értékelési részszempontként az üzemanyagkút ellátottságot jelölte meg, nem követett el jogsértést akkor amikor kedvezõen értékelte azt, hogy a nyertes ajánlattevõ országos kútellátottsága kedvezõbb a kérelmezõénél.<br>
A fentiek miatt ajánlatkérõ az ajánlatok valós tartalmi elemei összehasonlítása után kiosztott pontszámok a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltaknak eleget tett, azok megfelelõen tükrözik az ajánlatok tartalmi elemei közötti különbséget.<br>
A harmadik értékelési részszempont az üzemanyag minõsége volt, ezen részszempont körében mindkét ajánlattevõ azonos 10-10 pontot kapott, ajánlatkérõ összegzésben adott indoklása szerint, azért mert mindkét ajánlattevõ rendelkezik az MSZ EN 589 LPG szabvánnyal, ezen túl ISO minõségbiztosítási rendszerrel is.<br>
A kérelmezõ algyõi gyárából, a Primagáz Rt. szajoli tartályából származó motorhajtó üzemanyag, LPG mintának az Ásványolajtermék Minõségellenõrzõ Rt. vizsgálati jegyzõkönyvet csatolta, amely szerint a minták az MSZ-EN 589 LPG szabvány szerinti minõségi követelményeknek megfeleltek.<br>
Az ajánlatkérõ az elõzõeket, valamint a mindkét ajánlatkérõ minõségbiztosítási rendszerét is értékelte.<br>
Ajánlatkérõ a dokumentáció részét képezõ szerzõdéstervezet 5. pontjában többek között elõírta, hogy a megrendelõnek jogában áll a beszállított terméket megvizsgáltatni, minõségi kifogás esetén a szállítóval egyeztetni. Mindezek azonban nem alapozzák meg kérelmezõ által elõadottakat; miszerint ezen részszempont körében a minõség tényleges vizsgálatát kellett volna elvégeznie ajánlatkérõnek.<br>
Ajánlatkérõ az ajánlatban az üzemanyag minõségét kérte igazolni, melynek mindkét ajánlattevõ az AMEI tanúsítvánnyal eleget tett, további vizsgálat elvégzése az értékelés elvégzéséhez nem vált szükségessé, hiszen a tanúsítványok azt megfelelõen bizonyítják.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlat tartalmi elemét kell vizsgálnia és értékelnie, mindkét ajánlattevõ rendelkezett a termék tekintetében a szükséges magyar szabványnak való megfelelés tanúsításával, így a termék minõségét tekintve az ajánlatok azonosnak minõsültek. Erre tekintettel ajánlatkérõ jogszerûen értékelte azonos pontszámmal.<br>
A negyedik részszempont – üzemanyagkártya biztosítása – tekintetében ajánlattevõk vállalását azonos, 10-10 pontszámmal értékelte ajánlatkérõ.<br>
Mindkét ajánlattevõ a dokumentációban foglaltaknak megfelelõ üzemanyagkártyát ajánlott meg, kérelmezõ mágnessávos kártyát kínált, míg a Primagáz Rt. chipkártyát ajánlott meg. Ezen részszemponton belül a megajánlott kártyák eleget tesznek ajánlatkérõ elvárásainak, így az értékelés során az azonos pontszám kiosztása jogszerû volt. A kérelmezõ által ajánlott az üzemanyagkártyával igénybe vehetõ szolgáltatásokat, mint többletszolgáltatásokat az ajánlatkérõ jogszerûen nem értékelhette, mivel a felhívásban és a dokumentációban ilyen elõírást nem adott, tekintettel arra, hogy belsõ szabályzói ezek igénybevételét nem teszik lehetõvé.<br>
Az 5. részszemponton belül történt érékelést kérelmezõ nem vitatta.<br>
A fent kifejtettek alapján megállapítást nyert, hogy ajánlatkérõ az értékelés során nem követett el jogsértést, az ajánlatok tartalmi elemeinek vizsgálatára és ennek megfelelõen a pontszámok kiosztására a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének betartásával és a felhívásban megadottak szerint került sor.<br>
Mindezek alapján a Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 5.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>