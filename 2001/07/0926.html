<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0926)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.649/14/2000.<br>
<br>
Tárgy: a KÉSZ Kft. jogorvoslati kérelme Tokaj Város Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Lovász Éva ügyvéd (6721 Szeged, Szilágyi u. 2.) által képviselt KÉSZ Kft. (6721 Szeged, Szilágyi u. 2., a továbbiakban: kérelmezõ) jogorvoslati kérelmének, melyet Tokaj Város Önkormányzatának (3910 Tokaj, Rákóczi u. 54., a továbbiakban: ajánlatkérõ) "Tokaj Kereskedelmi Szakmunkásképzõ és Szakközépiskola rekonstrukciója és bõvítése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel a 59. § (1) bekezdését, ezért az ajánlatkérõt 5 000 000 Ft bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000–01720361–00000000 sz. számlájára fizesse be.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok alapján az alábbi tényállást állapította meg:<br>
Ajánlatkérõ 2000. augusztus 2. napján tette közzé részvételi felhívását elõminõsítési eljárásra. Ebben a fent jelzett tárgyban generálkivitelezési munkákra várt jelentkezéseket. Részajánlatot nem fogadott el, azonban lehetõséget adott a többváltozatú ajánlattételre.<br>
Ajánlatkérõ valamennyi részvételre jelentkezõt alkalmasnak minõsítette és részükre – a részvételi szakasz lezárásával egyidejûleg – 2000. szeptember 7. napján megküldte az ajánlati felhívást, valamint dokumentációt is kibocsátott, amely a részletes ajánlati feltételeket tartalmazta.<br>
Ajánlatkérõ az ajánlati felhívásban elõírta, hogy az összességében legelõnyösebb ajánlatot kívánja elfogadni, az elbírálás szempontjait az ajánlati felhívás 13. b) pontja az alábbiak szerint tartalmazta:<br>
Bírálati részszempont<br>
<br>
1. Ajánlati ár	(50 súlyszám)<br>
<br>
2. A jogszabályokban elõírt szavatossági (kötelezõ alkalmassági) idõszaknál hosszabb határidõ vállalása	(20 súlyszám)<br>
<br>
3. Az 509-es statisztikai körzetbõl helyi munkaerõ foglalkoztatási aránya	(20 súlyszám)<br>
<br>
4. Az iskola folyamatos mûködése szempontjából kedvezõ mûszaki és szervezési intézkedések vállalása	(10 súlyszám)<br>
<br>
5. A dokumentációban elõírt mértéken felül vállalt jólteljesítési garancia	(10 súlyszám)<br>
<br>
6. A dokumentációban elõírt mértéken felül vállalt késedelmi kötbér	(10 súlyszám)<br>
Ponthatár: 1–10.<br>
Az ajánlatkérõ által kiadott dokumentáció a jóteljesítési garancia, valamint a késedelmi kötbér kötelezõ mértékére vonatkozóan az alábbiakat tartalmazta (dokumentáció 34. és 35. pont).<br>
Jólteljesítési garancia: 1 éves idõtartamra a vállalási ár 3%-a.<br>
Késedelmi kamat: napi 100 000 Ft<br>
Az ajánlatkérõ az ajánlati felhívásban megadott ajánlattételi határidõt meghosszabbította, s így az ajánlatok bontására a módosított határidõben, 2000. november 29. napján került sor, melyre kérelmezõ, Strabag Kft., Szivárvány Kft. – Tokaj Épszolg. Kft. közösen, Isobau Rt., IMOLA Kft., Lengyel és Fia Kft., Kelet – Építõ Kft.; FK – Raszter Kft. nyújtott be ajánlatot. Az FK – Raszter Kft. ajánlata határidõn túl érkezett, ezért ajánlatkérõ érvénytelennek minõsítette.<br>
Ajánlatkérõ a közbeszerzési eljárás eredményét 2000. december 08. napján hirdette ki, amelyen nyertesként, mint az összességében legelõnyösebb ajánlatot tevõt az Isobau Kft.-t hirdette ki (1060 összpontszámmal). A második helyezett a kérelmezõ lett (1000 összpontszámmal). Ajánlatkérõ a nyertessel a szerzõdést 2000. december 18. napján megkötötte.<br>
Kérelmezõ 2000. december 13. napján jogorvoslati kérelmet nyújtott be a Döntõbizottsághoz.<br>
Sérelmezte ajánlatkérõ eljárást lezáró döntését, álláspontja szerint az összességében legelõnyösebb ajánlatot nem a nyertes ajánlattevõ, hanem kérelmezõ tette.<br>
Bírálta az értékelés módját is, mivel ajánlatkérõ a V. értékelési részszempont körében nem az ajánlatában tett nyilatkozatnak megfelelõen vette figyelembe a jólteljesítési garancia vállalását, amikor a jóteljesítési garancia körében nem értékelte a 4 évre 5% mértékû többletvállalását.<br>
Sérelmezte továbbá, hogy az ajánlatok értékelési módja áttekinthetetlen, mivel az ajánlatkérõ nem adta meg a pontozási metodikáját.<br>
Kérte a Döntõbizottságot, hogy állapítsa meg a jogsértés tényét, valamint semmisítse meg ajánlatkérõ eljárást lezáró döntését, továbbá marasztalja ajánlatkérõt az eljárás költségeiben. Ideiglenes intézkedésként a szerzõdés megkötésének megtiltását kérte.<br>
Ajánlatkérõ 2000. december 18. napján benyújtott észrevételében kérte a megalapozatlan jogorvoslati kérelem elutasítását. Elõadta egyrészt, hogy téves kérelmezõ azon, jogorvoslati kérelmében tett kijelentése, hogy nem került sor elõminõsítésre, ajánlatkérõ a Kbt. szerint eljárva nyílt elõminõsítési eljárást folytatott le, amelyben az összességében legelõnyösebb ajánlatot nem kérelmezõ tette több részszempont tekintetében sem. Ajánlatkérõ elõadta, hogy a kérelmezõ által kifogásolt jóteljesítési garancia vállalás tekintetében is helyesen értékelt: A kérelmezõ ajánlata nem volt egyértelmû, mivel a nyilatkozatai a szavatosságot is érintették, így arra vonatkozóan értelmezték. Álláspontja szerint azonban ezen részszempont pontszámának változása sem eredményezett volna más végeredményt, s a nyertes személye ezáltal sem változott volna, így ajánlatkérõ döntése jogszerû, mivel az összességében legelõnyösebb ajánlatot tevõt hirdette ki az eljárás nyertesének.<br>
A Döntõbizottság a rendelkezésre álló iratok alapján megállapította, hogy kérelmezõ jogorvoslati kérelme alapos, ajánlatkérõ megsértette a rendelkezõ részben írt szabályokat az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempontok szerint bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek összpontszáma a legnagyobb, vagy amelyet az egyenértékû (azonos pontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottság a jogorvoslati eljárás során a bírálati részszempontok tükrében megvizsgálta a kérelmezõ és a nyertes vonatkozásában az ajánlatkérõ értékelését.<br>
A Döntõbizottság a számítás elvégzésénél elegendõnek tartotta a nyertes és a kérelmezõ ajánlatának összevetését elvégezni. Mivel azonban ajánlatkérõ sem a felhívásban, sem pedig a részletes dokumentációban nem közölte a számítási módszerét, így az elsõ bírálati szempont – az ajánlati ár – tekintetében az ajánlatkérõ által az értékelés során követett módszer megállapítása érdekében valamennyi ajánlattevõt vizsgálta annak érdekében, hogy a pontozás arányai megállapíthatóak legyenek.<br>
Az elsõ bírálati részszempont az ajánlati ár tekintetében ajánlatkérõ az ajánlattevõk vállalási árait az alábbiak szerint értékelte:<br>
Ajánlattevõ	Vállalási ár	Súlyszám	Pontszám	s. psz.<br>
Kérelmezõ	399 228 124 Ft		10	500<br>
Nyertes	433 712 176 Ft		10	500<br>
Kelet Építõ Kft.	439 914 728 Ft		9	450<br>
Strabag Kft.	464 518 284 Ft	    50	8	400<br>
IMOLA Kft.	469 545 319 Ft		8	400<br>
Szivárvány–Tokaj Épszer. Kft.	477 225 181 Ft		7	350<br>
Lengyel és fia Kft.	538 192 720 Ft		5	250<br>
Az értékelés során ajánlatkérõ a legkedvezõbb ajánlatot értékelte a maximális 10 ponttal, a kedvezõtlenebbet pedig ennél általában eggyel kevesebbel, a lineáris számítási módszer alkalmazásával.<br>
A nyertes által vállalt, ajánlatkérõ által értékelt vállalási ár: 433 712 176 Ft, amelyet ajánlatkérõ 10 ponttal értékelt.<br>
Kérelmezõ vállalási áraként értékelt összeg 399 228 124 Ft, melyet szintén 10 ponttal értékelt ajánlatkérõ.<br>
A két ajánlat vállalási ára közötti különbség 34 484 052 Ft, ilyen nagyságú különbség esetén minden más esetben (mint azt a fenti táblázat tükrözi) legalább egy pont eltérés jelentkezett az ajánlattevõk között.<br>
Az ajánlattevõ általi értékelésbõl a nyertes ajánlata és a kérelmezõ ajánlata közötti különbség nem tûnik ki. Objektív értékelés esetén a különbséget ajánlatkérõnek az adott pontszámokban ki kellett volna fejeznie, akként, hogy kérelmezõ 10, nyertes pedig 9 pontot kap.<br>
A második részszempont a jogszabályban elõírtnál kedvezõbb szavatossági idõtartam vállalása: Nyertes esetében ajánlatkérõ 5 év többletvállalást értékelt, kérelmezõ esetén pedig 4 évet. Kérelmezõ 7 pontot kapott, nyertes pedig a maximális 10 pontot.<br>
Ezen részszempontnál ajánlatkérõ a jogszabályinál kedvezõbb szavatossági illetve kötelezõ alkalmassági idõ vállalását értékelhette, valamint itt vette figyelembe az általa kötelezõen elõírt 1 év jótállási (garanciális) idõn túli vállalást is. Az értékelést e körben a vállalásban szereplõ idõtartamra kellett elvégezni, ugyanis a pénzügyi biztosíték értékelése az V. részszemponton belül került értékelésre.<br>
Ezen részszempont esetén senki nem vitatta ajánlatkérõ értékelését, továbbá a Döntõbizottság szerint is ajánlatkérõ az ajánlatokban foglaltak szerint értékelt, így a Döntõbizottság elfogadta az ismertetett értékelését ajánlatkérõnek.<br>
A harmadik részszempont a helyi munkaerõ foglalkoztatásának mértéke volt. Kérelmezõ vállalta, hogy õ a vállalási ár 95%-ának erejéig helyi és környékbeli alvállalkozókat és anyagbeszállítókat fog igénybe venni. Ajánlatkérõ nyilatkozatot kért ezzel összefüggésben kérelmezõtõl, amelyben megerõsítette, hogy vállalja továbbra is a megadott arányú foglalkoztatást.<br>
A nyertes ajánlatában saját és alvállalkozója állományára utalóan vállalja 40 fõ helyi dolgozó foglalkoztatását és 36 ezer munkaórában helyi munkaerõ igénybevételét. Kérelmezõ 9 pontot kapott, nyertes pedig 8 pontot.<br>
Ezen részszempont esetén sem vitatta senki ajánlatkérõ értékelését, továbbá a Döntõbizottság szerint is ajánlatkérõ az ajánlatokban foglaltak szerint értékelt, így a Döntõbizottság elfogadta az ismertetett értékelését ajánlatkérõnek.<br>
A negyedik részszempont a folyamatos mûködés szempontjából kedvezõ mûszaki és szervezési intézkedések vállalása.<br>
E körben a két ajánlat között nem volt különbség, mindkét ajánlatot ajánlatkérõ azonos pontszámmal (3–3) értékelt, s miután ezen részszempont esetén senki nem vitatta ajánlatkérõ értékelését, s a Döntõbizottság szerint is ajánlatkérõ az ajánlatokban foglaltak szerint értékelt, így a Döntõbizottság elfogadta az ismertetett értékelését ajánlatkérõnek.<br>
Az ötödik részszempont a dokumentációban elõírt mértéken felül vállalt jóteljesítési garancia: Ajánlatkérõ a dokumentáció 34. pontjában kötelezõen elõírta 1 évre 3% mértékû jóteljesítési garancia vállalását. Ezen körben ajánlatkérõ a jótállási idõre biztosított pénzügyi fedezet idõtartamát és összegszerûségét értékelte a kötelezõvé tett vállaláson felül az alábbiakat:<br>
– a nyertesnél 1 évre 5%, +3 évre 2% jólteljesítési garanciát értékelt (10 pontszámmal),<br>
– kérelmezõ esetén pedig 1 évre 5% mértékû vállalást (6 pontszámmal).<br>
Kérelmezõ ajánlata 3. oldalán a 7. pont alatt vállalja a kötelezõen elõírt 1 évre +2% (azaz összesen 5%) mértékû jóteljesítési garancia visszatartását, valamint további 4 évre bankgaranciával a vállalási ár 5% mértékû garanciát, így kérelmezõ ajánlata alapján ezen részszempontnál értékelhetõ vállalás a kötelezõen elõírton felüli mértékben: 1 évre +2%, további 4 évre 5%.<br>
A nyertes vállalása a jótállás 1 évére a kérelmezõével megegyezõ (1 évre +2% mértékû) az azt követõ idõszakra azonban annál kevesebb, ugyanis a további 3 évre 2% mértékû – szintén bankgarancia lehetõségével – vállalást tartalmaz.<br>
A Döntõbizottság álláspontja szerint ajánlatkérõ ezen részszempont elbírálásánál nem az ajánlatok valós tartalma alapján értékelt, kérelmezõ ajánlata a legjobb, ezért neki 10 pontot kellett volna kapnia, míg nyertesnek ajánlata 9 ponttal lett volna értékelhetõ.<br>
Téves ajánlatkérõnek ezen részszempontnál kifejtett azon álláspontja, hogy kérelmezõ ajánlata nem egyértelmûen tartalmazza vállalásokat, s így annak mértéke egyértelmûen nem volt megállapítható, ezért nem került értékelésre. Kérelmezõ ajánlatának 7. pontjában egyértelmû nyilatkozat van jólteljesítési garancia nyújtására további 4 éves idõtartamra, függetlenül attól; hogy az a hivatkozott ponton belül szerkezetét tekintve hol helyezkedik el.<br>
Miután a 2. részszempont körében szavatosság értékelésénél csak a vállalt idõtartam volt figyelembe vehetõ, az ahhoz rendelt esetleges további összegszerû vállalások értelemszerûen csak ezen, V. részszempontnál voltak értékelhetõek jogszerûen. A kérelmezõ jóteljesítési garanciavállalás ideje a vállalt szavatossági idõhöz kapcsolódik, és annak ideje egybeesik, így a többletként vállalt "jólteljesítési garancia" összegszerûségének és idõtartamának ezen részszempont körében való értékelésétõl ajánlatkérõ nem tekinthetett volna el.<br>
A hatodik részszempont elbírálását kérelmezõ nem vitatta, a Döntõbizottság összevetése szerint az ajánlatkérõ értékelése ezen részszempontok tekintetében elfogadható.<br>
A Döntõbizottság által elvégzett értékelés után a nyertes és a kérelmezõ pontszámai az alábbiak szerint alakulnak:<br>
Elbírálás	Súlyszámok	KESZ Kft.<br>
részszempontok		Kérelmezõ<br>
Ajánlati ár	50	10	500	<br>
Szavatosság	20	7	140<br>
Helyi munkaerõ	20	9	180	<br>
Iskolamûködés	10	3	30<br>
Jóteljesítési garancia	10	10	100<br>
Késedelmi kötbér	10	9	90<br>
S 			1040<br>
Elbírálás	Súlyszámok<br>
ISO BAU Rt.<br>
részszempontok		Nyertes<br>
Ajánlati ár	50	9	450<br>
Szavatosság	20	10	200<br>
Helyi munkaerõ	20	8	160<br>
Iskolamûködés	10	3	30<br>
Jóteljesítési garancia	10	9	90<br>
Késedelmi kötbér	10	9	90<br>
S 			1000<br>
Az elvégzett értékelés szerint tehát a legmagasabb pontszámot a kérelmezõ érte el, míg azt követõen a legtöbb pontot a nyertes kaphatta volna.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárásnyertes az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg.<br>
A fenti értékelésre tekintettel megállapítható, hogy kérelmezõ összességében kedvezõbb ajánlatot tett a nyertesnél.<br>
A Döntõbizottság álláspontja szerint tehát ajánlatkérõ értékelése jogsértõ volt.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azt a tényt, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 5.<br>
<br>
Dr. Sárkány Izolda s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>