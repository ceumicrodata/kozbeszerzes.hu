<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0921)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.509/6/2000.<br>
<br>
Tárgy: a KFKI Számítástechnikai Rt. jogorvoslati kérelme a Közlekedési Fõfelügyelet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KFKI Számítástechnikai Rt. (1121 Budapest, Konkoly Thege u. 33/A., a továbbiakban: kérelmezõ) jogorvoslati kérelmét, amelyet a Közlekedési Fõfelügyelet (1066 Budapest, Teréz krt. 38., a továbbiakban: ajánlatkérõ) nevében és megbízásából eljárt az Apex MM Tanácsadó Szolgáltató és Kereskedõ Kft. (1162 Budapest, Cibakháza u. 10/B., a továbbiakban: lebonyolító) "a Közlekedési Fõfelügyelet, a Központi Közlekedési Felügyelet, a Fõvárosi Közlekedési Felügyelet és a Megyei Közlekedési Felügyeletek hatósági munkavégzését teljes körûen támogatni képes egyedi fejlesztésû audit, állandó informatikai biztonsági rendszerének és szoftvereinek továbbfejlesztése, valamint kiegészítõ modulok kiegészítése a meglévõ adatok és programkomponensek további infrastruktúra felhasználásával" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 33. számában 2000. augusztus 16-án tette közzé ajánlati felhívását nyílt eljárás lefolytatására, melynek keretében a Közlekedési Fõfelügyelet és a közvetlen hozzá tartozó ágazati felügyeletek szoftver fejlesztésére és integrálására kért be ajánlatokat.<br>
A közbeszerzési eljárás lebonyolításával megbízta az APEX-MM Tanácsadó Szolgáltató és Kereskedelmi Kft.-t.<br>
Ajánlatkérõ a beszerzés tárgyát és mennyiségét az ajánlati felhívás 3. a) pontjában, valamint a dokumentációban határozta meg. A szerzõdés teljesítésének helye az ajánlatkérõ és az ágazati rendszerben közvetlenül hozzátartozó felügyeletek székhelyei és telephelyei voltak, melyet a dokumentációban megadott címlista szerint állapított meg.<br>
A felhívás szerint csak teljes körû ajánlatot lehetett tenni, többváltozatú ajánlattételre lehetõséget nem adott az ajánlatkérõ.<br>
A beszerzés tárgya és mennyiségére, és az ajánlat elkészítésére vonatkozó tartalmi követelményeket, és részletes mûszaki specifikácót a dokumentáció tartalmazta, melyet a lebonyolító bocsátott az ajánlattevõk rendelkezésére. Ajánlatkérõ meghatározta az ajánlati felhívásban az ajánlattevõk pénzügyi, gazdasági és mûszaki alkalmassága igazolására kért adatok és tények körét, továbbá az ajánlatok elbírálásnak szempontjait, mely az összességében legelõnyösebb ajánlat szempontja volt az alábbi részszempontok figyelembevételével:<br>
		súlyszámok<br>
– mûszaki tartalom (a dokumentációban meghatározott alapkövetelményeket meghaladó ajánlat)	40<br>
– ajánlati ár	35<br>
– teljesítési határidõ (a 4. pontban meghatározottaknál elõbbi idõpontban történõ teljesítés)	10<br>
– teljesítési garancia mértéke	10<br>
– fizetési határidõ	5<br>
Az adható pontszám alsó és felsõ határa minden részszempontra 1 és 100 pont volt.<br>
A teljesítés határidejét, vagy a szerzõdés idõtartamát 2002. június 30-ában jelölte meg.<br>
Ajánlatkérõ az ajánlati felhívásban közölte az ajánlattevõkkel, hogy a jelen eljárásban hiánypótolási lehetõséget nem biztosít, továbbá a nyertes ajánlattevõ mellett második helyezett ajánlattevõt is hirdet a közbeszerzési eljárásban.<br>
Az ajánlatok bontására 2000. szeptember 26-án került sor, ahol a kérelmezõn kívül az ANT Kft. és a Leasing Technology Hungary Rt. nyújtott be ajánlatot.<br>
Az ajánlatkérõ külön létrehozott értékelõ bizottsága bírálta az ajánlatokat érvényesség, és érvénytelenség, valamint a megadott bírálati részszempontok szerint.<br>
Ajánlatkérõ eljárást lezáró döntését október 12-én hozta meg nyilvános eredményhirdetés keretében, mely alapján a Leasing Rt. ajánlatát érvénytelennek nyilvánította és a közbeszerzési eljárás nyertes ajánlattevõje az ANT Kft. lett. A súlyszámmal megszorzott pontszámok 2. táblázat szerint a nyertes ajánlattevõ 9205, a kérelmezõ 8671 pontot kapott.<br>
Ajánlatkérõ és a nyertes ajánlattevõ a szerzõdéskötést felfüggesztette jogorvoslati eljárásra való tekintettel.<br>
Kérelmezõ a döntést követõen 2000. október 18-án nyújtotta be jogorvoslati kérelmét a Döntõbizottsághoz, melyben ideiglenes intézkedésként indítványozta a még meg nem kötött szerzõdés megkötésének megtiltását, valamint kérte, hogy a Döntõbizottság semmisítse meg ajánlatkérõ közbeszerzési eljárást lezáró döntését, továbbá állapítsa meg a jogsértést és kötelezze az ajánlatkérõt az eljárási díj és költségek viselésére.<br>
Álláspontja szerint az ajánlatkérõ az 1. részszempont vonatkozásában nem értékelte valamennyi, a dokumentációban megfogalmazott követelményeknél nagyobb mértékû túlvállalásait, ezért ajánlatkérõ jogsértést követett el, megsértette a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel a Kbt. 59. § (1) bekezdését.<br>
Az ajánlati ár 2. részszempont, és a teljesítési garancia 4. részszempont tekintetében egyértelmûen kedvezõbb ajánlatot tett, mint a nyertes ajánlattevõ, a 3. részszempontnál pedig álláspontja szerint közel azonos a két ajánlat.<br>
Ugyancsak elõadta, hogy az ajánlati felhívás és a dokumentáció nem teszi lehetõvé az alapkövetelményeket meghaladó túlteljesítések értékelésének elhagyását. Ezzel szemben az ajánlatkérõ az ajánlatából csak a kódegységesítés és a termékátadás prezentációval túlteljesítést értékelte, és vette figyelembe a végsõ pontszám megadásakor, de a további túlvállalásokat nem értékelte.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ és lebonyolítója érdemi ellenkérelmében jogorvoslati kérelem megalapozatlanság miatti elutasítását kérte. Álláspontjuk szerint az értékelõ bizottság az ajánlati felhívásban meghatározott részszempontok szerint végezte el az ajánlatok értékelését és az adható minimum és maximum pontok kiosztásánál pedig teljes egészében a közbeszerzési törvény és a dokumentációban az ajánlattevõkkel megismertetett értékelési módszer szerint járt el. Alkalmazta az arányosítás módszerét a pontozásnál.<br>
A mûszaki tartalom, mint 1. részszempont vonatkozásában elõadta, hogy a kérelmezõ ajánlata mûszaki tartalmában gyengébb volt a nyertes ajánlattevõ ajánlatánál, mely egyébként egyértelmûen megállapítható a részletes értékelési anyagból. A pontszámok arányosítási módszerrel történõ kiosztásakor kérelmezõ számára 70 pontot adott. (2. táblázat.)<br>
A nyertes ajánlattevõ 100 pontot kapott erre az I. részszempontra. A pontozásból egyértelmûen kiderül, hogy azon részszempontoknál – pld. az ajánlati árnál vagy a teljesítési garancia mértékénél –, ahol a kérelmezõ kedvezõbb ajánlása figyelhetõ meg, a pontszámok kialakításánál is alkalmazta az arányosítási elvét.<br>
Egyéb érdekelt ajánlattevõ érdemi észrevételt nem tett a jogorvoslati eljárásban.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem nem alapos.<br>
Ajánlatkérõ az ajánlati felhíváson kívül a dokumentáció 58. oldalán közölte az ajánlattevõkkel, hogy a bírálati szempontok körében milyen ajánlattevõi vállalások azok, amelyek ajánlatkérõ számára kedvezõbbek. Így a mûszaki tartalom vonatkozásában az ajánlatkérõ számára kedvezõbb, ha minél jobban meghaladja az elõírt követelményeket.<br>
Az 1. lábjegyzetben az ajánlatkérõ a III. fejezetben megadott alapkövetelmények túlteljesítését értékeli a VII. fejezet "H" jelû melléklete felhasználásával közölt adatok alapján. Az ajánlatkérõ itt is hangsúlyozza, hogy bármelyik elõírt követelmény nem teljesítése az ajánlat elutasítását eredményezi. Az ajánlati ár tekintetében az ajánlatkérõ számára kedvezõbb, ha minél alacsonyabb, a teljesítési határidõ tekintetében a minél rövidebb teljesítési határidõ, a teljesítési garancia mértéke tekintetében a minél magasabb garanciavállalás, és a fizetési határidõ tekintetében a minél hosszabb idejû fizetési határidõ kedvezõbb az ajánlatkérõ számára.<br>
Az ajánlatkérõ tehát szoftverfejlesztés tekintetében a dokumentáció III. fejezete és VII. fejezet "H" jelû mellékletben határozta meg azokat az alapkövetelményeket, amelyek vállalása a mûszaki tartalom és az ajánlatok érvényessége szempontjából adott volt.<br>
Kérelmezõ ajánlata 118. oldalán 12. 3. pont alatt "a dokumentációban meghatározott alapkövetelményeket meghaladó részek fejezetben" határozta meg túlvállalásait, mégpedig 12 db túlvállalást.<br>
A nyertes ajánlattevõ túlvállalásai az ajánlatában a fejlesztési témakörök és feladatoknál minden egyes feladatnál részletesen felsorolásra kerültek.<br>
A Döntõbizottság megállapította, hogy ajánlatkérõ kétpontozásos rendszert alkalmazott az ajánlatok értékelésekor. Az egyes táblázat az, amely a minimum, ill. a maximum pontszám kiadásával állapítja meg az ajánlatok elsõségét a részszempont tartalmi elemei szerint. A második táblázatban pedig már egy árnyaltabb pontozási rendszert alkalmaz, ahol az ajánlatok tartalma, illetve a részszempontokra figyelemmel arányosítást végez.<br>
A Döntõbizottság a második táblázatban foglalt pontszámok alapján értékelte az ajánlatokat.<br>
A mûszaki tartalom körében a nyertes ajánlattevõ a 40 súlyszámmal megszorozva 100 pontot, a kérelmezõ 70 pontot, végösszesen 4000, illetve 2800 pontot kapott.<br>
Az ajánlatkérõ a nyertes ajánlattevõ esetében túlvállalási követelményként értékelte a mûszaki vizsgahelyeken történõ raktárkezelés a raktárkezelés könyvelõ rendszerrel történõ igény szerinti összekötését, a levelezések elektronikus aláírásának megvalósítását, a kapcsolat kiépítését a gépjármû importõrökhöz.<br>
A kérelmezõ esetében prezentációval a véleményezés és vizsgálat konzultációs támogatása, valamint a kódegyesítést jelölte meg, mint olyan túlvállalást, amelyet értékelt a pontszám megállapításakor.<br>
A Döntõbizottság kérelmezõ e kérelmi részével kapcsolatosan megállapította, hogy az ajánlatkérõ eljárása, pontozása a mûszaki tartalom tekintetében nem volt jogsértõ. Az ajánlatkérõ jogsértést azért nem követett el a mûszaki tartalom pontozása körében, mert kérelmezõnek az ajánlatában szereplõ 12 túlvállalása közül 2 túlvállalásnak tekinthetõ vállalás volt olyan, amelyet értékelhetett az ajánlatkérõ, mivel a többi 10 db a kérelmezõ által túlvállalásnak tekintett vállalását a nyertes ajánlattevõ alapvállalásában már vállalta. Az ajánlatkérõ értékelésének lényege az volt, hogy csak azokat a túlvállalásokat fogja értékelni a dokumentációbeli alapkövetelményeken felül, amelyek a két ajánlattevõ alapvállalásai között nem szerepelnek. Erre figyelemmel a nyertes ajánlattevõnél 4 olyan túlvállalás volt, amelyet a kérelmezõ alapvállalásban és túlvállalásban sem ajánlott meg az ajánlatában, míg a kérelmezõ esetében 2 olyan túlvállalást tudott az ajánlatkérõ értékelni, amelyet a nyertes ajánlattevõ alap- illetve túlvállalásaiban sem szerepelt.<br>
A Döntõbizottság álláspontja szerint az ajánlatkérõnek a túlvállalásokra vonatkozó értékelése tehát a fentiekre tekintettel nem tekinthetõ jogsértõnek és az 1. részszempontra vonatkozó pontozása, illetve annak arányossága is megfelel a két ajánlat mûszaki tartalomban való eltérésének az okából adódóan.<br>
Az ajánlati ár mint 2. részszempont esetében 35 súlyszám mellett a nyertes ajánlattevõ 94,3 pontot, a kérelmezõ 100 pontot kapott a súlyszámmal megszorozva 3302, illetve 3500 pont került kiosztásra. Itt figyelembe vette az ajánlatkérõ az ajánlati árak közötti eltérést, mégpedig a kérelmezõ kedvezõbb ajánlati ár vállalását. A kérelmezõ ajánlati ára 217 M Ft volt, a nyertes ajánlattevõé 230 M Ft, tehát a 2. részszempontnál az ajánlatkérõ által is elismerten pontozta a kedvezõbb ajánlati ár vállalást.<br>
A 3. részszempont a teljesítési határidõ volt 10-es súlyszám mellett. A nyertes ajánlattevõ 525 napban határozta meg, kérelmezõ 527 napban, nyertes ajánlattevõ pontszáma 100 pont, súlyszámmal együtt 1000 pont. A kérelmezõé 99,6 pont, súlyszámmal együtt 996 pont.<br>
A Döntõbizottság kérelmezõ azon álláspontját – mely szerint e részszempontból az ajánlatok azonosak voltak függetlenül a pár napos idõtartam eltéréstõl –, nem osztja az alábbiak miatt:<br>
A nyertes ajánlattevõnek két nappal korábbi kedvezõbb vállalása valószínûsíthetõen az ajánlatkérõ számára azért kedvezõbb, mivel a tender megvalósítása körében nincs jelentõsége a munkaszüneti, illetve a munkanapoknak olyan értelemben, hogy a tender megvalósításakor a tenderben résztvevõ ajánlattevõ munkaszüneti napon is ugyanolyan szolgáltatást végez, mint munkanapon.<br>
A Döntõbizottság álláspontja szerint az ajánlatkérõnek érdekében állhatott az, hogy a két nappal korábbi teljesítéssel a szolgáltatás és a tender megvalósításának mûszaki átadás-átvételi idõpontja is korábbra datálódik, ellentétben a kérelmezõ általi teljesítési határidõ vállalással.<br>
A Döntõbizottság álláspontja szerint az, hogy melyik vállalás tekinthetõ kedvezõbbnek, ennek eldöntése az az ajánlatkérõnek a kizárólagos szuverén joga. Ennek a megállapítása az õ érdekkörében felmerülõ olyan tényezõ, amely alapján a kedvezõbb vállalást kedvezõbb pontszámmal is értékelheti. Erre figyelemmel a 0,4 pont eltérés a nyertes ajánlattevõ és a kérelmezõ ajánlati részének e szempontból történõ eltérése arányos pontozást és pontszám megállapítást eredményezett az ajánlatkérõ részérõl.<br>
A Döntõbizottság álláspontja szerint a teljesítési határidõ tekintetében nem lehet azonos értékûnek tekinteni a fentiekre figyelemmel az eltérõ vállalási határidõ miatt ezen ajánlati részeket.<br>
A teljesítési garancia résszempont 10-es súlyszámmal a nyertes ajánlattevõ vállalása 7 M Ft, a kérelmezõé 17 360 000.<br>
A nyertes ajánlattevõ pontszáma 40,3 pont, a kérelmezõé 100 pont, a súlyszámmal megszorozva 403, illetve 1000 pont.<br>
A Döntõbizottság megállapította, hogy a teljesítési garancia részszempontnál az ajánlatkérõ kedvezõbben és arányosan pontozta a kérelmezõ vállalását, tehát értékelése megfelel a felhívás és a dokumentáció követelményeinek.<br>
A fizetési határidõ 5-ös súlyszámmal:<br>
A nyertes ajánlattevõ 60 napos fizetési határidõt, kérelmezõ 45 napos fizetési határidõt ajánlott meg. A nyertes ajánlattevõ pontszáma 100 pont, a kérelmezõé 75 pont, a súlyszámmal megszorozva 500, illetve 375 pont. A Döntõbizottság osztotta az ajánlatkérõnek az utolsó részszempontnál történõ értékelésének megalapozottságát. A pontszámbeli különbségek mutatják az eltérõ ajánlati vállalásokat a kérelmezõ és a nyertes ajánlattevõ viszonylatában.<br>
A Döntõbizottság tehát összegezve megállapította a fenti indokolására is figyelemmel, hogy az ajánlatkérõ értékelése nem volt jogsértõ, az ajánlatkérõ értékelése során arányosan állapította meg az egyes ajánlati tartalmi részekre adott pontszámokat a részszempontokra figyelemmel az ajánlatkérõ a részszempontoknak megfelelõen értékelte az ajánlatokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján tehát a jogorvoslati kérelmet fenti indokolásra tekintettel elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése biztosítja.<br>
<br>
Budapest, 2000. november 9.<br>
<br>
Dr. Eke Pekács Tibor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>