<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0913)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.573/13/2000.<br>
<br>
Tárgy: a Villám Kft. jogorvoslati kérelme a Gazdasági Minisztérium Gazdasági Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Neumann Tibor ügyvéd (1065 Budapest, Bajcsy-Zsilinszky út 15/A.) által képviselt Villám Takarító Kft. (1023 Budapest, Apostol u. 6., a továbbiakban: kérelmezõ) jogorvoslati kérelmének, melyet a Gazdasági Minisztérium Gazdasági Igazgatóság (1024 Budapest, Margit krt. 85., a továbbiakban: ajánlatkérõ) "Gazdasági Minisztérium, V. ker., Honvéd u. 13–15. sz. alatti székház, Budapest V., Vigadó u. 6. és a Budapest II., Margit krt. 85. sz. alatti irodaépületek takarítása" tárgyú közbeszerzési eljárása ellen nyújtott be, helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését és a Kbt. 61. § (7) bekezdését.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ nyílt közbeszerzési eljárást indított a rendelkezõ részben meghatározott tárgyban, melynek ajánlati felhívása 2000. szeptember 20. napján került közzétételre a Közbeszerzési Értesítõ 38. számában.<br>
Ajánlatkérõ az ajánlati felhívás 8. a) pontjában az ajánlattételt ajánlati biztosíték adásához kötötte. A felhívás 8. b) pontjában az ajánlati biztosíték adásának feltételeit az alábbiak szerint határozta meg:<br>
"Az ajánlati biztosíték adásának feltételei: az ajánlattevõk (pályázatonként) a 8. a) pont szerinti ajánlati biztosítékot kötelesek az ajánlatkérõ 10032000-01743348-00000000 számú egyszámlájára a megjelenéstõl számított 35. napig beérkezõleg befizetni. Az ajánlati biztosítékként befizetett összeg az eljárást nyert ajánlattevõnél a szerzõdés teljesítésének idõtartamára jóteljesítési biztosítékként visszatartásra kerül."<br>
Az ajánlattételi határidõre, 2000. október 31. napjára a kérelmezõ KLINING Kft., B+N Kft., CITY SERVICE Kft., Jánosik és Társai Kft., P. Dusmann Kft., TAMAX Kft. nyújtottak be ajánlatot.<br>
Ajánlatkérõ a dokumentáció megvásárlásakor tájékoztatta ajánlattevõket arról, hogy az ajánlati biztosítékot bankgarancia nyújtásával is elfogad. Az ajánlattevõk közül a Jánosik és társai Kft. az ajánlati biztosítékot bankgarancia formájában nyújtotta.<br>
Kérelmezõ 2000. november 10. napján nyújtott be jogorvoslati kérelmet. Sérelmezte, hogy ajánlatkérõ az ajánlati felhívást lényegesen módosította az ajánlati biztosíték tekintetében, anélkül, hogy azt az ajánlattételi határidõ lejárta elõtt hirdetményben közzétette volna. Ezen magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését, valamint a 24. § (1)–(2) bekezdését.<br>
Sérelmezte továbbá, hogy Ajánlatkérõ az ajánlatok bontásáról készült jegyzõkönyvet késve küldte meg részére, s azt a bontást követõ 9. napon vette kézhez.<br>
Kérte, hogy a Döntõbizottság az eljárás befejezése elõtt hívja fel ajánlatkérõt a törvény szabályai szerinti eljárásra és kötelezze a módosított új ajánlati felhívás közzétételére és új határidõ biztosítására. Állapítsa meg a jogsértés tényét, ajánlatkérõvel szemben szabjon ki bírságot, valamint kötelezze az eljárással felmerült költségek viselésére. Ideiglenes intézkedésként kérte az eljárás felfüggesztését.<br>
Ajánlatkérõ észrevételében kérte a jogorvoslati kérelem elutasítását.<br>
Álláspontja szerint nem tért el az ajánlati felhívásában írt feltételektõl. A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése alapján a biztosíték teljesíthetõ bankszámlára történõ befizetéssel vagy bankgarancia nyújtásával.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. § </a>alapján az ajánlatok felbontásáról jegyzõkönyvet kell készíteni, a közjegyzõ által hitelesített jegyzõkönyvet 2000. november 7. napján kapta meg ajánlatkérõ, s ezt követõen került ajánlattevõk részére megküldésre.<br>
Ajánlatkérõ elõadja, hogy kérelmezõ ajánlata érvényes volt, elbírálásra alkalmas.<br>
Egyéb érdekeltek közül a B+N Kft. nyújtott be észrevételt, amelyben elõadja, hogy téves kérelmezõ azon állítása, hogy az ajánlati biztosítékot Társaságuk bankgarancia formájában nyújtotta. Ajánlati biztosítékot banki átutalással nyújtotta az ajánlati felhívásnak megfelelõen.<br>
A Döntõbizottság ideiglenes intézkedéssel a 2000. november 15. napján hozott határozatával az eljárás felfüggesztését rendelte el.<br>
Kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése kimondja, hogy ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani..."<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>értelmében a közbeszerzési eljárás törvényben meghatározott szabályaitól csak annyiban lehet eltérni, amennyiben azt a törvény kifejezetten megengedi. <br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése alapján a biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával.<br>
Az ajánlati biztosíték teljesítésére vonatkozó, fent citált rendelkezés nem ad választási lehetõséget ajánlatkérõ számára a tekintetben, hogy eldöntse melyik teljesítési formát követelje meg, illetve fogadja el az ajánlattevõtõl. Az ajánlati biztosíték teljesítésére mindkét forma egyenértékûen szolgál az ajánlati biztosíték teljesítésére, mindkét lehetõséget biztosítani kell ajánlatkérõnek az ajánlati felhívásnak, ha ajánlati biztosíték adásához köti az ajánlattételt.<br>
A Kbt. által megfogalmazott esélyegyenlõséget szem elõtt tartva ajánlatkérõ nem kötheti ki sem az egyik, sem a másik formát kizárólagosan.<br>
A fentiek alapján megállapítható, hogy ajánlatkérõ nem tehet közzé olyan ajánlati felhívást, amely eltér a törvény rendelkezéseitõl és az eltérést a törvény nem engedi meg.<br>
Ajánlatkérõ ajánlati felhívásának 8. b) pontja ellentétes a törvénnyel annyiban, hogy ajánlatkérõ nem adott lehetõséget az ajánlati biztosítéknak bankgarancia formájában történõ nyújtására.<br>
Amennyiben ajánlatkérõ észleli, hogy a közzétett ajánlati felhívása bármely pontjában ellentétes a törvénnyel, úgy abban az esetben is a Kbt. szerinti helyes eljárás, valamint a verseny tisztaságának biztosítása érdeke azt kívánja meg, hogy ajánlatkérõ a Kbt. 48. § (1) bekezdés szerint járjon el, s ennek megfelelõen hirdetmény közzétételével módosítsa felhívását az ajánlattételi határidõ lejárta elõtt.<br>
A jelen ügyben a Döntõbizottság megállapította, hogy ajánlatkérõ az ajánlati felhívás közzétételét követõen észlelte, hogy ajánlati felhívása ütközik a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdésével. A jogszabálysértés kiküszöbölésére ajánlatkérõ azt a megoldást választotta, hogy a dokumentáció megvásárlásakor ajánlattevõktõl nyilatkozatot kért arra, hogy tudomásul veszik a bankgarancia elfogadását ajánlatkérõ részérõl.<br>
Az eljárás során nem nyert bizonyítást, hogy a fenti nyilatkozatot ajánlatkérõ kérelmezõtõl is megkérte.<br>
Ajánlatkérõ azzal, hogy a jogsértõ felhívás észlelése során nem módosította hirdetmény útján az ajánlati felhívását megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését.<br>
Kérelmezõ az ajánlati biztosítékot befizette, ajánlata érvényes, elbírálásra alkalmas, sem kérelmezõt sem a többi ajánlattevõt jogsérelem nem érte a felhívás módosításának közzététele elmulasztásából.<br>
Ajánlatkérõ az ajánlatok érvényességének megállapítása során a Kbt. szabályai szerint járt el, s azon ajánlattevõk ajánlatát is elfogadta, akik bankgarancia nyújtásával biztosították az ajánlati biztosítékot, így ajánlatkérõ az eljárás során orvosolta az ajánlati felhívásban meghatározott jogsértõ feltételt.<br>
A döntõbizottság megállapította továbbá, hogy ajánlatkérõ azzal, hogy az ajánlatok bontásáról szóló jegyzõkönyvet nem a bontástól számított 5. napon, hanem a 7. napon küldte meg ajánlattevõk részére megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és h) pontja szerinti jogkövetkezményeket alkalmazta.<br>
A Döntõbizottság bírság kiszabását és az alkalmazott jogkövetkezményen túl egyéb joghátrányt ajánlatkérõvel szemben nem alkalmazott, mivel ajánlatkérõ által elkövetett jogsértés az ajánlatok elbírálására kihatással nincs, továbbá a megállapított jogsértés súlya nem áll arányban még a legkisebb mértékû bírsággal sem.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 20.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csitkei Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>