<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0911)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.507/9/2000.<br>
<br>
Tárgy: az Etler és Társai Kereskedelmi Kft. jogorvoslati kérelme a Légiforgalmi és Repülõtéri Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Elter Tamás ügyvéd (1016 Budapest, Alsóhegy u. 7.) által képviselt Etler és Társai Kereskedelmi Kft. (1107 Budapest, Mázsa tér 5–7., a továbbiakban: kérelmezõ) kérelmére a Légiforgalmi és Repülõtéri Igazgatóság (1065 Budapest–Ferihegy, Pf. 53, a továbbiakban: ajánlatkérõ) "szerszámok és kisgépek beszerzése" tárgyú közbeszerzési eljárása ellen indult jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel a 60. § (1) bekezdés b) pontját, ezért ajánlatkérõ közbeszerzési eljárást lezáró döntését megsemmisíti, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. július 5-én megjelent 27. számában tette közzé ajánlati felhívását nyílt közbeszerzési eljárás megindítására szerszámok és kisgépek beszerzésére 70 000 000 Ft értékben.<br>
A felhívás elõírta, hogy részajánlatot nem lehet tenni, valamint, hogy a szerzõdés 1 éves idõtartamra szól, melyen belül a teljesítés szakaszos.<br>
Ajánlatkérõ meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, valamint az alkalmatlanná minõsítés szempontjait is. A felhívás 13. pontja meghatározta, hogy az összességében legelõnyösebb ajánlatot kívánja ajánlatkérõ kiválasztani a következõ részszempontok alapján:<br>
– termék minõsége a dokumentációban meghatározottak szerint	8<br>
– ajánlati ár	7<br>
– garanciális feltételek	5<br>
– vállalt szállítási határidõ	5<br>
– szállítási feltételek	3<br>
Az adható pontszám részszempontonként 1–10-ig.<br>
Ajánlatkérõ dokumentációt is bocsátott az ajánlattevõk rendelkezésére, melyben megadta a részletes ajánlati feltételeket, valamint 547 tételben meghatározta a beszerezni kívánt szerszámokat és kisgépeket, illetve azok pontos mûszaki paramétereit. Ezen belül a dokumentáció 12. oldalának 3.1.2. pontjában ajánlatkérõ elõírta, hogy az ajánlattevõ által megadott árak a szerzõdéses kötelezettségek teljesítése során kötöttnek tekintendõk 2001. március 31-ig, ezt követõen konkrét százalékos meghatározást kérnek a tervezett ármódosításra.<br>
A dokumentáció 13. oldalának 3.3.3. pontjában ajánlatkérõ az ajánlati tartalom meghatározása keretében elõírta, hogy az ajánlattevõ nem térhet el a dokumentációban felsorolt anyagféleségek megadott paramétereitõl.<br>
A 2000. augusztus 15-i ajánlattételi határidõre a következõ ajánlattevõktõl érkezett ajánlat: Berner Kft., Würth Kft., Atlanti Kft., Arzenál '90 Kft., valamint kérelmezõ.<br>
Ajánlatkérõ 2000. augusztus 29-ig hiánypótlási lehetõséget biztosított az ajánlattevõknek, majd a hiánypótlások beérkezése után mind az öt ajánlatot érvényesnek és alkalmasnak nyilvánítva értékelte azokat.<br>
2000. szeptember 12-én ajánlatkérõ levélben értesítette az ajánlattevõket arról, hogy az eredményhirdetést 2000. október 5-re elhalasztja. Az elhalasztott eredményhirdetési idõpontban ajánlatkérõ nyertesként az Arzenál '90 Kft.-t hirdette ki.<br>
Kérelmezõ 2000. október 17-én terjesztette elõ jogorvoslati kérelmét, amelyben kérte a Döntõbizottságtól ajánlatkérõ közbeszerzési eljárást lezáró döntésének megsemmisítését, valamint ideiglenes intézkedésként a szerzõdés megkötésének megtiltását. Indokolásul elõadta, hogy sérelmezi ajánlatkérõ eljárást lezáró döntését, mivel álláspontja szerint az értékelés során nem vette figyelembe a kérelmezõ által a 30 M Ft feletti összegbõl adandó 5%-os árkedvezményt. Figyelmen kívül hagyta továbbá azt is, hogy az ajánlattevõ ármódosítási kikötést az egyéves határidõn belül nem adott meg, továbbá az ajánlati dokumentációhoz képest kedvezõbb fizetési határidõt ajánlott meg.<br>
Ajánlatkérõ érdemi észrevételében a jogorvoslati kérelem elutasítását kérte. Indokolásul elõadta, hogy az ajánlatok értékelése során a termékek minõségének pontozásánál kérelmezõ hátrányára értékelte azt, hogy mintegy 100 db terméknél nem nevezte meg az adott termék márkáját, míg a nyertesnél ez csak kb. 30 db esetében fordult elõ. Elõadta azt is, hogy a kérelmezõ által ajánlott 45 napos átutalási határidõ olyan kismértékû elõnyt jelent ajánlatkérõnek, hogy azt nem tudta az értékelésnél figyelembe venni.<br>
A 2001. március 31. utáni árváltozás kapcsán ajánlatkérõ elõadta, hogy a kérelmezõ ajánlatában kifejezett nyilatkozatot nem tett e tekintetben, ezt azonban ajánlatkérõ nem tekinthette úgy, hogy nem is szándékozik árat emelni. A kérelmezõ által felajánlott sávos árengedményt pedig azért nem tudták figyelembe venni, mert keretszerzõdést kívánnak kötni éppen a célból, mert nem tudják pontosan meghatározni, hogy milyen értékben kívánnak megrendelni.<br>
Az Arzenal Kft. egyéb érdekeltként észrevételében a jogorvoslati kérelem elutasítását kérte. Álláspontja szerint ajánlatkérõ helyesen értékelte az ajánlatokat. A kérelmezõ által ajánlott 5% kedvezmény nem lett számszerûsítve, így ez nem felelt meg a kiírási dokumentációban meghatározott feltételeknek, ezért ajánlatkérõ jogszerûen bírálta el a kérelmezõ által megajánlott számszerûsített árat ajánlati árként.<br>
A kérelmezõ által ajánlott 45 napos fizetési határidõt pedig nem értékelhette ajánlatkérõ magasabb pontszámmal, tekintettel arra, hogy az nem volt értékelési szempont.<br>
A Döntõbizottság 2000. október 24-én hozott ideiglenes intézkedésével a szerzõdés megkötését megtiltotta.<br>
Mivel a jogorvoslati kérelem az ajánlatkérõ közbeszerzési eljárást lezáró döntését támadta, a Döntõbizottságnak meg kellett vizsgálnia az ajánlatokat. Ezen vizsgálatot elsõként az ajánlatok érvényessége körében végezte el, és az alábbiakat állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ugyanezen szakasz (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Berner Kft. ajánlatának 39. oldalán található nyilatkozat szerint az ajánlattevõnek elkülönített állami pénzalappal szemben fizetési kötelezettsége nincs.<br>
A Würth Kft. ajánlatának 59. oldalán található nyilatkozat szerint a munkaerõ piaci alappal szemben jogszabály alapján fizetési kötelezettsége az ajánlattevõnek nincs.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése elõírja, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42 §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ Piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elõ a szintén a Munkaerõ Piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott törvényi rendelkezésekbõl megállapítható, hogy valamennyi munkáltatónak van jogszabályon alapuló fizetési kötelezettsége a Munkaerõ Piaci Alappal szemben, amely fizetési kötelezettségnek részben az adóhatóságon keresztül, részben pedig közvetlenül tehetnek eleget. A fentiek alapján a Berner Kft. és a Würth Kft. ajánlatának is tartalmaznia kellett volna az illetékes Munkaügyi Központ által kiállított igazolást, amely a Munkaerõ Piaci Alappal szemben fennálló kötelezettségek egy részének teljesítését tartja nyilván. Miután ezen kötelezettségének az ajánlattevõk nem tettek eleget, ezért ajánlatuk a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt.<br>
Az Atlanti Kft. alap és alternatív ajánlatában a 45., 47., 48., 185., 186., 187., 188., 189., 190., 377. és 413. sz. tételeknél nem a dokumentációban elõírt mûszaki paramétereknek megfelelõen tette meg ajánlatát. Tekintettel arra, hogy a dokumentáció nem engedte meg az eltérést a dokumentációban felsorolt anyagfélségek megadott paramétereitõl, az ajánlat a Kbt. fent hivatkozott 52. § (2) bekezdés d) pontja alapján érvénytelen.<br>
A nyertesként kihirdetett Arzenal '90 Kft. ajánlatában a 60., 61., 62., 63., 64., 65., 66., 67., 351., 370., 467., 470., 471., 486., 487., 489., 490., 497., 498., 499., 500., 504., 509. és 518. sz. tételeknél az ajánlat nem felelt meg az ajánlati dokumentációban meghatározott feltételeknek, illetõleg mûszaki paramétereknek, tehát ez az ajánlat is érvénytelennek tekintendõ.<br>
Ugyancsak érvénytelen a kérelmezõ ajánlata, mivel a 81., 407., 410., 416., 417., 430., 470., 518., 540., 544. sz. tételekre szintén nem a dokumentációban meghatározottak szerint tette meg ajánlatát.<br>
Ezen megállapításokat a nyertes, illetve ajánlatkérõ tárgyaláson tett nyilatkozatában nem vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelen az eljárás, ha kizárólag érvénytelen ajánlatok érkeztek.<br>
Mivel a közbeszerzési eljárás során kizárólag érvénytelen ajánlatok érkeztek ajánlatkérõhöz, ezért a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján azt eredménytelennek kellett volna nyilvánítani.<br>
Tekintettel arra, hogy ezen kötelezettségének ajánlatkérõ nem tett eleget, a Döntõbizottság a jogsértést megállapította és a rendelkezõ részben foglaltak szerint határozva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 15.<br>
<br>
Dr. Bakonyi Dolli s. k.,	Németh István s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>