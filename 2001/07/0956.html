<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0956)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.560/13/2000.<br>
<br>
Tárgy: a HUNÉP Rt. és a Strabag Építõ Kft. egyesített jogorvoslati kérelme a B.A.Z. Megyei Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hajdúsági Univerzális Építõipari Rt. (4025 Debrecen, Simonffy u. 34-36. a továbbiakban: I. r. kérelmezõ) és a Strabag Építõ Kft. (3100 Salgótarján, Munkás u. 8., képviseli: dr. Vígh Katalin ügyvéd, 3101 Salgótarján, Alkotmány u. 9. II. em. 6., a továbbiakban II. r. kérelmezõ) egyesített jogorvoslati kérelme alapján lefolytatott közbeszerzési eljárás során, melyet a Borsod-Abaúj-Zemplén Megyei Önkormányzat "Pszichiátriai Otthon és Módszertani Intézet, Encs, kivitelezési és kiviteli terv készítési munkái, berendezések, felszerelések beszerzése" tárgyú közbeszerzési eljárása ellen nyújtottak be, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 52. § (1) bekezdését, és a 64. § (1) bekezdését, ezért a Döntõbizottság az ajánlatkérõ elõminõsítési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy I. és II. r. kérelmezõ részére a határozat kézhezvételétõl számított 15 napon belül 30 000–30 000 Ft, azaz harmincezer–harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. augusztus 30-án részvételi felhívást tett közzé a Közbeszerzési Értesítõ 35. számában elõminõsítési eljárás megindítására (4934) a rendelkezõ részben írt tárgyban.<br>
Az ajánlatkérõ nevében és megbízásából az ST. Raszter Tervezõ Beruházó és Szolgáltató Kft. (3780 Edelény, Antal Gy. u. 5.) járt el, mint bonyolító. Ajánlatkérõ a részvételi felhívását a Közbeszerzési Értesítõ 2000. szeptember 13-i számában módosította. Ennek keretében az alkalmasság, illetve alkalmatlanság megállapítására vonatkozó szempontokat bõvítette a minõségbiztosítási rendszerre vonatkozó követelményeivel.<br>
Ajánlatkérõ a felhívás 9.1. pontjában a pénzügyi és gazdasági alkalmasság igazolása között megkövetelte többek között azt, hogy az ajánlattevõ számlavezetõ bankjaitól (pénzintézet) 30 napnál nem régebbi nyilatkozatot csatoljon a részvételi jelentkezõ fizetõképességének megállapítására szükséges megfelelõ tartalommal. Ezen túlmenõen elõírta, hogy ez az elõzõ 3 év (1997–1999) jóváhagyott, cégbírósághoz benyújtott mérlegének csatolásával (egyszerûsített mérlegével, beszámolójával, vagy konszolidált beszámolójával) <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja szerint is igazolandó. Kérte továbbá az elõzõ 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat megtételét is a Kbt. 44. § (1) bekezdés c) pontja szerint. A felhívás 9.2. pontjában írta elõ ajánlatkérõ a mûszaki alkalmasság igazolására kért feltételeket. Ezek között, megkövetelte a részvételre jelentkezõ szervezeti felépítésének, a project szervezeti felépítésének és azoknak a mûszaki szakembereknek illetve vezetõknek a bemutatását, a képzettségük ismertetésével, akiket a részvételre jelentkezõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek [Kbt. 44. § (2) bekezdés c) pont].<br>
A felhívás 10. b) pontja tartalmazta a részvételre jelentkezõnek a szerzõdés teljesítésére alkalmatlanná minõsítésének szempontjait. Ezek között elõírás volt az is, hogy szerzõdésteljesítésre alkalmatlan az, aki nem rendelkezik az elmúlt 5 évben a tárgyi munkához hasonló méretû és komplexitású mûtõ kivitelezését tartalmazó referenciával, illetve a munkákat közvetlenül irányító szakirányú végzettséggel rendelkezõ kulcsszemélyzet, továbbá minõség-ellenõrzésért felelõs személy nem rendelkezik legalább 5 év szakterületen eltöltött gyakorlattal hasonló létesítmény megvalósításában szerzett referenciával.<br>
A felhívás 12. pontja tartalmazta az egyéb információkat. Ezen belül a 12.2. pontban a kapcsolódó egyéb információk között elõírta azt is ajánlatkérõ, hogy a részvételi jelentkezést 1 db eredeti és 5 db másolati példányban kell benyújtani. Az eredeti részvételi jelentkezés minden oldalát folyamatos oldalszámozással és a részvételi jelentkezést a képviselõ, vagy a képviselõk kézjegyével kell ellátni.<br>
Ajánlatkérõ részvételi dokumentációt is bocsátott a jelentkezõk rendelkezésére 40 000 Ft + áfa ellenében. A részvételi jelentkezési határidõig, azaz 2000. október 9-én 10.00 óráig az alábbiak jelentkeztek: I. és II. r. kérelmezõ, Középület és Lakásépítõ Rt., KÉSZ Kft., IMOLA Kft., Adeptus Rt., az FK Raszter Rt., a Szivárvány Építõ Kft. és a Középületépítõ Rt.<br>
A részvételi jelentkezések bontásáról közjegyzõi okirat készült.<br>
A bontási eljárás alkalmával ajánlatkérõ tájékoztatta a részvételi jelentkezõket, hogy hiánypótlást biztosít, melyrõl a jelentkezõk 8 napon belül megkapják az írásos értesítést. Tájékoztatta továbbá arról is a feleket, hogy a közjegyzõnél eredetiben letétbe helyezett jelentkezési anyagon pótolhatják a képviseleti jogosultság azonosítása után a felmerülõ hiányokat 2000. október 19-én 16.00 óráig. Ezt követõen a közjegyzõ a 9 db részvételi jelentkezés eredeti példányát letétbe tette a közbeszerzési eljárást lezáró szerzõdés megkötéséig, illetve az esetleges jogorvoslati eljárás jogerõs befejezéséig. E bontási eljárás során azt is közölték a felekkel, hogy a hiánypótlást – amennyiben nem a kézjegyre, vagy aláírásra vonatkozik – az ajánlattevõknek egy eredeti és 5 másolati példányban kell teljesíteniük. A bontási eljárás befejezésekor a közjegyzõ a 9 db eredeti jelentkezési anyagot keltezéssel, aláírással és pecséttel ellátva eredetiként átvette és letétbe helyezte.<br>
Ajánlatkérõ megbízásából a bonyolító 2000. október 13-án írásos megkeresésben értesítette mind a 9 részvételre jelentkezõt a hiánypótlás lehetõségérõl, részletesen meghatározva részükre az általánosan tapasztalt hiányosságokat. Egyben felhívta a felek figyelmét a felhívás 12.2. pontjára, miszerint az eredeti részvételi jelentkezés minden oldalát folyamatos oldalszámozással és a részvételi jelentkezést a képviselõ vagy képviselõk kézjegyével kell ellátni. Közölte azt is, hogy ez az elvárás elfogadhatóan senkinél nem történt meg. A tapasztalt hiányosságok felsorolását követõen arról is tájékoztatta a részvételre jelentkezõket, hogy a részvételi jelentkezések eredeti példányának közjegyzõi letétbe helyezése a bontással egy idõben megtörtént, valamint azt, hogy az esetleges hiánypótlás 1 eredeti példányát a közjegyzõnek, a további 5 példányt a Borsod-Abaúj-Zemplén Megyei Önkormányzati Hivatal Pénzügyi és Gazdálkodási Fõosztályára kell leadni.<br>
A hiánypótlási lehetõséggel 7 jelentkezõ élt.<br>
Ajánlatkérõ által létrehozott Közbeszerzési Bizottság a 2000. október 24-i ülésén megállapította, hogy érvénytelen a részvételi jelentkezési anyaga a Középület és Lakásépítõ Rt.-nek, az I. és II. r. kérelmezõnek, a Középületépítõ Rt.-nek, az IMOLA Kft.-nek, valamint a Szivárvány Építõ Kft.-nek, míg érvényes jelentkezést nyújtott be a KÉSZ Kft., az Adeptus Rt. és az FK Raszter Rt.<br>
A Közbeszerzési Bizottság alkalmas jelentkezõkre vonatkozó értékelését a Megyei Közgyûlés elnöke 2000. október 25-én elfogadta és ennek megfelelõen hozta meg a döntését az alkalmasnak minõsítettekrõl.<br>
E döntést a 2000. október 31-i nyilvános eredményhirdetéskor ismertették a részvételre jelentkezõkkel, de ezt megelõzõen már 2000. október 30-án írásban kézbesítették I. és II. r. kérelmezõ részére az elõminõsítési eljárásban benyújtott részvételi jelentkezésükkel kapcsolatos értékelést, mely szerint I. r. kérelmezõ nem felelt meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglalt feltételeknek, mert az eredeti részvételi jelentkezés néhány oldala nincs folyamatos oldalszámozással ellátva és a hiánypótlási határidõn belül az érvénytelenségi okot elõidézõ hiányokat nem pótolta, II. r. kérelmezõ pedig nem megfelelõ bankinformációt csatolt, illetve nem kellõen tisztázta jogelõdei pénzügyi helyzetét.<br>
I. r. kérelmezõ 2000. november 3-án jogorvoslati kérelemmel fordult a Döntõbizottsághoz. Ebben kérte az ajánlatkérõ kötelezését a Kbt. szerinti eljárásra, az ajánlatkérõ eljárást lezáró döntésének megsemmisítését, illetve a jogsértés megállapítását. Kérte továbbá ajánlatkérõ kötelezését az eljárási díj megfizetésére, illetve indítványozta tárgyalás tartását is. Kérelmét azzal indokolta, hogy álláspontja szerint ajánlatkérõ megsértette a Kbt. 24. §-át, valamint a 61. § (1) bekezdését, mivel olyan érvénytelenségi okot állapított meg I. r. kérelmezõ jelentkezési anyagánál, mely nem felelt meg az ajánlatkérõ felhívásában írtaknak. Nevezetesen azt sérelmezte, hogy a részére október 30-án megküldött értesítésben ajánlatkérõ arra hivatkozik, hogy I. r. kérelmezõ jelentkezési anyagában nem minden lap van több oldalon lapszámmal ellátva, tehát az oldalszámozás nem folyamatos. Álláspontja szerint ez azért téves ajánlatkérõ részérõl, mert maga is ellentmondóan határozta meg a felhívásában a formai követelmények között az oldalszámozás alkalmazását, így a félremagyarázás lehetõsége miatt a kiírási feltételeket teljesíthetetlenné, az értékelést pedig manipulálhatóvá tette ajánlatkérõ és ezzel a magatartásával megsértette a verseny tisztaságának alapelvét, illetve nem biztosította a résztvevõk részére az esélyegyenlõséget. A Kbt. 61. §-ának megsértését abban látta, hogy az október 24-i döntésérõl késve küldte meg részére október 30-án ajánlatkérõ az értesítést. Ezzel megsértette a Kbt. 61. § (7) bekezdését, azaz nem az ott meghatározott idõtartamon belül értesítette I. r. kérelmezõt a kizárásáról. Kérelmét a megtartott tárgyaláson változatlanul fenntartva kiegészítette azzal, hogy álláspontja szerint az elõminõsítési eljárásnak a célja az, hogy ajánlatkérõ a mûszakilag és technikailag alkalmas ajánlattevõket válassza ki a további ajánlattételre. Elõadta azt is a tárgyaláson, hogy a hiánypótlás kézhezvételét követõen telefonon érdeklõdött a közbeszerzési eljárás bonyolítójánál, ahol azt a választ kapta, hogy azért van szükség <br>
a lapok számozására, hogy a részvételi jelentkezésbe újabb lapokat ne lehessen behelyezni, vagy abból lapokat eltávolítani, tehát elegendõ, ha minden lapon csak egy számozás van.<br>
II. r. kérelmezõ 2000. november 15-én nyújtott be jogorvoslati kérelmet a Döntõbizottsághoz. Ebben kérte az elõminõsítési eljárás során hozott terhükre érvénytelenséget megállapító ajánlatkérõi döntés megsemmisítését. Kérelmét azzal indokolta, hogy jogsértõen állapította meg ajánlatkérõ a pályázatok érvénytelenné minõsítését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésére hivatkozva olyan indokkal, hogy a részvételi jelentkezésük nem tartalmaz kellõ információt banki információ keretében a jogelõdök pénzügyi helyzetérõl, és nem mutatták be a felhívásnak megfelelõen, hogy mind a 6 jogelõd alapító tagra jellemzõ volt-e a hitel- és fizetõképesség. Álláspontja szerint a felhívásban és a dokumentációban foglaltaknak megfelelõen banki információt a jogelõdökrõl nem kellett adni a társaságuknak. Elõadta azt is, hogy a jogelõd szervezetek mérlegadatait tartalmazza a jelentkezési anyaguk, így az erre vonatkozó ajánlatkérõi álláspont is helytelen. Kérelmét a tárgyaláson változatlanul fenntartotta és annyiban kiegészítette, hogy kérte az igazgatási szolgáltatási díj megtérítését is. Elõadta azt is, hogy a Strabag Kft. (II. r. kérelmezõ) a becsatolt iratok tanúsága szerint 6 erõs építõipari cégbõl keletkezett 2000. szeptember 1-jétõl és ennek alapján alkalmas ajánlattételre. A tárgyaláson is megerõsítette azt az álláspontját, hogy banki információt kért ajánlatkérõ a részvételre jelentkezõktõl. Ezt II. r. kérelmezõ megadta, viszont a felhívásban, vagy dokumentációban sehol nem kért ajánlatkérõ a jogelõd cégekre banki információt, így az erre való hivatkozás jogsértõ.<br>
Az ügyben érintett felek közül a tárgyaláson a Középületépítõ Rt. úgy nyilatkozott, hogy jogszerûtlenül nyilvánította jelentkezési anyagukat ajánlatkérõ érvénytelennek. Az elõminõsítési eljárás a mûszaki alkalmasság megítélésére szolgál, így formai okok miatt nem lett volna lehetõsége ajánlatkérõnek õket kizárni a közbeszerzési eljárás további szakaszából, mivel a felhívás 10. b) pontja nem tartalmaz erre vonatkozó rendelkezést. Az ajánlatkérõnek a banki információra vonatkozó indoklása sem helyt álló, nem felel meg a jogszabályoknak, mivel a részvételi anyagukban nyilatkoztak, hogy nincs ellenük csõdeljárás folyamatban, így erre külön igazolást nem kellett becsatolniuk.<br>
A Középület és Lakásépítõ Rt. írásos észrevételében úgy nyilatkozott, hogy egyetért a HUNÉP Rt. jogorvoslati kérelmével, ezért indítványozza az eljárást lezáró döntés megsemmisítését és ajánlatkérõ új eljárásra kötelezését.<br>
Pályázatuknál elegendõnek tartották a folyamatos lapszámozást, mert ezzel eleget tettek azon elvárásnak, hogy a jelentkezési anyaguk egyes oldalai ne lehessenek kicserélhetõek. A megváltoztathatatlanságot a közjegyzõi letét is biztosította. A hiánypótlás keretében egy önálló szervezeti ábrát is benyújtottak.<br>
Az ügyben érintett további felek érdemi észrevételt nem terjesztettek elõ.<br>
Ajánlatkérõ írásos észrevételében és a tárgyaláson kérte I. és II. r. kérelmezõ kérelmének elutasítását, mert az eljárása jogszerû volt. Úgy nyilatkozott, hogy a felhívás 12. pontja alapján, miszerint a jelentkezés minden oldalát folyamatos oldalszámozással és a részvételi jelentkezést a képviselõ kézjegyével kell ellátni, senkinél nem történt meg az eredeti részvételi jelentkezések benyújtásakor. Véleménye szerint nyilvánvaló, hogy ha a lap hátsó oldala üres, vagyis ezen az oldalán írás, vagy más dokumentáció nem található, akkor az üres oldal számozása szükségtelen. Abban az esetben viszont, ha a részvételi jelentkezés úgy készül, hogy a résztvevõ a lapnak mindkét oldalára ír, illetve a lap mindkét oldalán van valamilyen dokumentáció, akkor szükséges csak a lap mindkét oldalának számozása. Álláspontja szerint I. r. kérelmezõ jelentkezése azért érvénytelen, mert a jelentkezésében a 93–97 oldalszámú lapok hátoldalát, ahol az aláírási címpéldányok közjegyzõi hitelesítése volt, nem sorszámozták. Mivel ezen oldalak nem voltak üresek, ezért azokat számozni és a képviselõ eredeti kézjegyével kellett volna ellátni, és úgy benyújtani. Elõadta azt is, hogy ezen álláspontját támasztja alá, hogy a folyamatos oldalszámozás elmulasztását valamennyi részvételre jelentkezõ esetében úgy tekintette, hogy az nem felel meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltaknak, mely szerint érvénytelen az ajánlat, ha az nem felel meg a ajánlati felhívásban illetve a dokumentációban meghatározott feltételeknek. Nem helytálló I. r. kérelmezõ 61. §-ra vonatkozó sérelme sem, tekintettel arra, hogy a Megyei Önkormányzat Közbeszerzési Bizottsága, mely a Közgyûlés szerve, a benyújtott részvételi jelentkezéseket 2000. október 24-én tartott ülésén bírálta el. Errõl az értesítés a jogorvoslati eljárást kezdeményezõ (I. r. kérelmezõ) részére a jegyzõkönyvi kivonattal 2000. október 30-án a döntést követõ munkanapon került megküldésre és mivel az ezt megelõzõ két nap, azaz október 28. és 29. munkaszüneti nap volt, ezért ez a jogsértés nem állapí<br>
tható meg a terhükre.<br>
II. r. kérelmezõ jogorvoslati kérelmével kapcsolatosan úgy nyilatkozott ajánlatkérõ, hogy annak elutasítását is kéri, mivel a Strabag Kft. mint pályázó a részvételi felhívásban foglalt adatszolgáltatási kötelezettségének egyértelmûen és megbízhatóan nem tett eleget, mivel II. r. kérelmezõ 2000. augusztus 31-én lett bejegyezve. Mint önálló jogi személy a cégbíróság által 6 jogelõd gazdálkodó szervezet volt a II. r. kérelmezõ jogelõdje. A becsatolt banki igazolás tanúsága szerint a számlavezetés 2000. szeptember 1-jén kezdõdött, ezért hiányosságként kellett megállapítani, hogy a jogelõd gazdálkodó szervezetek közül 3 jogelõd cégrõl lett csak információ adva. Az egyik jogelõd a Strabag Hungária Építõ Rt. banki információja 1996-tól szól. A pénzügyi alkalmasság elbírálásához a további jogelõd cégekrõl banki információ nem volt. A Strabag Tervezõ Kft. esetében mérleg helyett csak elõtársasági beszámoló lett becsatolva. A hiánypótlásra történõ felhívásnak II. r. kérelmezõ október 17-én eleget tett. Errõl közjegyzõ által kiállított okirat készült. Ebbõl megállapítható, hogy a hiánypótlás a minõségbiztosítási rendszerre, a mûszaki-technikai felszereltségre, az alvállalkozókra, a felelõsségbiztosításra, a project szervezeti felépítésére és az elõzõ 5 év jelentõsebb hasonló jellegû építési beruházásaira vonatkozott. Ezt követõen azt is megállapították a döntéshozatal elõtt, hogy a jogelõd gazdálkodó szervezetek mérlegadatai, a jogelõdökre vonatkozó banki információk nem voltak egyértelmûek, így tartalmilag a részvételi jelentkezés nem felelt meg a kiírásban foglalt feltételeknek. Álláspontja szerint, mivel a jogutódnak egyértelmûen bizonyítania kell, hogy a jogelõd gazdálkodó szervezetek is megfelelnek az ajánlatkérõ által megkövetelt kritériumoknak, így ennek hiányában a részvételi jelentkezést érvénytelennek kellett nyilvánítaniuk. Ezt az érvénytelenséget megállapító október 24-i ülésen hozott döntésrõl II. r. kérelmezõt a rendelkezésre álló törvényes határidõn belül értesítették, tehát nem követtek el jogsértést.<br>
A Döntõbizottság a rendelkezésére álló iratok, nyilatkozatok, valamint dokumentumok alapján megállapította, hogy ajánlatkérõ megsértette a rendelkezõ részben írtakat.<br>
A Döntõbizottság megállapította, hogy a jogorvoslati kérelem megalapozott az alábbiak miatt:<br>
A Döntõbizottság a jogorvoslati eljárás során megvizsgálta I. r. kérelmezõ részvételi jelentkezési anyagát és megállapította, hogy abban valójában minden lap felsõ oldala beszámozott az elsõ oldalon, míg a lapok túloldala számozást nem tartalmaz abban az esetben sem, amikor azon ajánlatkérõ által hivatkozottan valamilyen információ szerepel.<br>
A Döntõbizottság nem osztja ajánlatkérõnek azt az álláspontját, hogy minden oldalt nem kellett számozni csak azokat, melyek információkat tartalmaztak, így az üres oldalak számozása szükségtelen. Ezt az álláspontját a részvételi felhívás 12.2 pontjának elsõ bekezdésére alapozta a Döntõbizottság, mely úgy rendelkezik, hogy "a részvételi jelentkezést 1 db eredeti és 5 db másolati példányban kell benyújtani. Az eredeti részvételi jelentkezés minden oldalát folyamatos oldalszámozással és a részvételi jelentkezést a képviselõ vagy képviselõk kézjegyével kell ellátni." Ebbõl következõen ajánlatkérõ akkor járt volna el helyesen – tekintettel arra, hogy a részvételi felhívásának ezt a rendelkezését nem módosította –, ha formai hiányosságra hivatkozva minden olyan jelentkezést érvénytelennek nyilvánít, melynek csak azon oldala van beszámozva, melyen információ is szerepel.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése valamint (2) bekezdésének d) pontja úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Fenti jogszabályhelyeket összevetve a megállapított tényállással, valamint a felhívás 12.2. pontjának 1. bekezdésével megállapítható, hogy ajánlatkérõ nem volt következetes és egyértelmû e szabályok alkalmazásánál, amikor azokat a jelentkezéseket érvényesnek fogadta el, melyeknél a hiánypótlást követõen az információt tartalmazó hátoldalak is beszámozásra kerültek, viszont az üres oldalak nem. Ajánlatkérõ azért sem volt következetes, hisz nem vitatta azt a kérelmezõi állítást sem az eljárás során, hogy a bonyolító által adott információk is megtévesztésre voltak alkalmasak és bizonytalanságot okoztak a részvételi jelentkezõkben.<br>
A Döntõbizottság megállapította azt is az eljárásban, hogy II. r. kérelmezõ, mely hat cég egyesülésébõl jött létre, a szükséges – reá vonatkozó – bankinformációt becsatolta.<br>
A Döntõbizottság megállapította azt is, hogy ajánlatkérõnek lehetõsége lett volna a jogelõd cégek mérlegadatai alapján II. r. kérelmezõ pénzügyi helyzeténél vélt, nem egyértelmû helyzet tisztázására.<br>
Tekintettel arra, hogy II. r. kérelmezõ az átalakulás idejétõl érvényes bankinformációt becsatolta, ajánlatkérõ pedig a pénzügyi helyzetre vonatkozó kétségeit a korábbi mérlegadatok alapján tisztázhatta volna, II. r. kérelmezõ kizárása a felhozott indokok alapján jogsértõ volt.<br>
Az elõminõsítési eljárás a két szakaszból álló eljárások egyik fajtája. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. és</a> a 64. §-a külön rendelkezést tartalmaz a két szakaszból álló eljárások közös szabályairól. Ennek keretében a Kbt. 64. § (1) bekezdése úgy rendelkezik, hogy az ajánlatkérõ a részvételi határidõ lejártát követõ harminc (építési beruházás esetén hatvan) napon belül köteles a részvételre történõ jelentkezéseket elbírálni, az eredményt nyilvánosan kihirdetni, valamint az eredményhirdetéstõl számított öt munkanapon belül köteles az ajánlati felhívásokat megküldeni. E határidõkre, valamint elmulasztásuk következményeire az 55. § (2) és (4)–(5) bekezdését, valamint a 60. § (1) bekezdésének e) pontját kell alkalmazni.<br>
Fenti rendelkezést figyelembe véve a Döntõbizottság ajánlatkérõ által elismerten és kérelmezõ által felhívottan megsértette e rendelkezést akkor, amikor a felhívásnak megfelelõ eredményhirdetési idõpont (2000. október 31.) elõtt már 2000. október 30-án olyan döntésrõl szóló tájékoztatót küldött a részvételi jelentkezõknek, mely az Értékelõ Bizottság véleményét tartalmazta, és amit a döntésre jogosult, nevezetesen a Megyei Közgyûlés elnöke 2000. október 25-én hagyott jóvá.<br>
Ajánlatkérõ a nyilvános eredményhirdetést megelõzõen közölt információkat a részvételi jelentkezõkkel, így a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(4) bekezdésének megsértése is megállapítható a terhére.<br>
A Döntõbizottság fent írt jogsértésekre és megállapított tényállásra tekintettel úgy látta orvosolhatónak a jogsértéseket, hogy az ajánlatkérõ elõminõsítési eljárást lezáró döntését teljes körûen megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és h) pontjai szerinti jogkövetkezményeket alkalmazta ajánlatkérõvel szemben, figyelemmel a Kbt. 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 27.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>