<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0958)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.603/16/2000.<br>
<br>
Tárgy: a Strabag Építõ Kft. jogorvoslati kérelme Százhalombatta Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Százhalombatta Város Önkormányzata (2440 Százhalombatta, Szent I. tér 3., képviseli dr. Kománovics Ibolya ügyvéd 1137 Budapest, Szent István krt. 18., a továbbiakban: ajánlatkérõ), "Batta Ipari Park közmû- és útépítésének kivitelezése" tárgyú közbeszerzési eljárása ellen a Strabag Építõ Kft. (1135 Budapest, Szegedi út 35–37., képviseli dr. Kecskés Gabriella ügyvéd, 1113 Budapest, Daróczi út 30., a továbbiakban: kérelmezõ) által indított jogorvoslati eljárás során a Döntõbizottság a jogorvoslati kérelemnek részben helyt adva megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdését, az 52. § (2) bekezdés b) pontjára tekintettel az 52. § (1) bekezdését, valamint az 59. § (1) bekezdését, ezért a Döntõbizottság ajánlatkérõvel szemben 15 000 000 Ft (azaz tizenötmillió forint) bírságot szab ki, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számlájára fizesse meg.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. május 17-én közzétett részvételi felhívásában az Ipari Park közmûépítésének generálkivitelezésére, illetve ezen belül öt részfeladatra bontva kért jelentkezéseket az alábbiak szerint:<br>
– generálkivitelezés<br>
– ivóvíz- és tûzivíz-ellátás<br>
– gázellátás,<br>
– villamosenergia-ellátás és közvilágítás,<br>
– szennyvízcsatornázás,<br>
– útépítés, postai védõcsövezés és csapadékvíz-elvezetés.<br>
Az ajánlatkérõ nevében a közbeszerzési eljárás során a Batta-Invest Kft. járt el.<br>
A 2000. június 13-i határidõig 25 jelentkezés érkezett. Az elõminõsítési szakasz eredményhirdetése szerint 4 jelentkezõt ajánlatkérõ elutasított, 21-et ajánlattételre felhívott. Az ajánlati felhívás szerint a fenti részekre is és egységesen az összesre is lehetett ajánlatot tenni. A részletes elõírásokat dokumentáció tartalmazta, amelyet szeptember 8-ig lehetett megvásárolni ajánlatkérõtõl. Az alkalmasnak minõsített jelentkezõk között volt a Strabag Hungária Rt. és a Magyar Aszfalt Kft. külön-külön, akik az ajánlattétel idõpontjában már a kérelmezõ (Strabag Építõ Kft.) jogelõdjeként jelenhettek meg.<br>
A késõbbi nyertes Puhi-Tárnok Út- és Hídépítõ Kft. is alkalmasnak bizonyult, részvételi jelentkezésében 10% fölött 2 alvállalkozót nevezett meg – és igazolásaikat is csatolta –, név szerint a Terra 98 Kft.-t és az Észak Budai Tervezõ Szerelõ és Szolgáltató Kft.-t.<br>
Az ajánlati felhívás dokumentációja szerint ajánlatkérõ az ajánlatokat összességében és részfeladatonként is elbírálja, majd a generálkivitelezõvel szerzõdést köt, aki a részteljesítõkkel fog szerzõdést kötni. Szerzõdési feltétel volt minimum 8%-nyi teljesítési és 4%-nyi jóteljesítési biztosíték nyújtása (bankgaranciával), illetve napi 0,08% kötbér vállalása és legalább 36 hónap jótállás.<br>
Az ajánlatok elbírálása a dokumentáció (18. oldal 5.4 pontja) szerint történik, és egyúttal a pontozásra is elõírást tartalmaz a dokumentáció az alábbiak szerint:<br>
"Az összességében legelõnyösebb ajánlat kerül elfogadásra. Az elbírálási szempontok sorrendje, mely egyben fontossági sorrend a következõ:<br>
részszempontok	súlyszámok<br>
– generálkivitelezõi szerepkörrel	8<br>
– 5 szakág komplex vállalása	–<br>
– ajánlati ár	6<br>
– helyi munkaerõ foglalkoztatása (%-ban)	2<br>
– ajánlatkérõ által meghatározott szerzõdéses mellékkötelezettségek minimális mértékét meghaladó ajánlattevõi vállalások mértéke, ezen belül a következõ súlyszámokkal:	2<br>
  – késedelmi kötbérvállalás	(1)<br>
  – teljesítési garancia mértéke	(0,5)<br>
  – jólteljesítési garancia mértéke	(0,5)<br>
A részpontok 0–10 pont között kerültek odaítélésre, a részszempontok melletti súlyszámok alkalmazásával. A pontozás 1 és 10 pont között történik oly módon, hogy a legalacsonyabb vállalási ár 10, a legmagasabb 1 pont, a többi a kettõ között arányos osztással kerül megállapításra.<br>
A generálkivitelezõi szerepkör vállalásáért egységesen 10 pont adható, amennyiben viszont a pályázó nem vállalja fel a generálkivitelezõi szerepkört (valamennyi szakág elvégzésével) ez esetben 1 pont jár részére. A többlet mellékkötelezettségek és a helyi munkaerõ alkalmazásának pontozása a vállalási árhoz hasonlóan történik, azzal a különbséggel, hogy a legmagasabb (10) pontot a legkedvezõbb ajánlat kap.<br>
A késedelmi kötbérvállalás értékelésénél az ajánlatkérõ által igényelt mértékû vállalás 1 pontot kap. Minden további 0,01%/nap vállalása 1 pontot ér.<br>
A teljesítési és jóteljesítési garanciák esetében az ajánlatkérõ által igényelt mértékû vállalás 1 pontot ér, minden további 1%-ra ajánlatkérõ az értékelésnél + 2 pontot ad.<br>
A helyi munkaerõ foglalkoztatását ajánlattevõ opciós szerzõdésekkel kell, hogy igazolja. A szerzõdést aláíró helyi vállalkozásnak jogosultnak kell lennie az adott tevékenység végzésére, rendelkeznie kell a szükséges eszközállománnyal és megfelelõ létszámú szakképzett saját munkaerõvel. Fenitek igazolása az opciós szerzõdés mellékletét kell képezze. Amennyiben a Bíráló Bizottság a fenti okmányokat hiányosnak, vagy valótlannak találja, úgy az értékelésnél azt figyelmen kívül hagyja. Amennyiben az ajánlattevõ összevont ajánlatot ad (lásd Harmadik Füzet 6. számú Felolvasó lapja), ezek közül legkedvezõbbnek azt az ajánlatot kell tekinteni, ami összességében a legnagyobb pontszámot ért el, függetlenül attól, hogy egy-egy szakterületen kapott pontozásnál nem éri el a legkedvezõbb értéket.<br>
Az értékelés tehát részfeladatonként és egyben összességében is történik."<br>
A dokumentáció melléklete volt a 3. sz. nyilatkozat, amelyen az alvállalkozókat illetõen név, cím, tevékenység, Ft értékadatokat kellett megadni.<br>
2000. szeptember 15-én ajánlatkérõ helyszíni konzultációt tartott, majd 2000. október 3-án sor került az ajánlatok bontására. Ajánlatot tettek (rész, ill. teljes körûen):<br>
Puhi-Tárnok Út- és Hídépítõ Kft., Polydom Rt., Penta Kft., Dél-Dunántúli Építõipari és Szolgáltató Kft., Betonút Rt., PVV Villanyszerelõipari Kft., Siemens Rt., Strabag Kft., Egút Egri Útépítõ Rt., Swietelsky Kft., Alterra Kft. (összesen 11-en.) Ajánlatkérõ minden ajánlattevõt hiánypótlásra hívott fel 2000. október 4-én, amikor a dokumentáció 1. és 2. bankgarancia-nyilatkozatoknak megfelelõ szándéknyilatkozatok pótlólagos becsatolását kérte október 12-i határidõvel. A felszólításnak eleget tett a kérelmezõ, a Puhi-Tárnok Kft., Polydom Rt., Siemens Rt. és a Betonút Rt. Ajánlatkérõ Bizottsága november 13-án bírálta el az általa érvényesnek tekintett valamennyi ajánlatot az öt részfeladat és a generálkivitelezés körében.<br>
Táblázatokba foglalta pontozásos értékelését, majd a november 14-én kihirdetett alábbi döntést hozta:<br>
<br>
1. generálkivitelezés: Puhi-Tárnok Kft.<br>
(2. Alterra Kft.)<br>
<br>
2. ivó- és tûzivíz-ellátás: Penta Kft.<br>
(2. Alterra Kft.)<br>
<br>
3. gázellátás: Strabag Kft.<br>
(2. Betonút Rt.)<br>
<br>
4. villamosenergia-ellátás: Puhi-Tárnok Kft.<br>
(2. Siemens Rt.)<br>
<br>
5. szennyvízcsatornázás: Puhi-Tárnok Kft.<br>
(2. Polydom Rt.)<br>
<br>
6. útépítés, postai csövezés: Puhi-Tárnok Kft.<br>
(2. Alterra Kft.)<br>
Ajánlatkérõ az írásbeli összegzést 2000. november 17-én küldte meg a résztvevõknek.<br>
Kérelmezõ kérelmére megtartott tárgyaláson kiegészített jogorvoslati kérelmében indítványozta, hogy a Döntõbizottság a gázvezetékre vonatkozó döntés kivételével semmisítse meg az ajánlatkérõ eljárást lezáró döntését és marasztalja ajánlatkérõt a költségekben, valamint tiltsa meg a szerzõdéskötést. Kérte továbbá a generálkivitelezõi szerzõdés megkötésére tekintettel ajánlatkérõvel szemben bírság alkalmazását is. Kérelmét azzal indokolta, hogy ajánlatkérõ nem az ajánlatok tényleges tartalmának megfelelõen pontozta a helyi munkaerõ-foglalkoztatásra tett ajánlatokat, így a nyertes nem a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megfelelõen lett kiválasztva. Kérelme különösen vonatkozik a vízellátásra, a villamosenergia-ellátásra és az útépítésre adott részajánlatok értékelésére, ahol álláspontja szerint õ tette a legkedvezõbb ajánlatot. Elõadta azt is a tárgyaláson, hogy az általa felismerni vélt összeférhetetlenségi okot is vizsgálja meg a Döntõbizottság tekintettel arra, hogy a bonyolító ügyvezetõje egyben a Puhi-Tárnok Kft. alvállalkozójának az ügyvezetõje is. Ezért indítványozta, hogy a Döntõbizottság rendelkezésére álló iratok alapján a feltételezett összeférhetetlenséget is vizsgálja meg.<br>
Kérelmezõ a tárgyaláson becsatolta a nyilvános cégadatkivonatot a "SZÁKOM" Kft.-rõl, melynek ügyvezetõje a hatályos cégkivonat szerint Buzay József ügyvezetõ igazgató, aki egyben az ajánlatkérõ lebonyolítójának, nevezetesen a Batta Invest Kft.-nek az ügyvezetõje is.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ a tárgyaláson pontosított észrevételében kérte az alaptalan kérelem elutasítását, mert az ajánlatok elbírálása az ajánlati felhívásban és a dokumentációban meghatározottak szerint történt. A helyi munkaerõ foglalkoztatását a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontjára tekintettel vette figyelembe. A dokumentációban elõírt módon kérte az erre vonatkozó ajánlati nyilatkozatot. Elõadta azt is, hogy a nyertes 150 fõt opciós szerzõdéssel igazolva kívánt alkalmazni, a kérelmezõ helyi vállalkozás bevonásáról nem nyilatkozott, és mintegy 14 fõ helyi foglalkoztatottat tudott csak érdemben megjelölni. Ez indokolta a pontszámok közötti különbséget. A kérelmezõ fõépítésvezetõség dolgozói közül csak a százhalombattai lakosokat lehet helyi munkaerõnek tekinteni. A kérelmezõ jogelõdje vett részt az elõminõsítésben, az átalakulás feltehetõen érinti a cég gazdasági-pénzügyi megítélését is. Arról hivatalos értesítéssel nem rendelkezik, hogy a kérelmezõ kft.-nek is van-e százhalombattai fióktelepe, mint ahogy az a jogelõd Strabag Rt.-nek volt. A kérelmezõ a helyi munkaerõ igénybevételére vonatkozóan opciós, vagy egyéb szerzõdéseket nem csatolt. Összeférhetetlenséggel kapcsolatban ajánlatkérõ elõadta, hogy nem látta összeférhetetlennek a kérelmezõ által sérelmezett kapcsolatot, hiszen a kérelmezõ álláspontját elfogadná, akkor "elvileg az önkormányzat saját maga sem vehetne részt az eljárásban, saját magát is kizárná". Elõadta továbbá azt is, hogy Buzay József az eljárás megindításakor és a felhívás elkészítésekor nem volt ügyvezetõje a Batta-Invest Kft.-nek. 2000. október 1-tõl lett a gazdálkodó szervezet ügyvezetõje, így már csak a bontásnál és az ajánlatok értékelésénél vett részt, mint a Bíráló Bizottság tagja.<br>
Az ügyben érdekelt felek közül a Puhi-Tárnok Kft. a Kbt. vonatkozó rendelkezése alapján, mint az eljárásban érdekelt, és úgy is, mint az eljárás nyertese írásban úgy nyilatkozott, hogy álláspontja szerint az ajánlatok újraértékelése, illetve az eljárás során meghozott döntés megsemmisítése jogsértõ lenne, ugyanis a pályázat kiírója a pályázati felhívás ajánlati dokumentációnak 18. oldalán az 5.4 pontban az ajánlatok értékelésének elbírálási szempontjai között a Kbt. 35. § (1) bekezdés a) pontjával összhangban, valamint az abban hivatkozott 1990. évi XLV. törvény 8. § (1) bekezdésének szellemében – a helyi foglalkozáspolitikai célkitûzések érvényesítését, ezen belül a helyi munkaerõ foglalkoztatását – kívánta további elõnyben részesíteni. Elõadta azt is, hogy az ajánlatkérõ kifejezetten elõírta, hogy a helyi munkaerõ foglalkoztatását az ajánlattevõ opciós szerzõdésekkel kellett hogy igazolja, továbbá az opciós szerzõdést aláíró helyi vállalkozás jogosult legyen az ajánlott tevékenység végzésére, rendelkezzen a szükséges eszközállománnyal, megfelelõ létszámú szakképzett saját munkaerõvel, mely feltételek meglétének igazolása az opciós szerzõdés mellékletét kellett, hogy képezze. Észrevételében azt is nyilatkozta, hogy ajánlatkérõ kihangsúlyozta azt is az eljárás során, hogy amennyiben ezen okmányok nem kerülnek benyújtásra, illetve a Bíráló Bizottság hiányosnak, valótlannak találja azokat, úgy az értékelésnél azokat figyelmen kívül hagyja. Álláspontja szerint abból, hogy az ajánlatot benyújtó Strabag Építõ Kft.-nek a jogelõdje a Strabag Hungária Építõ Rt. volt 1133 Budapest, Daróczi út 33. sz. alatti telephellyel, nem következik az, hogy helyi munkaerõt foglalkoztat. Az összeférhetetlenséggel kapcsolatosan elõadta, hogy a "SZÁKOM" Kft. mint alvállalkozó a gáz- és elektromos hálózat kivitelezés kivételével minden részteljesítésben, illetõleg a generálkivitelezésben alvállalkozó. Fenti nyilatkozata alapján indítványozta, hogy a Döntõbizottság az alaptalan jogorvoslati kérelmet utasítsa el.<br>
Az ügyben érdekelt további felek (ajánlattevõk) az eljárás során érdemi nyilatkozatot nem tettek.<br>
A Döntõbizottság a rendelkezésére álló iratok, dokumentumok és írásos valamint a tárgyaláson szóban elõterjesztett nyilatkozatok alapján megállapította, hogy a kérelem részben alapos, és ajánlatkérõ megsértette a rendelkezõ részben írtakat.<br>
A Döntõbizottság a jogorvoslati eljárás során elsõdlegesen a kérelmezõ által felvetett összeférhetetlenség kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezetvezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése úgy rendelkezik, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A Döntõbizottság a jogorvoslati eljárás tárgyalásán ajánlatkérõ által sem vitatottan megállapította, hogy ajánlatkérõ lebonyolítója a Batta-Invest Kft., aminek ügyvezetõje Buzay József, aki a Puhi-Tárnok Kft. által a teljesítésbe bevonni kívánt "SZÁKOM" Kft. ügyvezetõ igazgatója is egyben. A Puhi-Tárnok Kft. a fenti céget mind a generálvállalkozási ajánlatában, mind pedig a részajánlatában több helyen szerepeltette. Nevezetesen az ivó- és tûzivíz-ellátás részfeladatnál, szennyvízcsatornázásnál és az útépítés, postai védõcsövezés és csapadékvíz-elvezetésnél szerepeltette a "SZÁKOM" Kft.-t. Megállapította azt is, hogy a gáz- valamint villamosenergia-ellátás részfeladatban nem vett részt a "SZÁKOM" Kft., mint alvállalkozó.<br>
Fenti tények, valamint az idézett rendelkezések alapján megállapítható, hogy a Puhi-Tárnok Kft. generálkivitelezõi ajánlata, valamint azon részajánlatai, melyekben a "SZÁKOM" Kft.-t is alvállalkozóként bevonta érvénytelen, tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontjára, mely szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
Döntõbizottság az összeférhetetlenség megállapításakor nem osztotta ajánlatkérõ azon álláspontját, hogy jogi helyzet kezelhetetlenségét okozza az, ha az ajánlatkérõ 100%-os tulajdonában levõ vállalkozás részvétele az ajánlatok értékelésében, illetve magában a közbeszerzési eljárásban összeférhetetlenséget okoz.<br>
A Döntõbizottság álláspontja szerint a fentebb hivatkozott Kbt. rendelkezések egyértelmûen fogalmaznak. Ebbõl következõen ajánlatkérõ csak abban az esetben vonhatta volna be Buzay Józsefet a Batta-Invest Kft. ügyvezetõjét – aki egyben a "SZÁKOM" Kft. ügyvezetõje is – a közbeszerzési eljárás bonyolításába, amennyiben érvényesült volna a Kbt. 31. §-ának (4) bekezdése, amely úgy rendelkezik, hogy nem kell alkalmaznia (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
Az sem változtat a Döntõbizottság kialakított álláspontján, hogy ajánlatkérõ nyilatkozata szerint a Batta-Invest Kft. részérõl csak az ügyvezetõ lett bevonva, egyéb személyek az eljárás lebonyolításában nem vettek részt.<br>
A Döntõbizottság ezt követõen vizsgálat tárgyává tette a jogorvoslati kérelemmel érintett részajánlatokat a tekintetben, hogy a megadott részszempontok szerint az összességében legkedvezõbb ajánlattevõket hirdette-e ki nyertesnek ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint pedig az a közbeszerzési eljárás nyertese, aki az ajánlatkérõ részére az ajánlati felhívásban és dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az elsõ részfeladat (ivó- és tûzivíz-ellátás) értékelésével kapcsolatban a Döntõbizottság az alábbiakat állapította meg:<br>
Penta Kft. (nyertes): teljes körû ajánlat; 42 215 959 Ft; alvállalkozókról opciós szerzõdése nincs, 0,3% kötbért, 10% teljesítési és 5% jólteljesítési garanciát vállal.<br>
Alterra Kft. (2. legjobb) teljes körû ajánlat, 42 872 519 Ft, helyi alvállalkozó nincs; 0,1% kötbér, 10% teljesítési és 5% jólteljesítési garancia.<br>
Kérelmezõ: teljes körû ajánlat, 45 603 853 Ft, 14 saját dolgozója helyi lakos, alvállalkozója és opciós szerzõdése nincs, a helyi dolgozók teljesítése nem állapítható meg, 0,08% kötbért, 10% teljesítési és 6% jóteljesítési biztosítékot vállalt.<br>
A Döntõbizottság álláspontja szerint a felhívásban és a dokumentációban elõírt módon vehette csak figyelembe ajánlatkérõ a helyi munkaerõ foglalkoztatását, azaz az opciós szerzõdések alapján. Az eljárás során megállapítást nyert az is, hogy ez a kérelmezõnek és a Puhi Tárnok Kft.-n kívül a többi ajánlattevõnek nem volt, így ajánlatkérõ nem vonhatta be az értékelésbe a helyi munkaerõ egyéb módon való foglalkoztatására tett ígérvényeit, nevezetesen a saját helyi dolgozóit.<br>
Fentiekbõl láthatóan – a pontozásra is tekintettel – kérelmezõnél összességében kedvezõbb volt a nyertes és a 2. helyen kihirdetett ajánlat.<br>
A gázellátás részfeladat vonatkozásában nem volt vitatott ajánlatkérõ döntése.<br>
A villamosenergia-ellátással kapcsolatos ajánlatok értékelésekor megállapítható volt:<br>
Nyertes Puhi-Tárnok Kft.: teljes körû ajánlat; 353 671 770 Ft; helyi alvállalkozó opciós szerzõdéssel Paraton Kft. (100 M Ft) aránya 28,27%; 0,1% kötbér; 8% teljesítési és 4% jólteljesítési garancia.<br>
Siemens Rt. 2. legjobb: részajánlat; 329 745 031 Ft; helyi alvállalkozó nincs; 0,08% kötbér; 8% teljesítési; 4% jólteljesítési biztosíték.<br>
Kérelmezõ: teljes körû ajánlat; 342 213 912 Ft; helyi alvállalkozó és értékelhetõ nyilatkozat nincs; 0,08% kötbér; 10% teljesítési és 6% jólteljesítési biztosíték.<br>
A villamosenergia-ellátással kapcsolatosan a Döntõbizottság megállapította, hogy ajánlatkérõ döntése a Puhi-Tárnok Kft. nyertességére vonatkozóan nem vitatható, mivel a 3. részszempontot – eltérõ elõírás hiányában – e részajánlatnál is a fentebb kifejtett indokokra figyelemmel kellett értékelni.<br>
A Döntõbizottság e feladat értékelésénél azt is megállapította, hogy a második legjobbnak kihirdetett Siemens Rt. ajánlata nem volt jobb a kérelmezõ ajánlatánál, tehát a kérelmezõt kellett volna e részfeladatban a második legjobb ajánlattevõnek megjelölnie. E megállapítását a Döntõbizottság arra alapítja, hogy ajánlatkérõ értékelése itt nem helytálló, mert egyáltalán nem vette figyelembe az 1. részszempont szerinti különbséget az ajánlatok között, és ebbõl fakad a fenti eltérés. Az 1. részszempont szerinti értékeléstõl az ajánlatkérõnek semmilyen indokkal nem volt lehetõsége eltekinteni a részajánlatok bírálata során sem.<br>
A Döntõbizottság álláspontja szerint az ajánlatkérõ által alkalmazott lineáris pontozás elfogadható, nem jogszabályellenes. Ennek alapján elvégezve a pontozást a Döntõbizottság megállapította, hogy a Puhi-Tárnok Kft. 151, a kérelmezõ 140,8, míg a Siemens Rt. 72 pontot kaphatott csak a fenti értékelés szerint.<br>
A szennyvízcsatornázás, valamint útépítés, postai védõcsövezés és csapadékvíz-elvezetés részfeladatnál az ajánlatok összehasonlítását a Döntõbizottság nem végezte el, miután érvénytelen ajánlatok az érdemi összehasonlításra nem alkalmasak.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés d), f) pontjaira figyelemmel állapította meg a jogsértést és szabott ki bírságot, míg a Kbt. 88. § (1) bekezdés a) pontja alapján az indokolásban kifejtettekre figyelemmel, ahol ajánlatkérõ döntése a nyertesre vonatkozóan helyes volt, a jogorvoslati kérelmet elutasította.<br>
A jogsértés megállapítására tekintettel kötelezte a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján ajánlatkérõt a jogorvoslati eljárás során felmerült költségek viselésére.<br>
A Döntõbizottság a bírság mértékének megállapításakor figyelembe vette a generálkivitelezõi szerzõdés összegét, mely 1 090 183 625 Ft volt. A bírság mértékének megállapításakor ennek figyelembevételével a jogsértések súlyára tekintettel a tizenötmillió forintos bírságot tartott arányban állónak, mely a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében meghatározott maximum 30%-kal szemben nem érte el a beszerzési érték 1,5%-át sem.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 3.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>