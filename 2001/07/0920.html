<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (0920)
</b></h2><FONT size=3><i><u></i></u><br>
Kf.III.37.325/2000/6.<br>
<br>
A Magyar Köztársaság Legfelsõbb Bírósága a dr. Lukovits Péter ügyvéd (Budapest, Váci u. 7. ) által képviselt AGM Beton Rt. (Budapest, Budafoki út 215.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 1999. november 29. napján meghozott 8.K.40.062/1997/7. számú ítélete ellen a felperes részérõl 8. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy fizessen meg 15 napon belül az alperesnek 5000 (ötezer) Ft másodfokú perköltséget.<br>
Kötelezi továbbá a felperest, hogy fizessen meg a Magyar Államnak – az illetékhivatal külön felhívására – 13 500 (tizenháromezer-ötszáz) Ft fellebbezési illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes 1999. szeptember 1-jén jogorvoslati kérelmet nyújtott be az alpereshez a Budapesti Vegyimûvek Rt. ajánlatkérõnek a garéi veszélyes hulladék-tároló telepen található tetraklór-benzol ártalmatlanítása tárgyú közbeszerzési eljárást lezáró döntése megsemmisítése iránt. Jogsértésként az anyagi fedezet hiányát jelölte meg, amelyrõl augusztus 23-án, az eredményhirdetéskor szerzett tudomást.<br>
Az alperes az 1999. szeptember 6-án kelt D.196/3/1999. számú határozatával a jogorvoslati kérelmet – elkésettség miatt – elutasította. A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#4">Kbt.) 4. §-</a>ának (2) bekezdése, 32. §-ának (2) bekezdése alapján megállapította, hogy a jogsértõ esemény 1999. április 28-án következett be, amikor az ajánlatkérõ közzétette részvételi felhívását elõminõsítési eljárás lefolytatására a Közbeszerzési Értesítõ 17. számában. Ennek figyelembevétel a jogorvoslati kérelem a Kbt. 79. §-ának (5) bekezdésében megjelölt jogvesztõ határidõn túl, 1999. szeptember 1-jén került elõterjesztésre.<br>
A felperes keresetében kérte az alperes határozatának hatályon kívül helyezését és új eljárásra kötelezését.<br>
Az elsõfokú bíróság ítéletével a felperes keresetét elutasította. A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdésének és 79. § (5) bekezdésének rendelkezései alapján kifejtette, hogy az abszolút jogvesztõ határidõ 1999. június 28-i letelte miatt a jogorvoslati eljárás érdemi lefolytatására nincs lehetõség.<br>
A felperes az elsõfokú bíróság ítélete elleni fellebbezésében kérte annak megváltoztatását, kereseti kérelmének megfelelõen. Álláspontja szerint a bíróság határozata megalapozatlan, mert határidõn belül kezdeményezte a döntõbizottsági eljárást, az alperesnek érdemben kellett volna határoznia. A pénzügyi fedezet hiánya a közbeszerzési eljárás eredményének kihirdetésekor vált egyértelmûvé, nem volt abban a helyzetben, hogy ezt a pályázat kiírásakor észlelje.<br>
Az alperes ellenkérelmében az elsõfokú bíróság ítéletének helybenhagyását kérte.<br>
A fellebbezés alaptalan.<br>
A Kvt. 32. §-ának (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ának (5) bekezdése értelmében a jogorvoslati eljárás legkésõbb a jogsértõ esemény bekövetkezésétõl számított 60 napon belül kérhetõ.<br>
A perben rendelkezésre álló iratok és a Kbt. idézett rendelkezései alapján megállapítható, hogy a jogsértõ esemény – az ajánlati felhívás anyagi fedezet hiányában történõ közzététele – 1999. április 28-án következett be, amikor az ajánlatkérõ az elõminõsítési eljárás megindítására vonatkozó felhívását közzétette. Tekintettel arra, hogy a felperes jogorvoslati kérelmét 1999. szeptember 1-jén, a jogvesztõ jogorvoslati határidõ leteltét követõen terjesztette elõ, az alperes törvényes határozatot hozott annak elkésettség miatti hivatalbóli elutasításáról.<br>
Téves volt tehát a felperesnek az az álláspontja, amely szerint az alperes eljárását a törvényes határidõn belül kezdeményezte, mert a pénzügyi fedezet hiánya csak a közbeszerzési pályázat eredményének a kihirdetésekor vált számára egyértelmûvé. A jogvesztõ határidõ objektív, amely azt jelenti, hogy kezdõ idõpontja nem a tudomásra jutástól – a felperes észlelésétõl – számít, hanem a jogsértõ esemény bekövetkezésétõl.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A pervesztes felperest a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének a megfizetésére.<br>
A felperes illetékfizetési kötelezettsége az illetékekrõl szóló 1990. évi XCIII. törvény 46. §-ának (1) bekezdésén alapszik.<br>
<br>
Budapest, 2000. december 5.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>