<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0909)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.590/7/2000.<br>
<br>
Tárgy: a OMS Hungaria Kft. jogorvoslati kérelme a Pilisborosjenõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OMS Hungaria Kft. (2890 Tata, Bacsó Béla út 37., továbbiakban: kérelmezõ) jogorvoslati kérelmét, melyet Pilisborosjenõ Község Önkormányzata (2097 Pilisborosjenõ, Fõ út 16., képv.: dr. Szabó Gábor ügyvéd, a továbbiakban: ajánlatkérõ) "szennyvíztisztító telep bõvítése" tárgyú közbeszerzési eljárása ellen nyújtott be elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ ajánlati felhívása, nyílt közbeszerzési eljárásra a rendelkezõ részben meghatározott tárgyban 2000. szeptember 20. napján jelent meg a Közbeszerzési Értesítõ 2000. évi 38. számában.<br>
Ajánlatkérõ az összességében legelõnyösebb ajánlat elbírálási szempontját választotta, a felhívás 13. b) pontjában az elbírálás szempontjait az alábbiak szerint adta meg:<br>
– ajánlati ár	40<br>
– fizetési feltételek	20<br>
– ajánlott garanciák és szavatolás	15<br>
– helyi (segéd- és szakipari) munkaerõ-alkalmazási szándék	15<br>
– határidõ-elõrehozás	10<br>
Adható pontszám valamennyi szempont esetén: 1–10 pont.<br>
Ajánlatkérõ az ajánlati felhívás 14. "Annak meghatározása, hogy lehet-e többváltozatú ajánlatot tenni" pontjában az alábbiakat határozta meg: "az érvényes vízjogi létesítési engedélyben és kiviteli tervben szereplõ mûszaki megoldásokkal egyenértékû, de költségkímélõbb, az üzemelõ technológiához illeszthetõ, eltérõ megoldásra is lehet ajánlatot tenni az alapváltozat kötelezõ kidolgozásán túl. A változásnak nem lehet határidõt veszélyeztetõ kihatása, mivel a meglévõ üzem folyamatos túlterheléssel üzemel."<br>
Az ajánlattételi határidõre, 2000. október 31. napjára kérelmezõ, 31. ÁÉCS Kft., INNOTERV Rt., STRABAG Kft., ARCADOM Rt., SWIETELSKY Kft. nyújtotta be ajánlatát.<br>
Alternatív ajánlatot kérelmezõ és a SWIETELSKY Kft. adott be. Ajánlatkérõ 2000. november 10. napján hirdette ki az eljárás eredményét, a nyertes ajánlattevõ alternatív ajánlatával az INNOTERV Rt. lett, az összességében második legkedvezõbb ajánlatot pedig az ARCADOM Rt. tette.<br>
Kérelmezõ 2000. november 17. napján terjesztette elõ jogorvoslati kérelmet a Döntõbizottsághoz. Kérelmében sérelmezte ajánlatkérõ eljárást lezáró döntését. Sérelmezte, hogy ajánlatkérõ olyan alternatív ajánlatot értékelt és ennek alapján az alternatív ajánlatot tevõt nyertesnek hirdette ki, amely alternatív ajánlat a vízjogi engedély módosítását igényli.<br>
Sérelmezte továbbá, hogy ajánlatkérõ az ajánlatok értékelése során a garancia, szavatosság bírálati szempont között értékelt és többletponttal értékelte az olyan ajánlattevõt, aki a technológiai végtermékre, a tisztított szennyvízre eredményfelelõsséget vállalt. Álláspontja szerint az ajánlatkérõ által értékelt szempont érvényességi körbe tartozik és nem a bírálati szempontok közé.<br>
Kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértés tényét és kötelezze ajánlatkérõt az eljárással felmerült költségek viselésére.<br>
Ajánlatkérõ 2000. november 24. napján benyújtott észrevételeiben kérte a jogorvoslati kérelem elutasítását megalapozatlanságra tekintettel. Álláspontja szerint az ajánlati felhívásban lehetõvé tette alternatív ajánlat tételét, meghatározva, hogy milyen feltételek mellett lehet alternatív ajánlatot tenni. A fentiek alapján álláspontja szerint jogszerûen járt el akkor, amikor nyertes alternatív ajánlatát elbírálta, s az összességében a legelõnyösebb ajánlat is a nyertesé volt.<br>
Elõadta továbbá, hogy a tisztítási hatásfokra vállalt eredményfelelõsséget a nyertes alternatív ajánlata esetén vizsgálni és értékelni is kellett, hiszen nyertes által ajánlott eltérõ technológia alkalmazása és a már meglévõ rendszer közötti együttmûködésre tekintettel vállalta a tisztított szennyvízre az eredményfelelõsséget. Megjegyzi továbbá, hogy maga a kérelmezõ is vállalt eredményfelelõsséget a saját technológiájával történõ tisztított szennyvíz minõségére, mely értékelésre is került.<br>
Álláspontja szerint az ajánlati felhívásban megadott szempontok és pontozási rendszer alapján járt el az ajánlatok bírálatánál, s az eredményt a résszempontokra adott pontszámok és a részszempontokhoz tartozó súlyszám szorzataként határozta meg.<br>
Ajánlatkérõ észrevételében nyilatkozott, hogy a nyertessel a szerzõdés megkötését a eljárás befejezéséig felfüggesztette.<br>
Egyéb érdekeltek az eljárásban észrevételt nem tettek.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve az ajánlati dokumentációban meghatározott tartalmi és formai követelményeknek megfelelõen kell ajánlatát megtennie.<br>
Ajánlatkérõ az ajánlati felhívás 14. pontjában lehetõvé tette a többváltozatú ajánlattételt, azzal, hogy annak a vízjogi létesítési engedélyben és a kiviteli tervekben szereplõ mûszaki megoldásokkal egyenértékûnek kell lennie. Kétségtelen, hogy a többváltozatú ajánlattételi lehetõség ilyen formában történõ megadása esetén a kiadott vízjogi létesítési engedély módosítására kerül sor.<br>
Az ajánlati felhívás alapján a nyertes ajánlattevõ érvényesen tehetett alternatív ajánlatot, s így ajánlatkérõ ezen alternatív ajánlatot jogszerûen vonta értékelés alá.<br>
Az ajánlati felhívás, valamint a dokumentáció elõírásai a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(8) bekezdésében elõírt jogvesztõ határidõben nem kerültek megtámadására, így ezen kiírás kérelmezõ általi sérelmezésével a fentiek szerint elkésett.<br>
A Döntõbizottság álláspontja szerint téves kérelmezõnek az az álláspontja, hogy ajánlatkérõ által az "ajánlott garanciák és szavatolás" elbírálási szempont körében jogsértõ módon értékelte a tisztított szennyvíz minõségére vállalt eredményfelelõsséget. Az eredményfelelõsség értékelése ezen bírálati szempont keretében azon okból vált szükségessé, mert az alternatív ajánlatot tevõ nyertes által megajánlott eltérõ technológiai megoldás esetén ajánlatkérõ számára jelentõséggel bír, hogy ezen technológia mellett a megkövetelt teljesítményt tudja-e nyújtani.<br>
Ajánlatkérõ által elõírt fent hivatkozott értékelési szempont meghatározása lehetõséget adott ajánlatkérõnek arra, hogy a nyertes által vállalt eredménygaranciát értékelje ezen szempont körében.<br>
A Döntõbizottság megjegyzi, hogy ajánlatában a kérelmezõ is vállalt eredménygaranciát az alkalmazott technológia alkalmazásával elérni vállalt végtermék minõségére. Ezen értékelési szempont körében kérelmezõ magasabb pontszámot kapott mint nyertes, annak megfelelõen, hogy az általa vállalt garanciák tekintetében jobb ajánlatot tett.<br>
Téved kérelmezõ abban, hogy a technológiai végtermék minõségére tett eredményfelelõsség vállalásra az ajánlat érvényességének kérdése. Ajánlatkérõ az "eredményfelelõsség" vállalását – mint kifejezett nyilatkozatot – nem kérte, így nem határozta meg érvényességi feltételként az ajánlati felhívásban.<br>
Kérelmezõnek az ajánlatkérõ értékelése szubjektivitását sérelmezõ és a döntést felülvizsgáló kérelmét a Döntõbizottság az alábbi indokok alapján találta alaptalannak és utasította el.<br>
A Döntõbizottság a vizsgálata során megállapította, hogy kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésére tekintettel a Kbt. 52. § (2) bekezdés b) pontja alapján érvénytelen, így kérelmezõ ajánlatát ajánlatkérõ az érdemi elbírálásba nem vonhatta volna be.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(5) bekezdése pedig kimondja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A kérelmezõ a jelenleg is mûködõ szennyvíztisztító-telep üzemeltetõje, a telep a kérelmezõ által kidolgozott technológiának megfelelõen létesült. A telep bõvítési igénye nyomán az õ aktív közremûködésével készültek el az engedélyezési tervek. A H 32.422-3/98 számú hatósági vízjogi engedély indoklásából kitûnik, hogy kérelmezõ, mint az ajánlatkérõ megbízottja járt el a hatóság elõtt, az engedély kiadása tárgyában. Nem kétséges tehát, hogy kérelmezõ korábbi, részletesebb, bõvebb információkkal rendelkezik a beszerzés tárgyát illetõen minden más ajánlattevõnél.<br>
A fentiek alapján kérelmezõt a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján az eljárás elõkészítésébe bevont szervezetnek kell tekinteni, s így az eljárásban ajánlatot nem tehet, tehát kérelmezõ ajánlata, mint érvénytelen nem hasonlítható össze.<br>
A Döntõbizottság megállapította az eljárás során, hogy ajánlatkérõ az eljárást lezáró döntését az ajánlati felhívásában meghatározott bírálati szempontok értékelésével a felhívásban megadott módszerrel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõen hozta meg, s így döntött az összességében legelõnyösebb – érvényes – ajánlatról, ezért döntésével nem sértette meg a Kbt. 59. § (1) bekezdését.<br>
A fentiek alapján a Döntõbizottság a rendelkezõ részben foglaltak szerinti döntést hozta, s a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 15.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>