<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1038)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D577./16/2000.<br>
<br>
Tárgy: BLOC QUEST Személyi Vagyonvédelmi Kft. jogorvoslati kérelme Debreceni Egyetem Gazdasági Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Tardi Ügyvédi Iroda dr. Tardi Béla ügyvéd (4024 Debrecen, Rákóczi u. 48.) által képviselt BLOC QUEST Személyi Vagyonvédelmi Kft. (4031 Debrecen, Erõs L. u. 15. a továbbiakban: kérelmezõ) Debreceni Egyetem Gazdasági Fõigazgatóság (4026 Debrecen, Kassai út 26. a továbbiakban: ajánlatkérõ) "biztonságvédelmi szolgáltatás, élõerõs védelem" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdését, az 52. § (2) bekezdés b) pontjára tekintettel az 52. § (1) bekezdését és az 59. § (1) bekezdését, ezért a Döntõbizottság az ajánlatkérõvel szemben 5 000 000 Ft, azaz ötmillió Ft bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, az ajánlatkérõ közbeszerzési eljárása során keletkezett iratai, nyilvános tárgyaláson tett érdemi nyilatkozatok, valamint tárgyaláson meghallgatott Farkas Miklós és Kollár József tanúk vallomásai alapján az alábbi tényállást állapította meg:<br>
2000. január 1-jétõl került sor a Debreceni Felsõoktatási Intézmények integrációjára. Az õrzés-védelemmel kapcsolatos szerzõdések lejártára tekintettel szükség volt az integrációban részt vevõ szervezetek õrzés-védelmének megszervezésére. Ezért szükségessé vált a tárgybani közbeszerzési eljárás megindítása.<br>
Az ajánlatkérõ a Közbeszerzési Értesítõ 2000. szeptember 13. napján megjelent 37. számában nyílt eljárásra szóló felhívást tett közzé biztonságvédelmi szolgáltatás, élõerõs védelem tárgyában.<br>
Az eljárás lebonyolításával ajánlatkérõ az Euro Medic Trading Kft.-t bízta meg.<br>
Az ajánlati felhívás 3. b) pontjában határozta meg a teljesítés helyeit az alábbiak szerint:<br>
– Agrártudományi Centrum<br>
– Agrártudományi Centrum Állattartó telep<br>
– Nagyerdei Campus<br>
– Kassai úti Campus<br>
– Orvos- és Egészségtudományi Centrum<br>
Az ajánlatkérõ rész-, illetve többváltozatú ajánlattétel lehetõségét kizárta. A teljesítés határidejét 7 év meghatározott idõtartamban határozta meg.<br>
Az ajánlat elkészítésének megkönnyítése érdekében ajánlati dokumentációt bocsátott az ajánlattevõk rendelkezésére.<br>
Az ajánlatkérõ az ajánlati felhívásnak 11. a) pontjában elõírta, hogy milyen módon kéri a pénzügyi, gazdasági és mûszaki alkalmasságot igazolniuk ajánlattevõknek. Ezek az alábbiak voltak:<br>
– Írásbeli nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerint.<br>
– A számlavezetõ pénzintézet 90 napnál nem régebbi nyilatkozata az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e. <br>
– 3 hónapnál nem régebbi cégkivonat.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja értelmében mûszaki-technikai felszereltség leírása, 44. § (2) bekezdés c) pontja szerinti szakemberek megnevezése.<br>
Az ajánlatkérõ közölte az ajánlatok elbírálásának szempontjait, nevezetesen, hogy az összességében legelõnyösebb ajánlat szempontja szerint kívánja azokat összehasonlítani. Erre tekintettel megadta a részszempontokat hozzájuk rendelt súlyszámmal együtt a következõk szerint:<br>
részszempontok	súlyszámok<br>
– a teljesítés biztonságának megítélése	9<br>
– a teljesítés során alkalmazandó szolgálatszervezési és ellenõrzési módszerek	8<br>
– szolgáltatási díj mértéke 	6<br>
– helyi foglalkoztatáspolitikai szempont<br>
[<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja alapján]	6<br>
Az adható pontszám 1–10-ig került meghatározásra.<br>
Az ajánlati felhívás 16. pontjában az egyéb információk között elõírta ajánlatkérõ, hogy az ajánlatnak tartalmaznia kell az ajánlattevõ által aláírt szerzõdéstervezetet, vagyonvédelmi vállalkozások felelõsségbiztosításáról szóló kötvény másolatát, a tevékenység gyakorlásához szükséges hatósági engedély másolatát.<br>
A közbeszerzési eljárás elõkészítésében részt vett Kecskés Gábor fõigazgató, valamint Pozsonyi Zoltán fõigazgató helyettes és Farkas Miklós Debreceni Orvostudományi Egyetem fõigazgató helyettese, akik megállapodtak az Euro Medic Trading Kft.-vel a közbeszerzési eljárás elõkészítésében és lebonyolításában. Így az ajánlati felhívást, illetõleg dokumentációt oly módon készítették el, hogy ehhez segítséget kértek a lebonyolítóként igénybe vett szervezettõl is. A helyismeret hiánya miatt azonban közremûködést kértek a társintézményektõl, így a Kossuth Egyetem munkatársaitól, Serbán György és Balogh József, valamint az Agráregyetem munkatársaitól, Papp Béla és Újlaki Zoltántól, illetõleg az Orvosi és Egészségtudományi Centrum dolgozójától, Vattai Györgytõl is.<br>
Az ajánlati felhívás megjelenését követõen Farkas Miklós (Debreceni Orvostudományi Egyetem gazdasági igazgató helyettese), aki már a közbeszerzési eljárás elõkészítésében is részt vett, közremûködött a közbeszerzési eljárás lefolytatásában is, akinek az irányítása alá tartozik a DOTE Központi Szolgáltatási Osztálya. Ezen osztálynak vezetõje a Campus Véd 2000 Vagyonvédelmi Kft. ügyvezetõje Tóth László. Vatai György, ezen osztály munkatársa, aki segítséget nyújtott, illetõleg információt szolgáltatott az ajánlati dokumentáció és felhívás elkészítéséhez és a helyszíni bejáráson is részt vett.<br>
Az ajánlatkérõ 2000. szeptember 29-én 10 órakor tartott helyszíni konzultációt, ahol jelen volt ajánlatkérõ részérõl a Felsõoktatási Intézmények Integrált képviselõi. Ezen konzultáción jelen volt a Campus Véd 2000 Vagyonvédelmi Kft. képviselõjeként Tóth László. Errõl az eseményrõl ajánlatkérõ jegyzõkönyvet készített, melyet a DOTE Szolgáltatási Osztálya faxon juttatott el az érdekeltek részére.<br>
2000. október 25-ei ajánlattételi határidõre az alábbi ajánlattevõk nyújtották be ajánlataikat: Defend Security Vagyonvédelmi Szolgáltató Kft., Bross Security Rt., Granpol Elektronika Kft., Honvédelmi Minisztérium Elektronikai, Logisztikai és Vagyonkezelõ Rt., Campus Véd 2000 Vagyonvédelmi Kft., Védelem Biztonságtechnikai és Szolgáltató Kft., Securicor Kft., P. Dussmann Kft. Õrvéd Kft. és kérelmezõ.<br>
Az ajánlatkérõ héttagú Bírálóbizottságot hozott létre, akik értékelték az ajánlatokat.<br>
2000. november 8-án került sor az eredményhirdetésre. A legkedvezõbb ajánlattevõnek Campus Véd 2000 Vagyonvédelmi Kft.-t hirdették ki. Érvénytelenné minõsítette ajánlatkérõ a kérelmezõ ajánlatát, mert az APEH igazolása mind az adó, mind a járulékfizetési kötelezettség tekintetében az eljárás eredményének kihirdetésének idõpontjánál, 1 évnél régebbi keletû volt. Érvénytelenné nyilvánította az Õrvéd Kft., a Védelem Kft., valamint a Securicor Kft. ajánlatát, mert az ajánlati felhívás 11. a) 16. pontjában meghatározottakra vonatkozó nyilatkozatokat, igazolásokat nem csatolták. Az ajánlatok érvénytelenségére vonatkozó döntését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 § (</a>2) bekezdés d) pontjára figyelemmel állapította meg ajánlatkérõ.<br>
Nyertes ajánlattevõvel a szerzõdést ajánlatkérõ megkötötte.<br>
Kérelmezõ 2000. november 14-én nyújtott be a Döntõbizottsághoz jogorvoslati kérelmet. Módosított jogorvoslati kérelmében sérelmezte, hogy az ajánlatkérõ ajánlatát érvénytelenné nyilvánította. Álláspontja szerint a becsatolt adóhatósági igazolás megfelelt a törvény elõírásainak.<br>
Ezen túlmenõen vitatta az ajánlatkérõ eljárást lezáró döntését, mert álláspontja szerint összeférhetetlenségi ok áll fenn a nyertes ajánlattevõvel kapcsolatosan és ezért az õ ajánlatát is érvénytelennek kellett volna tekinteni. A nyertes ajánlattevõ ügyvezetõje az ajánlatkérõ alkalmazásában áll, a Szolgáltatási Osztály osztályvezetõje, aki egyébként felügyeli a kórház területén történõ vagyonvédelmi tevékenységet. Így olyan többletinformációval rendelkezik tevékenysége kapcsán, ami alapot adhat az összeférhetetlenségre. Hivatkozott továbbá a közalkalmazottak jogállásáról szóló 1992. évi XXXIII. törvény 41. § (1) bekezdésére, mely szerint nem létesíthet munkavégzésre irányuló további jogviszonyt a közalkalmazott, ha a közalkalmazotti jogviszony alapján betöltött munkakörével összeférhetetlen. Így álláspontja szerint a közalkalmazotti jogviszonya alapján betöltött munkaköre összeférhetetlen az olyan gazdasági társaságnál betöltött vezetõ tisztségviselõi munkakörével, mely a gazdasági társaság Tóth úr munkáltatójának szolgáltatást nyújt és ezen szolgáltatás nyújtásával kapcsolatos ellenõrzési jogköre is neki van.<br>
Ezen túlmenõen az a magatartása az ajánlatkérõnek, hogy ez okból nem mondta ki a nyertes ajánlatának érvénytelenségét, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését is, hiszen az ajánlattevõk esélyegyenlõségét nem biztosította. Ezen érvénytelenségi okon kívül érvénytelennek ítélte a nyertes ajánlattevõ ajánlatát azért is, mert elõírta ajánlatkérõ, hogy az ajánlati példányokat úgy kell benyújtani, hogy rá kell vezetniük a borítékra, hogy melyik eredeti és melyik másolati példány. Ez a megjelölés nem volt fellelhetõ álláspontjuk szerint a nyertes ajánlattevõ ajánlatain. Vagyonvédelmi tevékenységrõl szóló jogszabály kizárja azt, hogy magas rangú rendõri vezetõ ilyen tevékenységi kört végzõ gazdasági társaságnak tagja vagy vezetõ tisztségviselõje legyen, melyet az 1998. évi IV. törvény rögzíti. Továbbá szükség van kamarai tagságra is ahhoz, hogy ezt a tevékenységet végezhesse ajánlattevõ. Ezzel szemben a nyertes ajánlattevõ csak a regisztrációval kapcsolatosan közölt adatot, ami még nem feltételezi azt, hogy a Kamarának is tagja. Továbbá álláspontja szerint a nyertes ajánlattevõ nem rendelkezik megfelelõ szakmai felelõsségbiztosítással sem, ami ugyancsak az ajánlatkérõi kívánalom volt. Álláspontja szerint ajánlatkérõ igen szigorúan bírálta el az érvényességi okokat, azonban ezt nem az alapelvek betartása mellett tette.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a közbeszerzési törvény szabályai szerint járt el, szem elõtt tartotta mind a törvény tételes szabályait, mind pedig az alapelvei rendelkezéseit is. A hivatkozott személy a nyertes ajánlattevõ ügyvezetõje nem vett részt a közbeszerzési eljárás elõkészítésében, illetõleg lefolytatásában, ily módon vele szemben nem merült fel az összeférhetetlenségi ok. Az érvénytelenségre vonatkozó kérelmezõt érintõ döntés pedig álláspontjuk szerint jogszerû volt.<br>
A nyertes ajánlattevõ ajánlatát más okból sem kellett érvénytelenné nyilvánítania álláspontja szerint, hiszen nem volt érvényességi feltétel a borítékra történõ eredetiség, illetõleg másolatiság tényének rávezetése, illetõleg nem írták elõ, hogy Kamarai tagság megléte szükséges lenne az ajánlat benyújtásához.<br>
Campus Véd 2000 Vagyonvédelmi Kft. egyéb érdekeltként a jogorvoslati kérelem elutasítását kérte. Érdemi észrevételében elõadta – nem vitatván azt a tényt –, hogy a Mûszaki Osztály vezetõje a nyertes ajánlattevõ ügyvezetõje. Az ügyvezetõ azonban egyáltalán nem vett részt az eljárás elõkészítésében és lebonyolításában. Az osztály beosztottja, Vattai György vett részt a 2000. szeptember 29-ei konzultáción, míg az ajánlatok értékelésében már csak Farkas Miklós mûködött közre, aki nem beosztottja Tóth Istvánnak, hanem munkahelyi vezetõje. Álláspontja szerint nyertes ajánlattevõ ajánlata mindenben megfelelt az ajánlati felhívás és dokumentáció követelményeinek. Az ajánlatok meg voltak jelölve aszerint, hogy azok eredeti vagy másolati példányok-e. A társaság egyik tagjának közeli hozzátartozója Hajdú-Bihar Megyei Rendõrkapitányságon beosztott vezetõként dolgozik, aki azonban nem számít magas rangú vezetõnek. Nincs olyan jogszabályi rendelkezés – álláspontja szerint –, amely ilyen színtû rendõri vezetõ hozzátartozójának megtiltaná, hogy közbeszerzés tárgyával kapcsolatos tevékenységgel foglalkozó gazdasági társaságnak tagja legyen.<br>
Granpol Elektronika Kft. és a Bross Security Rt. egyéb érdekeltek is jogsértõnek tartják az ajánlatkérõ eljárást lezáró döntését, a kérelmezõ kérelmének indokaira tekintettel.<br>
A kérelmezõ jogorvoslati kérelme részben megalapozott az alábbiak szerint:<br>
A Döntõbizottság elsõdlegesen azt vizsgálta meg, hogy a benyújtott ajánlatok érvényesek voltak-e, illetõleg a kizárás intézményét kellett-e alkalmaznia ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése rögzíti, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolást tartalmaz a tekintetben, hogy mikor kell az ajánlatot érvénytelennek tekinteni. Így az 52. § (2) bekezdés d) pont szerint érvénytelen az az ajánlat, mely nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése rögzíti, hogy kik azok az ajánlattevõk, akiket az ajánlatkérõnek ki kell zárni az eljárásból. Ugyancsak az 53. § (1) bekezdése taxatíve felsorolja ezeket az esetköröket, mely szerint ki kell zárni az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát;<br>
b) részérõl a kizáró ok az eljárás alatt következett be;<br>
c) hamis adatot szolgáltatott.<br>
Mind az érvénytelen ajánlatok, mind a kizárt ajánlattevõk vonatkozásában a jogkövetkezmény azonos, azaz az eljárás további szakaszában már nem vehet részt az az ajánlattevõ, akinek az ajánlata érvénytelen, illetõleg akit kizártak az eljárásból.<br>
A fenti jogszabályokból tehát következik, hogy az érvénytelenség az ajánlathoz kötött jogintézmény, míg a kizárás pedig az ajánlattevõ személyéhez.<br>
A Döntõbizottság mindezekre tekintettel megvizsgálta, hogy a kérelmezõ vonatkozásában helytálló volt-e az ajánlatkérõ döntése. Az ajánlatkérõ az ajánlati felhívásának 11. pontjában elõírta, hogy szerezze be ajánlattevõ és csatolja írásbeli nyilatkozatát, illetõleg a hatósági igazolásait a 46. § (4)–(6) bekezdés szerint.<br>
E szerint tehát igazolnia kellett ajánlattevõnek a 46. § (1) bekezdés b) pontjára figyelemmel, hogy 1 évnél régebben nem lejárt vám, társadalombiztosítási járulék, vagy a központi adóhatóság által nyilvántartott adófizetési kötelezettségének eleget tett, továbbá az elkülönített állami pénzalappal szemben fennálló fizetési kötelezettségét teljesítette, kivéve, ha hitelezõk az adósság késõbbi idõpontjában történõ megfizetéséhez hozzájárultak.<br>
A kérelmezõ ajánlatának 22. oldalán található az Adó és Pénzügyi Ellenõrzési Hivatal Hajdú-Bihar Megyei Járulékigazgatóság által kiállított igazolás, mely szerint igazolja a hatóság, hogy kérelmezõnek, mint járulékalanynak ezen igazolás kiadásáig 1 évnél régebben lejárt járulék tartozása nincs. Ezen igazolás 2000. november 2-ig érvényes, kiállítás helye és idõpontja Debrecen, 1999. november 3. volt.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése rögzíti, hogy az ajánlattevõ köteles ugyanezen szakasz (4) bekezdésének megfelelõen csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságának az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása.<br>
A fenti dátumokból megállapítható, hogy az eredményhirdetés 2000. november 8-án történt, míg az igazolások érvényességének vizsgálata – ezen határnap szem elõtt tartásával – kell, hogy történjen és erre figyelemmel ugyancsak néhány nappal korábban, azaz 2000. november 2-án, az igazolás érvényessége lejárt. Így jogszerûen mondta ki ajánlatkérõ, hogy a kérelmezõ ajánlata érvénytelen volt.<br>
Erre figyelemmel a Döntõbizottság a kérelmezõ jogorvoslati kérelmének ezen részét, mely ajánlatának érvényességére vonatkozott, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
Ezt követõen a Döntõbizottság megvizsgálta, hogy a nyertes ajánlattevõ ajánlata megfelelt-e az ajánlati felhívásban, illetõleg a dokumentációban elõírt egyéb követelményeknek.<br>
Az ajánlatkérõ az ajánlati dokumentáció 9. oldalán 13. pontjában "Az ajánlat érvényességének alaki kellékei" címszó alatt az alábbi megállapítást tette. Az ajánlatokat (a mellékletekkel együtt) egyenként lezárt borítékban egy eredeti és három másolati példányban kell benyújtani. Amennyiben az eredeti és a másolati példányok között bármilyen eltérés van, az eredeti példányt tartalmazó az irányadó. A borítékon kérjük feltüntetni az eredeti, és a másolati példányt.<br>
A fenti elõírás szövegkörnyezetében történõ értelmezése szerint érvényességi követelmény volt, hogy lezárt borítékban egy eredeti és három másolati példány kerüljön benyújtásra, melynek nyertes ajánlattevõ eleget tett. Az ajánlatkérõi bontási cselekmény megkönnyítésére irányult az az ajánlatkérõi kérés, hogy a borítékon feltüntetésre kerüljön az eredetiség, illetõleg a másolatiság ténye. Ily módon ez érvényességi követelményként nem értékelhetõ.<br>
A nyertes ajánlattevõ ajánlatának áttekintését követõen Döntõbizottság megállapította, hogy nyertes ajánlattevõ ajánlatának 52., 53., 54., és 55. oldalán csatolásra került a kért vállalkozási szerzõdés tervezete, továbbá fellelhetõ cégkivonata, melyben a tevékenységi körök között bejegyzésre került nyomozás biztonsági tevékenység, mint fõtevékenység. Ugyancsak az ajánlatának része a Generali Providencia Biztosító Rt. által kiállított felelõsségbiztosításra vonatkozó kötvény másolata, "Vagyonvédelmi Vállalkozás Felelõsségbiztosítása" címmel. Továbbá mellékelte az ajánlatban a Debreceni Rendõrkapitányság 214/2-02202/0000/2000. számú, 2000. június 29-én kelt határozata, melyben a hatóság engedélyezi a Campus Véd 2000 Vagyonvédelmi Kft. személy- és vagyonvédelmi tevékenység végzését.<br>
A Döntõbizottság – álláspontja szerint – nem lépheti túl hatáskörét és nem vizsgálhatja azt meg, hogy az illetékes rendõrhatóság jogosult volt-e a nyertes ajánlattevõ tárgybani tevékenység folytatására vonatkozó hatósági engedélyt kiadni. A nyomozó hatóság határozatának jogszerûségét sem vizsgálhatja, nevezetesen, hogy az engedély megadását megelõzõen állt-e fenn összeférhetetlenség, avagy sem. A meglévõ hatósági engedélyre figyelemmel a Cégbíróság is bejegyezte nyertes ajánlattevõt, így nem válhat kétségessé a cégjegyzékben feltüntetett tevékenység folytatása. Az 1998. évi IV. Törvény, mely a vállalkozás keretében végzett személy- és vagyonvédelmi, valamint a magánnyomozói tevékenység szabályairól, a személy-, vagyonvédelmi és magánnyomozói szakmai kamaráról szól, valamint az ennek végrehajtásáról szóló 24/1998. (VI. 9.) BM rendelet is azt rögzíti, hogy engedélyt beszerezni az illetékes rendõrkapitányságtól kell. Ennek beszerzése nyertes ajánlattevõ vonatkozásában megtörtént.<br>
Döntõbizottság álláspontja szerint az ajánlatkérõi felhívásnak és dokumentációnak megfelelõen adta be nyertes ajánlattevõ az ajánlatát. Rámutat Döntõbizottság, hogy nem volt ajánlatkérõ részérõl elõírás a kamarai tagság meglétének megkövetelése. A Döntõbizottság az eljárás ezen szakaszában már nem tehette vizsgálata tárgyává, hogy jogszabályi követelmény-e a kamarai tagság megléte a közbeszerzés tárgyának szerzõdésszerû teljesítése során, hiszen ezt a kérdést a jogvesztõ határidõn belül egyik ajánlattevõ sem sérelmezte, így a jogorvoslati eljárás jelen szakaszában tényként kellett megállapítani, hogy ezen követelmény nem volt része az ajánlati felhívásnak. A fentebb kifejtett okokra figyelemmel nem lehetett érvénytelennek tekinteni nyertes ajánlattevõ ajánlatát, azonban a Döntõbizottság megvizsgálta, hogy más okból kellett-e érvénytelenné nyilvánítani az ajánlatot.<br>
A Döntõbizottság ezt követõen megvizsgálta, hogy az összeférhetetlenség fennáll-e a nyertes ajánlattevõ vonatkozásában.<br>
Az iratokból egyértelmûen megállapítható volt, hogy a nyertes ajánlattevõ ügyvezetõje ugyanaz a személy, mint aki az ajánlatkérõ Szolgáltatási Osztályának vezetõje. Maga az Osztály munkatársa részt vett a közbeszerzési eljárás elõkészítésében és lebonyolításában, hiszen ezen Osztálynak többek között feladata az intézmény területén az õrzés-védelem megszervezése is.<br>
Ezen osztály vezetõjének felettese is részt vett az eljárás elõkészítésében, lebonyolításában és a bíráló bizottságban.<br>
A becsatolt iratokból, illetõleg a meghallgatott tanúk vallomásából megállapítható az is, hogy közvetlenül a nevezett személy a közbeszerzési eljárás elõkészítésében és folyamatában személy szerint nem vett részt, azonban az általa vezetett osztály munkatársa, azaz a nevezett személy közvetlen beosztottja részt vett a közbeszerzési eljárás elõkészítésében, lebonyolításában. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a tartalmazza az összeférhetetlenségi szabályokat, amelyek megalkotásának célja a közbeszerzési eljárás tisztaságának megteremtése volt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint a felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A fenti törvényi rendelkezésre figyelemmel az összeférhetetlenség tételes szabályai megsértésének megállapítása kétséges, hiszen az egy aktív közremûködést feltételez. A Döntõbizottság rámutat azonban arra, hogy a Közbeszerzési törvény alapelvei áthatják a közbeszerzési eljárás egész menetét.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdése a közbeszerzési eljárás alapelveit rögzíti. Ennek alapján ajánlatkérõ köteles biztosítani, az ajánlattevõ pedig tiszteletben tartani a verseny tisztaságát és a nyilvánosságot. Az ajánlatkérõnek biztosítania kell az esélyegyenlõséget az ajánlattevõk számára.<br>
Jelen közbeszerzési eljárásban a fent vázolt tényekre figyelemmel, olyan helyzet állt elõ, hogy a nyertes ajánlattevõ az ajánlata elkészítésekor lényegesen több információval rendelkezhetett, hiszen már a közbeszerzési eljárást megelõzõen ismertté váltak számára egyrészt a teljesítés helyei, azoknak a mûszaki ismérvei, illetõleg az ajánlatkérõnek azok a kívánalmai, amelyeket ugyan az ajánlati felhívás és dokumentáció nem tartalmaz, de ezekre tekintettel az ajánlatok elõnyösebbé tehetõek. Továbbá az ajánlatkérõ beszerzési szándékával is tisztában volt, hiszen ismerhette ily módon azt az igényt, hogy beszerzési szándéka keletkezik rövidesen az ajánlatkérõnek. Ismeretei lényegesen korábbiak voltak mint a versenytársaké, akik az eljárásban részt vettek, így az ajánlatának elkészítésekor is elõnyösebb helyzetben volt, mint az eljárás többi résztvevõje, így ebben a közbeszerzési eljárásban az alapelvek sérelme nélkül nem vehetett volna részt. A közbeszerzési eljárás alapelveinek érvényesülését, a verseny tisztaságát és az esélyegyenlõséget nem biztosította ajánlatkérõ a lefolytatott közbeszerzési eljárás során és olyan ajánlattevõ ajánlatát befogadta, amely nem vehetett volna részt a közbeszerzési eljárásban.<br>
Így a Döntõbizottság megállapította, hogy a nyertesként kihirdetett ajánlattevõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen, hiszen olyan ajánlattevõ nyújtotta be, aki nem jogosult az eljárásba részt venni. A korábban hivatkozott Kbt. 52. § (1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Az ajánlatkérõ nem észlelte eljárása során, hogy olyan ajánlattevõ nyújtotta be ajánlatát, aki a fentebb kifejtett ok miatt nem lett volna jogosult részt venni, hanem ajánlatát érdemben elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek és megadott elbírálási szempontok alapján a legkedvezõbb ajánlatot tette.<br>
Tekintettel azonban arra, hogy az érvénytelen ajánlat az összehasonlításra nem alkalmas, ily módon nem is hozhatta meg ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint jogszerûen döntését. A Döntõbizottság a Kbt. 88. § (1) bekezdés d) pontja alapján a rendelkezõ részben foglalt jogsértés megtörténtét megállapította, és a Kbt. 88. § (1) bekezdés f) pontja alapján bírságot szabott ki. A bírság mértékének megállapításakor a Döntõbizottság szem elõtt tartotta a Kbt. 88. § (4) bekezdését és a rendelkezõ részben rögzített mértékû bírságot tartotta arányban állónak az elkövetett jogsértés súlyával.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 19.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>