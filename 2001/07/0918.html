<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0918)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.629/5/2000.<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a SZATEV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság elnöke) a SZATEV Fehérjefeldolgozó-Takarmánygyártó és Közszolgáltató Rt. (3800 Szikszó, Külterület, Pf. 44, képviseli: dr. Boholy György ügyvéd, 3530 Miskolc, Szemere u. 26., a továbbiakban: ajánlatkérõ) "1 db desinfektor és tartozékai beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ az állati eredetû veszélyes hulladékok kezelésével, megsemmisítésével, illetve a húsliszt elõállítására alkalmas alapanyagok feldolgozásával foglalkozó cég.<br>
Ajánlatkérõ 1998. évben a környezetvédelmi elõírásoknak megfelelõ belsõ ipari technológia korszerûsítését kezdte meg.<br>
A megkezdõdõ korszerûsítés érdekében ajánlatkérõ 1998-ban közbeszerzési eljárást folytatott le, melynek keretében a telephelyen belüli gázellátó rendszer kiépítésére, gáznyomás-szabályozó állomás telepítésére a szükséges vezetékekkel, valamint belsõ ipari technológia teljes körû korszerûsítésre kért ajánlatot. Ez utóbbi keretén belül különbözõ beépítendõ berendezésekre kért ajánlatot, köztük 1 db 5000 literes sterilizátorra és tartozékaira.<br>
A közbeszerzési eljárás nyertese a K.E. Andersen Montage A-S cég lett, akivel a vállalkozási szerzõdés megkötésére 1998. április 14-én került sor.<br>
A korszerûsítés további lépéseként 1999-ben a Kbt. módosításának hatálybalépése elõtt ajánlatkérõ a fent nevezett cégtõl közbeszerzési eljárás keretében beszerzett 1 db lepárlóberendezést a szükséges tartozékkal, továbbá az A+K Kereskedelmi és Szolgáltató Kft.-tõl l db MAN 18284 MLT speciális tartállyal ellátott tehergépkocsit. A már megkezdett belsõ ipari technológia további korszerûsítése 2000. évben újabb desinfektor beépítését tette szükségessé.<br>
A beszerzéshez a Megyei Területfejlesztési Tanács támogatást biztosított 2000. november 7-én, azzal a feltétellel, hogy a szerzõdést 2000. december 28-ig ajánlatkérõnek meg kell kötnie.<br>
A fenti elõzmények alapján ajánlatkérõ 2000. november 15-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján.<br>
Az ajánlati felhívását a K.E. Andersen Montage A-S. cég részére küldte meg. A beszerzés tárgya és mennyisége 1 db 5000 literes desinfektor tartozékkal.<br>
A felhívás szerint az ajánlattételi határidõ 2000. december 2., a tárgyalás idõpontja 2000. december 6.<br>
Ajánlatkérõ az eljárásfajta választásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját jelölte meg azzal az indoklással, hogy 1998. évben megkezdett és 1999-ben folytatott környezetvédelmi elõírásoknak megfelelõ belsõ ipari technológia korszerûsítésével összefüggõ a jelen beszerzés.<br>
Az ajánlati felhívás nem tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat, tényeket, az alkalmatlanná minõsítés, illetve az ajánlat elbírálásának szempontjait.<br>
A Döntõbizottság elnöke 2000. december 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a rendelkezésre bocsátott iratokból a választott eljárásfajta feltételeinek fennállása egyértelmûen nem állapítható meg, továbbá az ajánlati felhívás a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésében elõírt kötelezõ adatokat nem teljes körûen tartalmazta. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Indoklásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján jogszerûen folytatta le a közbeszerzési eljárást, de álláspontja szerint a Kbt. 70. § (1) bekezdés b) pontjában foglalt feltételek is fennállnak jelen esetben. A desinfektor lényegében egy forgórésszel ellátott sterilizáló tartály. A beszerzés tárgyát képezõ desinfektor technológiai sorba illeszkedése csak a korábbi szállító által ajánlott berendezés beszerelése esetén valósítható meg.<br>
Az ajánlattételre felkért cég tekintettel arra, hogy a korábbi eljárások nyertese is volt, alkalmasságának ellenõrzése indokolatlan volt. Az eljárásban egy ajánlattevõ vett részt, így nyilvánvaló volt, hogy az elbírálás szempontja a legalacsonyabb összegû ellenszolgáltatás volt.<br>
A Döntõbizottság a lefolytatott jogorvoslati eljárás alapján megállapította, hogy ajánlatkérõ közbeszerzési eljárása elleni indítvány nem megalapozott.<br>
Az ajánlatkérõ a közbeszerzési eljárásnál a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította, így a Döntõbizottság ezen feltételek fennállásának meglétét vizsgálta eljárása során.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a 3 évet.<br>
A Döntõbizottság megállapította, hogy ajánlatkérõ 1998-ban lefolytatott közbeszerzési eljárás során 1 db sterilizátort szerzett be tartozékaival a környezetvédelmi elõírásoknak megfelelõ technológia korszerûsítése keretén belül.<br>
Ezen belsõ ipari technológia bõvítése tette szükségessé a technológiai sorba egy újabb gép beállítását.<br>
A törvényi tényállás azon eleme, mely szerint a korábban beszerzett dolog bõvítése történik, ez esetben megvalósul. Nem vitatható az sem, hogy a korábbi ajánlattevõnek másikkal történõ helyettesítése azzal a következménnyel járna, hogy a zárt technológiai sorba eltérõ és nem illeszkedõ mûszaki-technikai dolgot kellene beszerelni. A törvényi tényállás azon feltétele is megvalósul, hogy egy esetben került sor a korábbi nyertes ajánlattevõvel szerzõdés kötésére a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-tõl hatályba lépõ módosítását követõen.<br>
A Döntõbizottság megállapította, hogy ajánlatkérõ által folytatott közbeszerzési eljárása <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt jogalapja jelen esetben fennáll.<br>
A Döntõbizottság eljárása során észlelte, hogy az ajánlati felhívás teljes körûen nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésben foglalt tartalmi elemeket. A Döntõbizottság felhívja ajánlatkérõ figyelmét, hogy hirdetmény közzététele nélküli tárgyalásos eljárás alkalmazása esetén is az ajánlati felhívásnak maradéktalanul tartalmaznia kell a Kbt. 71/B. § (1) bekezdés második fordulatában foglaltaknak megfelelõen az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A Döntõbizottság azonban e körben külön jogsértés megállapítását nem tartotta jelen esetben indokoltnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 4.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>