<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (0919)
</b></h2><FONT size=3><i><u></i></u><br>
<br>
8.K.40062/1999/7.<br>
<br>
A Fõvárosi Bíróság a dr. Lukovits Péter ügyvéd (1052 Budapest, Váci u. 7. I/l.) által képviselt AGM Beton Rt. (1117 Budapest, Budafoki u. 215.) felperesnek, a dr. Engler Magdolna jogtanácsos által képviselt Közbeszerzések Tanácsa (1024 Budapest, Margit krt. 85.) alperes ellen, közigazgatási határozat felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi, hogy 15 nap alatt fizessen meg az alperesnek 3000 (háromezer) Ft perköltséget.<br>
Kötelezi a felperest, hogy a tárgyi illetékfeljegyzési jog folytán le nem rótt 10 000 (tízezer) Ft kereseti illetéket – a Fõvárosi Illetékhivatal külön felhívására – az állam javára fizessen meg.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell írásban, jogi képviselettel, hét példányban a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A 2320/1997. (X. 1.) Korm. határozat rendelkezett a Budapesti Vegyimûvek Rt. garéi veszélyes hulladék lerakójában tárolt magas klórtartalmú szerves anyagok okozta környezetszennyezés lokalizációjának és a szükséges kárelhárításnak az elõsegítésérõl. E határozat alapján a Budapesti Vegyimûvek Rt. és a Környezetvédelmi és Területfejlesztési Minisztérium 1997. decemberében közbeszerzési eljárást folytatott le. Az ajánlatkérõk pályázatait 1998. januárjában bírálták el, nyertesként a felperest hirdették ki. Az ajánlatkérõk és a felperes szerzõdést kötöttek, a szerzõdéstõl az ajánlatkérõk, megrendelõk elálltak. A felperes emiatt kárigénnyel lépett fel, majd keresetet nyújtott be. Petitumában 1 031 139 500 Ft megfizetésére kérte kötelezni az ajánlatkérõket, a per a Fõvárosi Bíróság Gazdasági Kollégiumában 18.G.76355/1998. számon jelenleg is folyamatban van.<br>
A 2044/1999. (III. 3.) Korm. határozat rendelkezett a Budapesti Vegyimûvek Rt. garéi veszélyes hulladék lerakójában tárolt magas klórtartalmú szerves anyagok okozta környezetszennyezés felszámolásával kapcsolatos idõszerû feladatokról. Ennek alapján a Budapesti Vegyimûvek Rt. részvételi felhívást tett közzé elõminõsítési eljárás megindítására. A részvételi felhívás a Közbeszerzési Értesítõ 1999. április 28-i, 17. számában lett közzétéve. A beszerzés tárgya a garéi veszélyes hulladéktároló telepen található tetraklór-benzol gyártási desztillációs üstmaradék végleges ártalmatlanítása volt. A Budapesti Vegyimûvek Rt. az elõminõsítési eljárás eredményérõl a tájékoztatóját a közbeszerzési értesítõ 1999. június 23-i számában, az eredményrõl szóló tájékoztatóját pedig az 1999. szeptember 29-i számában tette közzé. A közbeszerzési eljárás eredményérõl szóló 5043 számú hirdetmény szerint az ajánlatok elbírálásának idõpontja 1999. augusztus 23. napja volt. Rögzíti továbbá azt is, hogy az ellenszolgáltatás összege 2 352 000 000 Ft + áfa.<br>
A felperes az 1999. szeptember 1-jén iktatott beadványában az alperestõl jogorvoslati eljárás lefolytatását kérte. Kérelme arra irányult, hogy az alperes semmisítse meg az ajánlatkérõ közbeszerzési eljárást lezáró döntését, ideiglenes intézkedésként függessze fel a közbeszerzési eljárást a 18.G.76355/1998. számon folyamatban lévõ peres eljárás jogerõs elbírálásáig. Tiltsa meg továbbá a még létre nem jött szerzõdés megkötését. Úgy nyilatkozott, hogy a közbeszerzési eljárás lezárásáról 1999. augusztus 23. napján szerzett tudomást. Azzal érvelt, hogy a Budapesti Vegyimûvek Rt. a Közbeszerzési Értesítõ 17. számában az ajánlati felhívását anélkül tette közzé, hogy rendelkezett volna a szerzõdés teljesítését biztosító anyagi fedezettel, ezért megsértette az 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdésében foglaltakat. E körben kifejtette, hogy a felperes és az ajánlatkérõ között folyamatban lévõ perben követelt kártérítés fedezetét ugyanazok a pénzeszközök biztosítják, mint amelyekbõl 1999. évi közbeszerzés finanszírozása történne. Emiatt pedig a közbeszerzési eljárás eredményeként megkötendõ új szerzõdés anyagi fedezetének rendelkezésre állása egy folyamatban lévõ polgári peres eljárás eredményének függvénye. A felperes kérelmezte, hogy az alperes az Állami Számvevõszéknél kezdeményezze vizsgálat elrendelését is.<br>
Az alperes az 1999. szeptember 6-án kelt D-196/3/1999. számú határozatában a felperes jogorvoslati kérelmét – elkésettség miatt – elutasította.<br>
Döntését a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdésére, 32. § (2) bekezdésére, a 79. § (5) bekezdésére, a 76. § (1) bekezdésére és 79. § (5) bekezdésére alapította. Határozatát azzal indokolta, hogy a felperes az ajánlatkérõnek anyagi fedezet hiányában folytatott közbeszerzési eljárását jelölte meg jogsértésként. A közbeszerzési eljárás az ajánlatkérõnek az eljárás megkezdésére vonatkozó döntésével indul. Ez pedig ebben az esetben a Közbeszerzési Értesítõ 1999. április 28-án megjelent, 17. számában közzétett részvételi felhívás volt, így a kérelmezõ által sérelmezett jogsértõ esemény, vagyis az eljárás megkezdésére vonatkozó döntés is 1999. április 28-án következett be. A jogorvoslati kérelem azonban csak 1999. szeptember 1-jén került elõterjesztésre, így a kérelmezõ felperes elmulasztotta az eljárás megindítására nyitvaálló jogvesztõ határidõket. Az volt az alperes jogi álláspontja, hogy a kérelem a jogvesztõ határidõn túl került elõterjesztésre, ezért az eljárása lefolytatásának eljárásjogi akadálya van.<br>
A felperes keresetében az alperes határozatának hatályon kívül helyezését és az alperes új eljárásra kötelezését kérte. Perköltségének megállapítására is igényt tartott. Petitumát arra alapította, hogy az alpereshez benyújtott jogorvoslati kérelme nem késett el. Azzal érvelt, hogy kizárólag a közbeszerzési eljárás lezárásakor, az eredményhirdetéskor értesült arról, hogy a szerzõdés megkötésére milyen ellenérték mellett kerül majd sor. Ebbõl következõen ekkor vált egyértelmûvé számára az, hogy a szerzõdés megkötésének teljes fedezetét a korábbi közbeszerzési eljárás során egyszer már megkötött szerzõdésben megállapított pénzösszeg jelenti. Hangsúlyozta, hogy korábban nem volt lehetõsége arra, hogy megállapítsa azt, hogy a megrendelésre kerülõ munkálatok ellenértéke elvonja-e a korábbi közbeszerzési eljárás alapján vele megkötött szerzõdés jogellenes felmondásából fakadó kártérítési igényének kielégítési alapját. E körben hivatkozott a Ptk. 230. § (1) bekezdésében foglaltakra is, sérelmezte továbbá azt is, hogy az alperes nem kezdeményezte az Állami Számvevõszék vizsgálatának elrendelését. Az volt a jogi álláspontja, hogy az alperes akkor járt volna el helyesen, ha kérelmét tárgyaláson bírálta volna el, és pénzügyi fedezet vonatkozásában lefolytatott bizonyítási eljárás adatainak értékelése alapján hozta volna meg érdemi döntését.<br>
Az alperes ellenkérelmében – a határozatában foglalt indokolásra figyelemmel – felperes keresetének elutasítását, és a felperes perköltség fizetésre kötelezését kérte.<br>
A felperes keresete nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése értelmében a nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény utján közzétenni. A (2) bekezdés pedig kimondja, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A felperes a közigazgatási eljárásban és a perben is mindvégig azzal érvelt, hogy a Budapesti Vegyimûvek Rt. nem rendelkezett, illetve nem rendelkezhetett a szerzõdés teljesítését biztosító anyagi fedezettel, illetõleg biztosítékkal. Az elõzõekben ismertetett jogszabályi rendelkezésbõl következõen azonban az anyagi fedezetnek, illetõleg a biztosítéknak az ajánlati felhívás, illetõleg az elõminõsítési eljárással összefüggõ hirdetmény közzétételekor meg kell lennie. A perbeli esetben az ajánlatkérõ az elõminõsítési eljárásra való részvételi felhívását 1999. április 28-án tette közzé, ebbõl következõen, ha a felperes által vélelmezett jogszabálysértés bekövetkezett, akkor annak idõpontja csakis és kizárólag 1999. április 28. napja lehetett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül kérhetõ, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében meghatározott törvényhely szövegezésébõl, a "de legkésõbb az esemény bekövetkezésétõl számított 60 napon belül kérhetõ" megfogalmazásból az következik, hogy amennyiben az objektív határidõ letelt, nincs jelentõsége a szubjektív határidõnek, azaz annak, hogy a tudomásra jutás mely idõponttól, eseménytõl, észleléstõl számítva következik be. A perbeli esetben 1999. április 28. napjától számított objektív, jogvesztõ határidõ pedig 1999. június 28. napján lejárt. Ezért 1999. szeptember 1-jén elõterjesztett jogorvoslati kérelem elkésett, jogvesztõ határidõn túli. 1999. június hó 28. napján bekövetkezett abszolut jogvesztõ határidõ letelte miatt a jogvesztõ határidõ utáni tudomásszerzés a bíróság jogi álláspontja szerint még annak valóságtartalma esetén sem adhat a Kbt. már elõzõekben részletezett szabályaiból következõen lehetõséget arra, hogy a jogorvoslati eljárás érdemben lefolytatásra kerülhessen.<br>
Közigazgatási perekben pedig a bíróságnak kizárólag arra van jogosultsága, hogy a keresettel megtámadott határozat jogszerûsége tárgyában határozzon [Pp. 339. § (1) és (2) bekezdése, többször módosított Államigazgatási eljárás általános szabályairól szóló 1957. évi IV. tv. 72. § (1) bekezdése, a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. §-</a>a]. Ebbõl következõen a bíróság e perben kizárólag abban a kérdésben foglalhatott állást, hogy az alperes határozata megfelel-e a Kbt. rendelkezéseinek, ezért perben nem releváns adatként kezelte a felperesnek a 18.G.76355/1998. számú perre való hivatkozását; továbbá a Ptk. 203. § (1) bekezdésével kapcsolatos érvelését. Rámutat továbbá a bíróság arra is, hogy kizárólag az alperes határozatainak felülvizsgálatára jogosult ebbõl következõen nem terjedt ki a hatásköre és illetékessége arra, hogy az alperes betartotta-e vagy sem a Kbt. 88. § (3) bekezdésében foglaltakat.<br>
Mindezek alapján a bíróság azt állapította meg, hogy az alperes perben felülvizsgálni kért határozata jogszerû döntést tartalmaz, ezért a felperes keresetét elutasította.<br>
A pervesztes felperest a Pp. 78. § (1) bekezdése alapján kötelezte a perköltség megfizetésére. A bíróság ítéletének a kereseti illeték megfizetésére vonatkozó rendelkezése az 1990. évi XCIII. tv. 43. § (3) bekezdésében, valamint a 6/1986. (VI. 26.) IM rendelet 13. § (2) bekezdésében foglaltakon alapul.<br>
<br>
Budapest, 1999. november 29.<br>
<br>
dr. Kárpáti Magdolna s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>