<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0923)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.588/14/2000.<br>
<br>
Tárgy: a Securicor Hungary Kft. és SECTOR Hungary 1992 Rt. jogorvoslati kérelme a Fõvárosi Közterület-fenntartó Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Securicor Hungary Biztonsági Szolgáltatások Kft. (1122 Budapest, Pethényi u. 9., továbbiakban: kérelmezõ I.) és dr. Halmi Franciska ügyvéd (5000 Szolnok, Magyar u. 9.) által képviselt SECTOR Hungary 1992 Rt. (5000 Szolnok, Ostor u. 7., továbbiakban: kérelmezõ II.) által a Fõvárosi Közterület-fenntartó Rt. (1081 Budapest, Alföldi u. 7., a továbbiakban: ajánlatkérõ) "az FKF Rt. tulajdonában, illetve kezelésében lévõ telephelyek õrzése, védelme" tárgyú közbeszerzési eljárása ellen benyújtott I. számú kérelmezõ jogorvoslati kérelmét elutasítja, II. számú kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésére tekintettel a Kbt. 52. § (1) bekezdését, valamint a Kbt. 59. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a II. számú kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ nyílt közbeszerzési eljárást indított a rendelkezõ részben meghatározott tárgyban. A eljárást megindító ajánlati felhívás a Közbeszerzési Értesítõ (K. É.) 38. számában került közzétételre. Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság igazolására kért adatok között a 9. francia bekezdésben csatolni kérte az "ajánlattevõ jelen feladatra vonatkoztatható, ISO szerinti minõségbiztosítási tanúsítás" vonatkozó igazolást.<br>
Ajánlatkérõ ajánlati felhívásában az ajánlatok elbírálásának szempontjaként az összességében legelõnyösebb ajánlatot határozta meg, a 13. b) pontban az elbírálás szempontjait az alábbiak szerint adta meg:<br>
– az ajánlat szakmai kidolgozottsága a területenkénti speciális követelményeket is figyelembe véve (ötszörös súlyszám)<br>
– ajánlati ár (négyszeres súlyszám)<br>
– az alkalmazni kívánt technika színvonala (háromszoros súlyszám)<br>
– fizetési feltételek és kedvezmények (háromszoros súlyszám)<br>
Az egyes részszempontokra 0–10-ig terjedõ pontszám adható.<br>
Ajánlatkérõ dokumentációt is kibocsátott, amely – többek között – az ajánlattételi elõírásokat és a közbeszerzés tárgyára vonatkozó telephelyjegyzékét tartalmazta. A dokumentáció 11. oldal 6.5. pontja többek között az alábbiakat tartalmazta: "Az ajánlatban 2001. évi fix árat kérjük rögzíteni, azt követõ években a KSH által megadott elõzõ évi inflációs index áthárítási mértékét kérjük megadni."<br>
Ajánlattételi határidõre, 2000. október 31. napjára I. számú kérelmezõ, II. számú kérelmezõ, Árgus Security Kft., H Komplex Kft., STRÁZSA-VÉD Kft., CD Security Kft., Kötter Security Hungária Kft., Group 4 Securitas Kft. nyújtottak be ajánlatot.<br>
Ajánlatkérõ az ajánlattevõk közül a CD Security Kft., Kötter Security Hungária Kft., H Komplex Kft., I. számú kérelmezõ ajánlatát érvénytelennek minõsítette, azon indok alapján, hogy az ajánlati árat nem a dokumentációban meghatározottak szerint adták meg.<br>
Ajánlatkérõ 2000. november 14. napján megtartott eredményhirdetésen az eljárás nyerteseként a STRÁZSA-VÉD Kft.-t hirdette ki. A II. számú kérelmezõ tette a 2. legelõnyösebb ajánlatot.<br>
I. számú kérelmezõ 2000. november 23. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ döntését az ajánlatának érvénytelenné nyilvánítása tárgyában az ajánlati ár meghatározása okán. Álláspontja szerint ajánlatát jogsértõ módon minõsítette érvénytelennek ajánlatkérõ, hiszen nem zárható ki a minimálbér változása a szerzõdés teljesítésének ideje alatt, így nem lehet csak az infláció mértékét figyelembe venni az áremelés meghatározása során.<br>
Kérte a Döntõbizottságtól, hogy semmisítse meg ajánlatkérõ eljárást lezáró döntését. Ideiglenes intézkedésként kérte a szerzõdéskötés megtiltását.<br>
II. számú kérelmezõ 2000. november 24. napján nyújtott be jogorvoslati kérelmet, melyben kérte ajánlatkérõ eljárást lezáró döntésének megsemmisítését, az eljárással felmerült költségek viselésére való kötelezését. Ideiglenes intézkedésként a szerzõdés megkötésének megtiltását.<br>
Sérelmezte, hogy ajánlatkérõ nem vizsgálta az ISO minõségtanúsítás meglétét az ajánlattevõknél, holott ajánlatkérõ azt az ajánlati felhívás 11. a) pontjának 7. francia bekezdésében a pénzügyi, gazdasági és mûszaki alkalmasság igazolására megkérte.<br>
Elõadta továbbá, hogy az ajánlatkérõ által megadott értékelési szemponttok alapján a nyertes ajánlattevõvel ellentétben õ tette az összességében legelõnyösebb ajánlatot.<br>
A tárgyaláson módosított kérelmében sérelmezte, hogy a megadott bírálati szempontok közül a 3. "Az alkalmazni kívánt technikai színvonal" részszempont körében a nyertes ajánlattevõ által ajánlott olyan vállalásokat értékelt és adott többletpontot, amely a elvégzendõ feladat szükséges és elégséges teljesítése szempontjából nem bír jelentõséggel. Sérelmezte továbbá, hogy ajánlatkérõ nem bírálta kellõ súllyal az ajánlati árat.<br>
Ajánlatkérõ az I. számú kérelmezõ jogorvoslati kérelmének elutasítását kérte a kérelem megalapozatlanságára hivatkozással. Álláspontja szerint I. számú kérelmezõ ajánlatát – áremelés rendszerét – nem az ajánlati dokumentációban foglaltaknak megfelelõen adta meg az ajánlati ár vonatkozásában, így ajánlata nem felel meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak, miszerint az ajánlattevõnek az ajánlati felhívásban és a dokumentációban meghatározott formai és tartalmi követelményeknek megfelelõen kell ajánlatát megtenni.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján pedig nem is kérhette volna I. számú kérelmezõt ajánlatának módosítására.<br>
Ajánlatkérõ II. számú kérelmezõ jogorvoslati kérelmét megalapozatlansága okán kérte elutasítani. Álláspontja szerint jogszerû az eljárást lezáró döntése, s az összességében legelõnyösebb ajánlatot tevõt, azaz a STRÁZSA-VÉD Kft.-t hirdette ki nyertesnek.<br>
Álláspontja szerint a kifogásolt harmadik értékelési szempont vonatkozásában a nyertes ajánlattevõ által megajánlott technika színvonala jobb volt a II. számú kérelmezõ által megajánlottnál, s erre tekintettel kapott nagyobb pontszámot nyertes ajánlattevõ. A II. számú kérelmezõ ajánlatával szemben többletvállalásként szerepelt a mobil érzékelõ alkalmazása, járõrözõ gépkocsi, járõrellenõrzõ óra alkalmazása is.<br>
Egyéb érdekeltek közül az Árgus Security Kft. észrevételében kifogásolja, hogy ajánlatkérõ nem vizsgálta az ISO minõségtanúsítás meglétét. A jogorvoslati eljárásra vonatkozóan egyéb érdemi észrevételt nem tett.<br>
A Döntõbizottság elrendelte a jogorvoslati kérelmek együttes elbírálását, ideiglenes intézkedést alkalmazott, és 2000. november 27. napján meghozott határozatával a szerzõdés megkötését megtiltotta.<br>
A Döntõbizottság a rendelkezésre álló iratok és a tárgyaláson tett nyilatkozatok alapján megállapította, hogy I. számú kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ az ajánlatok felbontása során, illetõleg azt követõen megállapítja, hogy mely ajánlatok érvénytelenek, illetve, mely ajánlattevõt kell kizárni az eljárásból.<br>
A Kbt 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az I. számú kérelmezõ ajánlatát megvizsgálta, s megállapította, hogy a kérelmezõ az vállalási ár tekintetében az áremelés rendszerére vonatkozóan ajánlatát nem a dokumentációnak megfelelõen adta meg.<br>
Ajánlatkérõ a kiadott dokumentációban az alábbiakat határozta meg az áremelési rendszer megadása vonatkozásában: "Az ajánlatban 2001. évi fix árat kérjük rögzíteni, azt követõ években a KSH által megadott elõzõ évi inflációs index áthárítási mértékét kérjük megadni."<br>
A fenti követelménnyel szemben I. számú kérelmezõ ajánlatában az alábbiak szerint határozta meg az áremelés rendszerét: "Áremelés rendszere: a mindenkori hivatalos infláció 60%-a, figyelembe véve a minimálbér évenkénti emelésének mértékét."<br>
A Döntõbizottság a fentiek vizsgálata után megállapította, hogy ajánlatkérõ jogszerûen járt el amikor I. számú kérelmezõ ajánlatát érvénytelenné nyilvánította, így I. számú kérelmezõ vonatkozásában a rendelkezõ részben foglaltak szerint határozott.<br>
II. számú kérelmezõ jogorvoslati kérelme részben megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívásban, illetõleg a dokumentációban foglalt feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése kimondja, hogy az eljárásban nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság az ajánlatok megvizsgálása után megállapította, hogy ajánlatkérõ által érvényesnek minõsített nyertes ajánlattevõ, valamint a Group 4 Securitas Kft. ajánlata nem tartalmazta az ISO minõségbiztosítási rendszerre vonatkozó igazolást.<br>
A fentiek alapján ajánlatkérõ az eljárás nyerteseként olyan ajánlattevõt hirdetett ki, akit a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kellett volna nyilvánítani, mivel a nyertes ajánlata nem felelt meg az ajánlati felhívás 11. a) pont 7. francia bekezdésében meghatározott azon feltételnek, hogy ISO minõségbiztosítás igazolását csatolja. Ajánlatkérõ a fentiek alapján az eljárást lezáró döntését a Kbt. 52. § (2) bekezdés d) pontjára tekintettel a Kbt. 52. § (1) bekezdésének megsértésével hozta meg.<br>
A Döntõbizottság megjegyzi, hogy helytelen ajánlatkérõ azon álláspontja, mely szerint, ha ajánlatkérõ által a pénzügyi, gazdasági és mûszaki alkalmasság igazolására kért adatok és tények (melyeket az ajánlati felhívásban csatolni kér) csak abban az esetben eredményezik az ajánlat érvénytelenségét, ha ezzel összefüggésben ajánlatkérõ alkalmatlansági szempontot határoz meg. Ajánlatkérõ által az ajánlati felhívásban elõírt pénzügyi, gazdasági és mûszaki alkalmasság igazolására kért adatok, tények, igazolások, nyilatkozatok bármelyikének hiánya az ajánlat érvénytelenségét vonja maga után a Kbt 52. § (2) bekezdés d) pontja alapján.<br>
Az ajánlatok érvényességének vizsgálata körében az ajánlatkérõ az általa elõírt formai követelmények meglétét vizsgálja, ideértve a pénzügyi, gazdasági és mûszaki adatok, tények, igazolások nem tartalmi vizsgálatát, hanem annak a megállapítását, hogy az ajánlat megfelel-e a felhívásnak, dokumentációnak.<br>
Ezen formai vizsgálatot követõen kerülhet sor a csatolt igazolások tartalmi vizsgálatára, akként, hogy ezen igazolások az ajánlatkérõ által megkövetelt alkalmassági szempontoknak megfelelve, az ajánlattevõ a szerzõdés teljesítésére alkalmas-e vagy sem.<br>
Ezen kétirányú vizsgálat elkülönül egymástól, bár eredményét tekintve azonos jogkövetkezményt jelent, de vizsgálatukra egymástól függetlenül kerül sor, akkor is ha azok az alkalmatlansági a szempontok ezen – <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdése szerint meghatározott – adatok, tények, igazolások alapján kerülnek – a Kbt 44. § (4) bekezdése szerint – meghatározásra.<br>
A Döntõbizottság a II. számú kérelmezõnek az ajánlatok elbírálásának vizsgálatára irányuló kérelmét érdemben nem vizsgálta a fent megállapított jogsértésre tekintettel.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 12.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>