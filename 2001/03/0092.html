<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0092)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.495/13/2000.<br>
<br>
Tárgy: a 3H Építésziroda és Társvállalkozása, valamint a Lakóterv Rt. jogorvoslati kérelme a BVOP közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dr. Vesztergom Imre ügyvéd (9021 Gyõr, Aradi vértanúk u. 13. mfszt. 7.) által képviselt 3H Építész Iroda és Társas Vállalkozása (9022 Gyõr, Liszt F. u. 34., a továbbiakban I. r. kérelmezõ), valamint a Lakóterv Rt. (1075 Budapest, Király u. 11., a továbbiakban II. r. kérelmezõ) kérelmezõk által a BVOP Mûszaki-Beruházási és Vagyonkezelõ Fõosztály (1052 Budapest, Steindl I. u. 8., a továbbiakban: ajánlatkérõ) "Veszprémi új börtönépület engedélyezési és kiviteli tervdokumentációjának elkészítése" tárgyú közbeszerzési eljárása ellen kezdeményezett jogorvoslati eljárásban a Döntõbizottság I. r. kérelmezõ jogorvoslati kérelmét elutasítja, II. r. kérelmezõ kérelmének helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, valamint az 52. § (1) bekezdését, ezért ajánlatkérõ közbeszerzési eljárást lezáró döntését megsemmisíti, és felhívja ajánlatkérõt a törvény szabályainak megfelelõ eljárásra, azaz arra, hogy a II. r. kérelmezõ Lakóterv Rt. részére is küldje meg hiánypótlási felhívását.<br>
A Döntõbizottság kötelezi továbbá ajánlatkérõt, hogy a II. r. kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
I. r. kérelmezõ a felmerült költségeket maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. augusztus 2-án megjelent számában tette közzé nyílt közbeszerzési eljárás megindítására szóló ajánlati felhívását, a "Veszprémi új börtön engedélyezési és kiviteli tervdokumentációjának elkészítése" tárgyában.<br>
Ajánlatkérõ felhívásában meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, valamint az alkalmatlanná minõsítés szempontjait.<br>
A felhívás 13. pontja szerint ajánlatkérõ az összességében legelõnyösebb ajánlatot kívánja kiválasztani, a következõ részszempontok alapján:<br>
– határidõ elõtti teljesítés (10)<br>
– ajánlati ár (8)<br>
Adható pontszám: 1–10-ig.<br>
A felhívás 16. pontja elõírta, hogy az ajánlathoz csatolni kell ajánlattevõ, valamint a közbeszerzés értékének 10%-át meghaladó mértékben igénybe venni kívánt alvállalkozók vonatkozásában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira, valamint a b) pontban említett állami pénzalapokkal szemben jogszabály alapján fennálló fizetési kötelezettségre vonatkozó nyilatkozatokat, illetve a Kbt. 46. § (1) bekezdés b) pontja szerinti köztartozásokra vonatkozó, az azokat nyilvántartó hatóságok Kbt. 46. § (5) bekezdés szerinti tartalmi igazolásait.<br>
Ajánlatkérõ dokumentációt is készített, amely a mûszaki leírást, szakmai elvárásokat, valamint az épület alaprajzait tartalmazta. Helyszíni konzultációra került sor 2000. augusztus 28-án, amelynek emlékeztetõjét ajánlatkérõ szeptember 4-én faxon megküldte a résztvevõknek. A 2000. szeptember 12-i ajánlattételi határidõre a következõ ajánlattevõk tettek ajánlatot: Pannonterv Kft., Uvaterv Rt., Keletterv Kft., 3H Építésziroda és Társvállalkozása, Iparterv Rt., HM EI Rt., Lakóterv Rt., Középületépítõ Rt., H-bon Bt., HATING Kft.<br>
Ajánlatkérõ 2000. szeptember 19-én hiánypótlási felhívást adott ki, melyben 5 ajánlattevõt érintõen megjelölte a pótlandó hiányokat. A II. r. kérelmezõ Lakóterv Rt. vonatkozásában a hiánypótlás az alábbi hiányokat sorolta fel:<br>
– az elõzõ 3 év közbeszerzés tárgyának forgalmáról szóló nyilatkozat,<br>
– nyilatkozat az elkülönített állami pénzalapok irányában fennálló jogviszonyukról, meglétük esetén igazolás beszerzése.<br>
Ajánlatkérõ a hiánypótlási felhívásokat faxon küldte el az ajánlattevõk részére. A II. r. kérelmezõ a megadott határidõre a hiánypótlási felhívásra nem válaszolt. Ajánlatkérõ ezt követõen értékelte az ajánlatokat, majd 2000. október 2-án döntést hozott. Eszerint az eljárás nyerteseként a Keletterv Kft.-t jelölte meg, míg a nyertest követõ ajánlattevõ a Hating Kft. lett. A II. r. kérelmezõ ajánlatát az ajánlat hiányosságai miatt érvénytelenné nyilvánították, I. r. kérelmezõrõl pedig megállapították, hogy összeférhetetlenség miatt nem lehet ajánlattevõ a közbeszerzési eljárásban. Az eredményhirdetésre 2000. október 3-án került sor, majd az azt követõ napon ajánlatkérõ valamennyi ajánlattevõnek megküldte az összegzést is az eljárásról.<br>
I. r. kérelmezõ 2000. október 10-én terjesztette elõ jogorvoslati kérelmét, melyben kérte a Döntõbizottságtól, hogy semmisítse meg ajánlatkérõ közbeszerzési eljárást lezáró döntését, valamint ideiglenes intézkedésként tiltsa meg a szerzõdéskötést. Indokolásul elõadta, hogy sérelmezi ajánlatkérõnek azon döntését, mely szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdéseire hivatkozással õt a közbeszerzési eljárásból kizárta. Álláspontja szerint cégükkel mint ajánlattevõvel szemben fenti jogszabályhelyben írt kizáró körülmények, illetve okok nem állnak fenn, illetve a lefolytatott közbeszerzési eljárásban nem nyert bizonyítást, hogy a cégükkel munkaviszonyban, vagy munkavégzésre irányuló egyéb jogviszonyban álló, cégükben vezetõ tisztségviselõ, tulajdoni részesedéssel rendelkezõ személy, vagy ilyen személy hozzátartozója az ajánlatkérõ nevében eljárt volna, vagy az eljárásba bevonták volna.<br>
II. r. kérelmezõ 2000. október 12-én nyújtotta be jogorvoslati kérelmét, melyben kérte a közbeszerzési eljárást lezáró döntés megsemmisítését, arra való hivatkozással, hogy a hiánypótlási felhívás hozzá nem érkezett meg, így arra nem tudott reagálni, egyébiránt azonban ajánlatát hiánytalannak tartja.<br>
II. r. kérelmezõ a tárgyaláson ismertetett hiánypótlási felhívást megismerve elõadta, hogy amennyiben a hiánypótlási felhívás hozzá megérkezett volna, úgy arra érdemben tudott volna válaszolni, és ajánlatának átvizsgálása után a szükséges hiányokat pótolni tudta volna.<br>
Ajánlatkérõ érdemi észrevételében és a tárgyaláson tett nyilatkozatában az I. r. kérelmezõ jogorvoslati kérelmének elutasítását kérte annak megalapozatlansága miatt. Elõadta, hogy ajánlatkérõ 1999. januárjában szerzõdést kötött Lendvay Attila egyéni vállalkozóval a BV intézet tanulmánytervének kidolgozására. A vállalkozó Lendvay Attila Dr. Lendvay István építészt bízta meg a munka elvégzésével, aki az ajánlatkérõ felé ténylegesen is teljesítette a szerzõdésben vállaltakat. Ezt követõen 2000. januárjában Dr. Lendvay István részérõl megtörtént az elkészült munkarészeknek a veszprémi börtönépületre történõ aktualizálása is, mely tárgyalásokról emlékeztetõk is készültek. Ajánlatkérõ elõadta, hogy az általa az ajánlattevõk részére rendelkezésre bocsátott ajánlati dokumentáció alapját a Dr. Lendvay István által készített munkarészek képezték. Az I. r. kérelmezõ által benyújtott ajánlatból megállapítható, hogy a tanulmányterv készítõje, Dr. Lendvay István, az I. r. kérelmezõ ügyvezetõjeként írta alá az ajánlatot, valamint õ az ajánlat készítõi között külön is feltüntetésre került az ajánlat elsõ lapján. Mindezek alapján ajánlatkérõ álláspontja szerint az I. r. kérelmezõvel szemben megállapítható volt a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdése alapján az összeférhetetlenség, ezért õ ajánlattevõ a közbeszerzési eljárásban nem lehetett volna.<br>
A Lakóterv Rt. mint II. r. kérelmezõ jogorvoslati kérelmével kapcsolatban az alábbi nyilatkozatot tette ajánlatkérõ:<br>
Az ajánlatok hiányosságainak megállapítását követõen a hiánypótlási felhívások faxon kerültek továbbításra, melyek kézhezvételét a visszaigazoló szelvények bizonyították. Tekintettel arra, hogy a Lakóterv Rt. részérõl a hiánypótlás nem történt meg, az eljárásból õt ajánlatkérõ kizárta. Az eredményhirdetést követõen a Lakóterv Rt. 2000. október 11-én kelt levelében megkereste ajánlatkérõt, melyben sérelmezte, hogy a hiánypótlási felhívást nem kapta meg. Ajánlatkérõ ekkor ismételten leellenõrizte a hiánypótlási felhívások visszaigazolását tartalmazó fax-igazoló szelvényt, és ennek során megállapította, hogy adminisztrációs hiba folytán a Lakóterv Rt. részére címzett fax téves számon került továbbításra. Ajánlatkérõ ugyanakkor cáfolta II. r. kérelmezõ azon állítását, miszerint a benyújtott ajánlat nem tartalmazott hiányosságokat.<br>
A jogorvoslati eljárás során érdemi észrevételt egyéb érdekeltként a Keletterv Kft. tett, melyben az I. r. kérelmezõ kérelmének elutasítását kérte az ajánlatkérõ észrevételében leírt indokolás alapján, míg a Lakóterv Rt. mint II. r. kérelmezõ kérelmét is kérte elutasítani, tekintettel arra a kérelmezõi nyilatkozatra, hogy a hiánypótlástól függetlenül ajánlatát hiánytalannak értékelte. A Keletterv Kft. álláspontja szerint ezt az érdemi okfejtést a Lakóterv Rt. részérõl úgy kell értelmezni, hogy a hiánypótlásról szóló értesítés elmaradását eleve nem is kifogásolja, és ha meg is kapta volna a hiánypótlásra szóló felhívást, akkor sem csatolt volna utólag ajánlatához semmit, mert az hiánypótlásra nem szorult. Ennek megfelelõen az ajánlatkérõ által elkövetett hiba nem befolyásolja a közbeszerzési eljárásban meghozott döntés helyességét.<br>
Egyéb érdekelt elõadta azt is, hogy mivel ajánlatkérõ a szerzõdést az eredményhirdetés utáni 9. napon a nyertes ajánlattevõvel nem kötötte meg, ezért ajánlati kötöttségét további 30 nappal meghosszabbította.<br>
A Döntõbizottság tekintettel a 2000. november 8-i tárgyaláson elhangzottakra, a szerzõdés megkötését ideiglenes intézkedéssel megtiltotta.<br>
A jogorvoslati eljárás során megállapítást nyert, hogy az I. r. kérelmezõ jogorvoslati kérelme megalapozatlan az alábbiak miatt:<br>
Az ajánlatkérõ által becsatolt iratokból, illetve az általa tett nyilatkozatokból a Döntõbizottság megállapította, hogy ajánlatkérõ 1999. januárjában szerzõdést kötött Lendvay Attila egyéni vállalkozóval, új 200 fõs, elõzeteseket fogva tartó büntetés-végrehajtási intézet tanulmánytervének elkészítésére, aki mint alvállalkozót, dr. Lendvay István építészt bízta meg a munka elvégzésével. Az ajánlatkérõ által becsatolt emlékeztetõkbõl az is megállapításra került, hogy 2000. január 18-án, 24-én és 27-én egyeztetés volt a Veszprémben létesítendõ elõzetes ház tanulmánytervével kapcsolatban, melyen dr. Lendvay István okleveles építészmérnök is részt vett, és az általa korábban készített terv kisebb módosításairól tárgyalt ajánlatkérõvel, konkrétan a jelen beszerzés tárgyát képezõ veszprémi létesítményre vonatkozó követelményekkel összefüggésben. A jelen eljárásban közreadott ajánlati felhívási dokumentáció a tanulmánytervvel tartalmilag megegyezett.<br>
Az I. r. kérelmezõ ajánlatában 2 személy aláírása szerepel több helyen is. Ezek közül az egyik dr. Lendvay István, aki ügyvezetõként került feltüntetésre, mely tényt az I. r. kérelmezõ képviselõje a tárgyaláson nem vitatta. Az ajánlatból megállapítható az is, hogy dr. Lendvay István a beszerzés tárgyának elkészítésében vezetõ szerepet vállalt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint pedig, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A fentiek alapján kétséget kizáróan megállapítható, hogy dr. Lendvay István az eljárásban ajánlatkérõ által bevont személynek minõsül, aki az ajánlattevõvel munkavégzésre irányuló jogviszonyban áll és vezetõ tisztségviselõje, így az I. r. kérelmezõ jelen közbeszerzési eljárásban nem lehet ajánlattevõ, ezért az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen.<br>
A II. r. kérelmezõ jogorvoslati kérelmét a Döntõbizottság megalapozottnak találta az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A fenti jogszabályhely azon követelménye, miszerint az összes ajánlattevõ számára azonos feltételekkel kell biztosítani a hiánypótlás lehetõségét, jelen közbeszerzési eljárásban nem teljesült, hisz a II. r. kérelmezõ részére szóló hiánypótlási felhívást ajánlatkérõ – maga által sem vitatottan – téves faxszámra küldte meg. Tehát a II. r. kérelmezõ a hiánypótlási felhívást nem kapta meg, így nem is volt módja ajánlatát másokhoz hasonlóan felülvizsgálni, illetve a pótlással érvényessé tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a II. r. kérelmezõ a felhívásban meghatározottaknak nem teljes körûen tett eleget, az ajánlatkérõ által a hiánypótlási felhívásban felsorolt hiányok fennállnak. Ezek a hiányok azonban a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének körébe tartozók, és így pótolhatók. Mivel azonban erre a pótlásra II. r. kérelmezõnek nem volt lehetõsége, ezért ajánlatkérõ azon döntését, mellyel a II. r. kérelmezõ ajánlatát érvénytelennek nyilvánította, a Döntõbizottság mint jogsértõt megsemmisítette.<br>
Tekintettel arra, hogy a szerzõdéskötés a felek között nem történt meg, ezért a jogsérelem reparálható, így a Döntõbizottság felhívta ajánlatkérõt a törvény szabályainak megfelelõ eljárásra, azaz arra, hogy a Lakóterv Rt. részére is biztosítsa a hiánypótlás lehetõségét.<br>
Mindezek alapján a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), b), c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 16.<br>
<br>
Dr. Bakonyi Dolli s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>