<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0159)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.575/10/2000.<br>
<br>
Tárgy: A Sodexho Magyarország Kft. jogorvoslati kérelme az Ádám Jenõ Fenntartói Gyakorló Általános Iskola közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele u. 68., képviseli: Dr. Ferenczi Gábor ügyvéd, 1126 Budapest, Kelemen L. u. 2/3. fsz. 1., a továbbiakban: kérelmezõ) jogorvoslati kérelmének, amelyet az Ádám Jenõ Fenntartói Gyakorló Általános Iskola (1113 Budapest, Köbölkút u. 27., képviseli: Dr. Kovárik Erzsébet ügyvéd, 1121 Budapest, Széchenyi emlékút 10., a továbbiakban: ajánlatkérõ) "a napi közétkeztetés szorgalmi idõben történõ biztosítása" tárgyú közbeszerzési eljárása ellen nyújtott be, részben helyt ad, ezt meghaladóan a jogorvoslati kérelmet elutasítja. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel az 59. § (1) bekezdését, ezért ajánlatkérõvel szemben 1 000 000 Ft, azaz egymillió forint összegû pénzbírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül köteles befizetni a Közbeszerzések Tanácsa MNB 10032000-01720361-00000000 számlájára.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg kérelmezõnek.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívási hirdetményt tett közzé a Közbeszerzési Értesítõ 39. számában 2000. szeptember 27-én. Az ajánlati felhívásban a vállalkozási szolgáltatási szerzõdés keretében kérve ajánlatokat az általános iskola napi közétkeztetésének szorgalmi idõben történõ biztosítására az alábbi részletezés szerint:<br>
– háromszori étkezést alapul véve napi 140–150 adag,<br>
– egyszeri étkezést alapul véve 100–200 adag,<br>
– összesen 320–350 adag.<br>
Az adagszámokban 10% eltérés lehetséges.<br>
Ajánlatkérõ az ajánlati felhívásban többváltozatú ajánlattétel lehetõségét megengedte, viszont csak teljes körû ajánlatot lehetett tenni. A teljesítés határidejét, vagy a szerzõdés idõtartalmát 5 évben határozta meg. Ajánlatkérõ dokumentációt is rendelkezésre bocsátott a közbeszerzési eljárásban, melyben meghatározta az ajánlattétel formai és tartalmi követelményeit. Az ajánlati dokumentáció 2. oldalán kérte megjelölni legalább 3 hétre vonatkozóan étlapkínálatot az ajánlattevõktõl, valamint kérte feltüntetni azokat a különleges szolgáltatásokat, amelyek az elbírálás szempontjából jelentõsek lehetnek.<br>
2000. október 7-ig, azaz az ajánlattételi határidõig kérelmezõn kívül ajánlatot nyújtott be a Junior Rt., a P. Dussmann Kft., a Süllõs és Süllõs Bt., valamint az Elamen Rt. Ajánlatkérõ mind az 5 ajánlatot érvényesnek találta, elbírálta, és november 10-én eredményt hirdetett, mely szerint az eljárás nyertese a Süllõs és Süllõs Bt. lett. Az ajánlatok elbírálásának szempontja az összességében legelõnyösebb ajánlat az alábbi részszempontok figyelembe vételével:<br>
részszempontok	súlyszámok<br>
– heti ételajánlatsor elkészítése 	10<br>
– a szolgáltatás ellenértéke 	8<br>
A ponthatár minden részszempont esetében 1-tõl 10 pontig terjedt.<br>
Kérelmezõ 2000. november 13-án benyújtott jogorvoslati kérelmét november 15-én kiegészítette, és kérte a Döntõbizottságot az ajánlatkérõ eljárást lezáró döntésének a megsemmisítésére, a jogorvoslati eljárásban felmerült költségeinek viselésére, valamint ideiglenes intézkedést indítványozott, mely szerint a szerzõdés megkötését tiltsa meg a Döntõbizottság az ajánlatkérõ és a nyertes ajánlattevõ között. Álláspontja szerint az ajánlatkérõ nem az ajánlati felhívásban meghatározott értékelési szempontok alapján bírálta el az ajánlatokat, ezért sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése és a 35. § (1) bekezdése. A heti ételajánlatsor elkészítési szempontjai sem az ajánlati felhívásban, sem a dokumentációban nem kerültek meghatározásra. Az ajánlatkérõ az eredményhirdetésrõl készült jegyzõkönyvében "Az értékelés alapja" cím alatt felsorolt szempontokat utólagosan vette bele a bírálati szempontok közé, és ennek megfelelõen is értékelte az ajánlatokat.<br>
Ugyancsak vitatta az "Árak, szolgáltatás ellenértéke" részszempontnál az ajánlatkérõ értékelését.<br>
A Döntõbizottság ideiglenes intézkedést a jogorvoslati eljárásban nem alkalmazott, mivel az iratok megküldése elõtt az ajánlatkérõ és a nyertes ajánlattevõ a szerzõdést megkötötte.<br>
Ajánlatkérõ érdemi ellenkérelmében a jogorvoslati kérelem elutasítását kérte, és elõadta, hogy az elbírálás során nem vette figyelembe az új szempontokat, kérelmezõ összekeverte az elbírálási szempontokat az értékeléssel, az értékelés a konkrét ajánlatok összehasonlítását jelentette, melynek minden elemét nem lehetett az ajánlati felhívásban közzétenni. Tény, hogy a dokumentáció tartalmazta, hogy az ajánlattevõk minden különleges szolgáltatást tüntessenek fel, mely az elbírálás szempontjából jelentõs lehet, azonban ez nem jelenti azt, hogy olyan elemekre is pontot adjon az ajánlatkérõ, amire az iskolában nincs igény, pl. reform és diétás étkeztetés.<br>
Az ellenszolgáltatás megítélése nem csak az ár alapján történt az értékelés során, hanem összehasonlították a nyersanyagok értékét, valamint a haszonkulcsot is. Elismerte továbbá, hogy a Süllõs és Süllõs Bt., azaz a nyertes ajánlattevõ ajánlatának értékelése során nem vontak le további pontszámot, mivel õ csak 2001. január 1-ig garantálta az ajánlatban szereplõ ajánlati árát, viszont ezt a tényt az értékelésnél figyelembe vették, és 10% áremeléssel számolva hasonlították össze az árakat.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem részben alapos. Ajánlatkérõ a dokumentáció 2. oldalán jelölte meg, hogy ajánlattevõnek legalább a személyes gondoskodást nyújtó intézmények szakmai feladatairól és mûködésük feltételeirõl szóló 80/1999. (XII. 28.) GM–EüM–FVM rendelet 2. sz. mellékletében részletezett élelmiszer-felhasználási minimumok, egész napos közétkeztetési ellátásának biztosítását kell vállalnia. Továbbá elõírta, hogy az ajánlatokhoz mellékelni kell legalább 3 hétre vonatkozó étlapkínálatot, valamint az ajánlatban tüntessenek fel az ajánlattevõk minden olyan különleges szolgáltatást, amely az elbírálás szempontjánál jelentõs lehet. Az ajánlati ár részszempontnál az ajánlatkérõ a dokumentáció 2. oldalán elõírta, hogy az ajánlattevõk jelöljék meg, hogy a szállítás költségét az ajánlati ár tartalmazza-e, azt hogy az ajánlatban meghatározott árat mennyi ideig garantálja az ajánlattevõ.<br>
A Döntõbizottság megállapította, hogy kérelmezõ is és más cégek is tettek ajánlatot reform, diétás, vegetáriánus étkeztetésre, ezt viszont az ajánlatkérõ a bírálatnál nem vette figyelembe.<br>
Az elsõ bírálati szempont, a heti ételajánlatsor elkészítésénél a Süllõs és Süllõs Bt. 10 pontot kapott, a kérelmezõ 7 pontot, a Junior Rt. 6 pontot, az Elamen Rt. 9 pontot, a P Dussmann Kft. 8 pontot.<br>
A Döntõbizottság megállapította, hogy valamennyi ajánlattevõ garantálta ajánlatában a 80/1999. (XII. 28.) GM–EüM–FVM rendelet 2. sz. mellékletében részletezett élelmiszer-felhasználási minimumokat.<br>
A Döntõbizottság azt is megállapította, hogy az ajánlatkérõ nem értékelt olyan különleges szolgáltatásokat, amelyeket az egyes ajánlattevõk megajánlottak, nevezetesen nem a reform és diétás étkeztetéssel kapcsolatosak, hanem azokat sem, amelyek csak az ajánlatkérõ tálalókonyháinak, illetve tálalóeszközeinek a felújítására, illetve pótlására vonatkozott.<br>
A Döntõbizottság álláspontja szerint az elsõ elbírálási szempontnál nem lehet az ajánlatkérõ terhére jogsértésként megállapítani azt, hogy a megadott étlaptervezetek alapján értékelését arra a hangsúlyra is helyezte, hogy van-e az étlapon rostos ivólé vagy hetente egyszer szelethúsos ebéd, illetve kifõtt tészta. Ezek a szempontok a heti ételajánlatsor tekintetében vizsgálandók és nem tekinthetõk az elsõ elbírálási szempont olyan alszempontjainak, amelyeket utóbb az értékelésnél fektetett fel az ajánlatkérõ.<br>
Tehát a kérelmezõnek az elsõ részszempontra vonatkozó kérelmi része ebben a tekintetben nem alapos, illetve nem osztotta álláspontját a Döntõbizottság.<br>
A második elbírálási szempont, a szolgáltatás ellenértékénél viszont Döntõbizottság megállapította azt, hogy az ajánlatkérõ értékelése jogsértõ.<br>
A szolgáltatás ellenértékénél az ajánlatkérõ a legmagasabb nyersanyagnormára maximum 5 pontot, a legalacsonyabb haszonkulcsra maximum 5 pontot adott, és ebbõl a pontszámból kiindulva pontozta az ajánlatok ezen tartalmi elemeit, mely szerint a Süllõs és Süllõs Bt. 8 pontot kapott, a P Dussmann Kft. 8 pontot, az Elamen Rt. 7 pontot, a Junior Rt. 5 pontot, és a kérelmezõ 2 pontot.<br>
Ajánlatkérõ a dokumentációban kérte megjelölni az ajánlati árak ártartásának idõtartamát.<br>
Ajánlatkérõ értékelésébõl egyértelmûen nem derült ki az, hogy figyelembe vette-e az ajánlati árakra vonatkozó ártartás idõtartamát az egyes ajánlattevõk ajánlataiban.<br>
Döntõbizottság álláspontja szerint – ajánlatkérõnek a tárgyaláson tett nyilatkozata ellenére – erre nem került sor, és ezt mutatja a pontszámok kiosztása is. Ennek az ajánlattevõk a következõképpen tettek eleget. A Süllõs és Süllõs Bt. 2001. január 1-jéig garantálta az ajánlatában megjelenõ ajánlati árat, kérelmezõ 2001. december 30-ig, az Elamen Rt. 2001. augusztus 31-ig, a Junior Rt. 2001. december 31-ig és a P Dussmann Kft. 2001. június 30-ig. A szállítási költséget minden ajánlattevõ ajánlati ára tartalmazta.<br>
Az ajánlatkérõ a bruttó vállalási ár helyett az ajánlati árat meghatározó nyersanyagnormát és haszonkulcsot vizsgálta és hasonlította össze az ajánlattevõk ajánlatainál.<br>
A Döntõbizottságnak a második részszempontnál tett megállapításaira figyelemmel megállapítható, hogy az ajánlatkérõ értékelése a második részszempont vonatkozásában nem volt következetes, illetve nem az ajánlati felhívás és a dokumentáció tartalmának megfelelõen történt az értékelés. Volt olyan szempont, pld.: az ártartás idõtartama, amelyet egyáltalán nem értékelt az ajánlattevõk ajánlatánál. A szolgáltatás ellenértéke meghatározásaképpen vizsgált nyersanyagnorma és haszonkulcs vonatkozásában az ajánlatok tartalmi elemeinek pontozása az egyes ajánlattevõk esetében nem megalapozott. Erre figyelemmel az ajánlatkérõ eljárást lezáró döntése is jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés d), f) és h) pontja szerinti jogkövetkezményt alkalmazta.<br>
A Döntõbizottság a megkötött szerzõdésbõl megállapította, hogy a szerzõdés záradékolásának idõpontja korábbi, mint a megkötött szerzõdés aláírásának idõpontja, amely arra vonatkozott, hogy a Közbeszerzési Döntõbizottság elõtti jogorvoslati eljárásban a Döntõbizottság határozatát figyelembe véve a szerzõdés hatályba lépése mikor fog megtörténni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 14.<br>
<br>
Dr. Eke Pekács Tibor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>