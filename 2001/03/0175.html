<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0175)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.513/6/2000.<br>
<br>
Tárgy: a Közbeszerzések Tanácsa Közbeszerzési Döntõbizottság Elnökének hivatalból kezdeményezett jogorvoslati eljárása a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének (1024 Budapest, Margit krt. 85., a továbbiakban: Bizottság Elnöke) a Magyar Államvasutak Rt. képviseletében a MÁV Rt. Pályagazdálkodási Központ (1011 Budapest, Hunyadi J. u. 12–14.) "fõdarabok (váltókeresztezés) 230 csoport, apró kiegészítõ alkatrészek 600 db, GTI szigetelt edzett és átmeneti sínek 600 db, vegyes geokapcsolószer 133 220 db beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 9-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), illetve a Kbt. 70. § (3) bekezdés b) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választásának indokaként a 70. § (1) bekezdés b) pontja vonatkozásában elõadta, hogy az ajánlatkérés tárgya speciális mûszaki-technikai sajátosságot tartalmaz. Magyarországon a létezõ sínrendszerek közül 48,5-ös rendszerû sínek Európában nem léteznek, így ehhez a rendszerhez alkatrészeket sem tudnak máshol gyártani.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése b) pontjának indoka az volt, hogy a korábban beszerzett dolgok részbeni cseréjére kerül sor jelen közbeszerzési eljárásban. Az ajánlattételre felkért ajánlattevõ által korábban gyártott és a MÁV hálózatába beépült szerkezetekben történõ alkatrészek cseréi csak ezekkel az alkatrészekkel történhetnek meg.<br>
Ajánlatkérõ ajánlattételre a VAMAV Vasúti Berendezések Kft.-t hívta fel.<br>
Az ajánlati felhívás tartalmazta a teljesítés határidejét, 2001. december 30-ában jelölte ezt meg ajánlatkérõ. A felhívás tartalmazta továbbá a pénzügyi, gazdasági és mûszaki alkalmasság igazolására kért adatokat és tényeket, illetõleg az alkalmatlanná minõsítés szempontjait is. Az ajánlattételi határidõ 2000. október 20.<br>
A Döntõbizottság Elnöke 2000. október 19-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és a 70. § (3) bekezdés b) pontjaiban foglalt feltételek fennállását kellõképpen nem indokolta, a rendelkezésre álló iratokból nem állapítható meg egyértelmûen ezen feltételek fennállásának megléte. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint jogszerûen folytatja az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), illetve 70. § (3) bekezdés b) pontja alapján.<br>
Indokolásként ajánlatkérõ elõadta, hogy a MÁV vonalhálózatain 1928 óta használja a 48 kg/m-es sínrendszert. A teljes vonalhálózatnak és kitérõ állományának 50%-a ilyen rendszerû. Ezen sínrendszerhez kapcsolódó kitérõknek kifejlesztõje és egyedüli magyarországi gyártója a VAMAV Kft. Az európai vasutak ehhez legközelebb esõ sínrendszere az S-49-es, amely sem részben, sem egészben nem csereszabatos a magyar 48-as sínrendszerrel. Valamennyi termék gyártásához szükséges terv nemcsak a 48-as sínrendszer tervei, hanem az 54-es és 60-as sínrendszer tervei, valamint a továbbfejlesztés során készülõ tervek is a VAMAV Kft.-nél készültek, amelyek szerzõi jogvédelem alatt állnak. Ajánlatkérõ ennek igazolásául szolgáló tervek fedlapjait a jogorvoslati eljárásban becsatolta. Ajánlatkérõ elõadta továbbá, hogy számos olyan szerkezeti megoldást használ a VAMAV Kft. a felsorolt termékek gyártásánál, amelyeket a tervek szerzõi jogvédelmén kívül szabadalmi védelem alá helyeztek. Ilyen pl. a VM rendszerû keresztezések gyártásánál használt szabadalmaztatott eljárás, amellyel a csúcsbetétek és csatlakozó sínek összehegesztése történik. Szabadalom védi a GTI rendszerû ragasztott kötéseket, zárnyelves szerkezeteket is. A beszerzendõ termékek gyártásánál a VAMAV Kft. termékeinek saját használata eredményeként olyan alkatrészeket épít be nagyobb részegységeibe, amelyek szintén csak az ajánlatkérõnél használatosak. A sínek alátámasztásához használt alátétlemezek és leerõsítõ szerkezetek egészen speciális alakkal és mérettel rendelkeznek. Az alátétlemezek bordája, mérete és alakja is eltérõ a külföldön használtakhoz képest, ugyanígy a leszorítócsavarok feje is eltérõ. A csavarfej befogadására használt alátétlemez csavarfészek méretei és alakja miatt más csavarok nem használhatók, ilyen csavarok befogadására használható csavarfészek gyártására kizárólag a felkért ajánlattevõ képes és alkalmas. Ajánlatkérõ külföldrõl csak a hazai termékektõl méretben és szerkezeti megoldásokban eltérõ teljes szerkezeteket tudna beszerezni. Ez pedig nem lehetsé<br>
ges anyagi okokból, továbbá a hazai mûszaki igényeknek megfelelõ innovációs fejlesztésben a külföldiek csak nagy mennyiségben és viszonylag homogén anyagkör esetén lennének érdekeltek.<br>
A VAMAV Kft. érdemi észrevételében az ajánlatkérõ által kezdeményezett közbeszerzési eljárást indokoltnak tartja. Indokolásként elõadja, hogy a felhívásban az általuk korábban gyártott szerkezet tartalékalkatrészei szerepelnek beszerzés tárgyaként. Ezen alkatrészek és szerkezetek gyártási dokumentációival csak õk rendelkeznek. Az ajánlatkérésben szereplõ alkatrészek és szerelt egységek jelentõs része 48,5 kg/m rendszerû sínek, és ezen rendszerhez illeszkedõ más speciális sínek felhasználásával készül. Ezt a sínrendszert csak Magyarországon alkalmazzák. Más külföldi pályázó felkészülése ezekre a speciális gyártmányokra nehézségbe ütközne.<br>
A Döntõbizottság a rendelkezésre álló iratok, a kérelmezõ érdemi észrevétele alapján megállapította, hogy a közbeszerzési eljárás elleni indítvány nem megalapozott.<br>
A Döntõbizottságnak vizsgálnia kellett, hogy a jelen közbeszerzési eljárás esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), illetve az ajánlatkérõ által hivatkozott Kbt. 70. § (3) bekezdés b) pontjának feltételei jelen esetben fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki, technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ jelen esetben a mûszaki-technikai sajátosságokra, illetõleg a kizárólagos jogok védelmére hivatkozott. Az ajánlatkérõ a Döntõbizottság rendelkezésére bocsátotta azokat az iratokat, amelybõl kitûnik, hogy a beszerezni kívánt alkatrészek terveit az ajánlattételre felkért ajánlattevõ készítette el, és ezek az ajánlattevõ szellemi termékeinek minõsülnek, az ajánlattevõ kizárólagos tulajdonában állnak.<br>
A rendelkezésre álló iratokból megállapítható volt az is, hogy a beszerzés tárgyát képezõ termékek olyan mûszaki, technikai sajátossággal rendelkeznek, amelyek gyártására hazánkban kizárólag a felkért ajánlattevõ képes. Ugyanis ezen alkatrészek gyártását a MÁV 1928 óta saját maga végezte, a privatizációt követõen pedig a VAMAV Kft. tevékenységi körébe került.<br>
A fentiek alapján a Döntõbizottság megállapította, hogy a jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának feltételei fennállnak.<br>
Ajánlatkérõ a 70. § (1) bekezdés b) pontja alapján a hirdetmény közzététele nélküli tárgyalásos eljárást jogszerûen folytatja, így továbbiakban nincs jelentõsége annak, hogy a hirdetmény közzététele nélküli tárgyalásos eljárás feltételei a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján is fennállnak-e.<br>
A Döntõbizottság azonban megjegyzi, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjának alkalmazhatóságát a Kbt. több feltétel együttes fennállása esetén teszi lehetõvé. Ezek között szerepel egy olyan kitétel is, hogy ezen jogszabályhely alkalmazására egy alkalommal van lehetõség a korábbi nyertes ajánlattevõvel. A továbbiakban ezen szakasz alkalmazhatóságát a Kbt. kizárja.<br>
A Döntõbizottság az államigazgatási eljárás általános szabályairól szóló (a továbbiakban: Áe.) 14. § (2) bekezdése értelmében a közigazgatási szerv a hivatalból indított vagy folytatott eljárást, ha megindításra vagy folytatásra okot adó körülmény már nem áll fenn, megszünteti.<br>
A fenti rendelkezésére tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 21.<br>
<br>
Dr. Engler Magdolna s. k.,	Németh István sk<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>