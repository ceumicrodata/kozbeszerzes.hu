<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0160)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.568/9/2000.<br>
<br>
Tárgy: A Közbeszerzési Döntõbizottság Elnöke által kezdeményezett jogorvoslati eljárás a Príma Enten Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Príma Enten Kft. (4287 Vámospércs, Nyírábrányi út 6.) képviseli Dr. Dobrossy István ügyvéd (4024 Debrecen, Batthyány út 20/5., a továbbiakban: kérelmezõ) "EU-export baromfifeldolgozó üzem II. ütem bõvítése" tárgyú közbeszerzési eljárása ellen a Közbeszerzési Döntõbizottság Elnöke által kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére 72. § (5) bekezdésére figyelemmel a 71/B. § (1) bekezdését, ezért ajánlatkérõvel szemben 1 000 000 Ft (azaz egymillió forint) összegû bírságot szab ki.<br>
A bírság összegét a határozat kézhezvételétõl számított 15 napon belül a közbeszerzések Tanácsa MNB 10032000-01720361-00000000 számlájára kell befizetni.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a beszerzett iratok, és a tárgyaláson elhangzottak alapján a következõ tényállást állapította meg.<br>
Ajánlatkérõ 2000. október 20-án fax útján, majd október 26-án levél útján is megküldte a Közbeszerzési Döntõbizottság Elnökének a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésére figyelemmel ajánlati felhívását hirdetmény közzététele nélküli tárgyalásos eljárás lefolytatása céljából. Az ajánlati felhívásban a választott eljárást tárgyalásos eljárásnak és az eljárás alkalmazásának feltételeinek indokolását pedig gyorsított eljárás indokolása feltételének alkalmazásában jelölte meg az ajánlatkérõ, mégpedig a következõ indokolással: "Társaságunk EU-export baromfi-továbbfeldolgozó üzem II. ütembõvítés beruházás megvalósítását kívánja végrehajtani. Ezzel kapcsolatosan több helyre pályázatot nyújtottunk be és támogatást nyertünk el a Hajdú-Bihar megyei Területfejlesztési Tanácsnál és a Hajdú-Bihar megyei Munkaügyi központnál, valamint a beruházás további finanszírozásához 2000. október 19-én középlejáratú hitelígérvényt kaptunk számlavezetõ és finanszírozó bankunktól. Fentiek figyelembevételével a mai nappal áll rendelkezésünkre az anyagi fedezet, ily módon a versenytárgyalási felhívás indítható. A beruházás elõkészítéseként a tervezett új üzem, melynek megvalósítását és üzembe helyezését 2001. április 1-jére terveztük, kapacitását teljes mértékben nyugati vevõink lekötötték, kb. 2001. évre 800 tonna késztermék tekintetében.<br>
Amennyiben a termelést a jelzett idõpontban nem tudjuk indítani, oly mértékû anyagi kárunk valamint erkölcsi veszteségeink származhatnak, amely megkérdõjelezheti a beruházás megvalósításának szükségességét is. Fentiek miatt vagyunk kénytelenek a gyorsított, tárgyalásos versenytárgyalási formát választani, mivel így a tárgyalásos eljárás esetén a leghamarabb november 8-i hirdetés megjelenését figyelembe véve a beruházás ez évben sem lenne kezdhetõ. A téli idõjárásra figyelemmel a 2001. áprilisi befejezés ellehetetlenülne."<br>
Az ajánlati felhívásban meghatározta ajánlatkérõ a dokumentáció megkérésének határidejét, a részvételi jelentkezés határidejét, az elsõ tárgyalás idõpontját. A részvételre jelentkezõk alkalmassága elbírálásának szempontját, az ajánlatok elbírálásának részszempontjait, amely az összességében legelõnyösebb ajánlat volt, azok súlyszámát, illetve a részszempontokra adható pontszámok terjedelmét, valamint a négy kiválasztott ajánlattevõ nevét és címét, melyek a következõk voltak:<br>
Innokomplex Kft., Szabó Galambos Kft., Fémszerkezet Kft. és Hunyadi Mûvek 2000. Kft.<br>
A Döntõbizottság Elnökének megküldött ajánlati felhívás egy bõvebb ajánlati felhívást is tartalmazott. A bõvebb ajánlati felhívásban kerültek meghatározásra a tárgyalásos eljárás lefolytatásának alapvetõ momentumai, illetve azok a pénzügyi, gazdasági és mûszaki alkalmasság igazolására kért adatok és tények köre, amelyeket az ajánlattevõknek az ajánlatukban szerepeltetniük kellett. Továbbá részletes mûszaki specifikáció is csatolásra került az ajánlattevõknek, melyben az építési beruházás lebonyolításának mikéntjére tehettek ajánlatot.<br>
A Közbeszerzési Döntõbizottság elnöke 2000. november 6-án hivatalból a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján jogorvoslati eljárást kezdeményezett ajánlatkérõ tárgyalásos eljárása tárgyában. A jogorvoslati eljárás keretében a Döntõbizottságnak vizsgálat alá kellett vennie a tárgyalásos eljárás jogalapját, illetve az ajánlati felhívás tartalmát, hogy az megfelel-e a közbeszerzési törvény ide vonatkozó paragrafusainak.<br>
A kezdeményezõ iratban a Közbeszerzési Döntõbizottság elnöke megállapította, hogy a számára megküldött ajánlati felhívásból egyértelmûen nem derül ki az, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>mely rendelkezése alapján folytatta le a közbeszerzési eljárást az ajánlatkérõ.<br>
Ajánlatkérõ érdemi ellenkérelmében a jogorvoslati eljárás megszüntetését indítványozta. Elismerte, hogy az ajánlati felhívásban nem jelölte meg a tárgyalásos eljárásnak a jogalapját, illetve gyorsított eljárásra hivatkozott, viszont az érdemi ellenkérelmében már a rendkívüli sürgõsségre való hivatkozását közölte a Döntõbizottsággal. Ugyancsak nem került meghatározásra az ajánlati felhívásban az alkalmatlanság megállapítására vonatkozó tények és körülmények köre.<br>
A közbeszerzési eljárás nyertese a Fémszerkezet Kft. lett, akivel a szerzõdést megkötötte az ajánlatkérõ, és a kivitelezési munkálatok el is kezdõdtek a szerzõdéskötést követõen.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése kimondja, hogy e törvény alkalmazásában építési beruházás – a felújítás és a korszerûsítés kivételével – az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
a) a nyílt vagy a meghívásos eljárás – a 60. § (1) bekezdésének e) vagy f) pontjában foglaltak kivételével – eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg;<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából;<br>
d) a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna;<br>
e) az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
Ugyanezen törvényhely (2) bekezdése szerint: (2) Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A 72. § (5) bekezdése elõírja, hogy gyorsított eljárás az építési beruházás során nem alkalmazható.<br>
A Döntõbizottság az ajánlati felhívás tartalmából megállapította, hogy a Döntõbizottság elnökének megküldött ajánlati felhívás, a kiegészítõ ajánlati felhívás jogalapjaként a gyorsított eljárás volt meghatározva a tárgyalásos eljárás feltételeként. Viszont azt jelölte meg az ajánlatkérõ, hogy meghívásos vagy tárgyalásos eljárás esetén a gyorsított eljárást csak a rendkívüli sürgõsség indokolhatja. Erre figyelemmel viszont nem jelölte meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a c) pontját, azaz az elõre nem látható okból elõállt rendkívüli sürgõsséget.<br>
Amit az ajánlatkérõ megjelölt a tárgyalásos eljárás jogalapjaként azaz a gyorsított eljárást, az jogsértõ volt. Tehát a tárgyalásos eljárás alkalmazásának jogalapja nem állt fenn, így az egész tárgyalásos eljárás lefolytatása jogsértõ volt.<br>
A Döntõbizottság nem vizsgálta tovább már az ajánlati felhívás tartalmát, mivel a jogalap meg nem léte, illetve helytelen alkalmazásának megjelölése az egész eljárás jogsértõ voltát megalapozza.<br>
A Döntõbizottság a jogsértés megállapítása mellett bírság intézkedést is alkalmazott az ajánlatkérõvel szemben, mert a tárgyalásos eljárást követõen a szerzõdés megkötésére sor került az ajánlatkérõ és a nyertes ajánlattevõ között.<br>
A Döntõbizottság a bírság összegét a beszerzés tárgyának értékére, mely 219 M Ft + 25% áfa, továbbá az eljárás jogellenességének megállapítására figyelemmel állapította meg.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés d) és f) pontja szerinti jogkövetkezményt alkalmazta.<br>
A jogorvoslati eljárásban költség nem merült fel, mivel azt hivatalból kezdeményezték, így a költségek viselésérõl a Döntõbizottságnak a közigazgatási határozatában nem kellett rendelkeznie.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 7.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>