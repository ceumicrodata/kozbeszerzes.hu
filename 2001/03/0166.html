<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0166)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.554/5/2000.<br>
<br>
Tárgy: A HM Beszerzési és Biztonsági Beruházási Hivatal jogorvoslati kérelme a Real Security Kft. ajánlattevõ ellen hamis nyilatkozattétel miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Honvédelmi Minisztérium Beszerzési és Biztonsági Beruházási Hivatal (1475 Budapest, Pf. 163., a továbbiakban: kérelmezõ) jogorvoslati kérelmét, melyet a Real Security Kft. (2373 Dabas, Vörösmarty u. 16., a továbbiakban: kérelmezett) ellen kezdeményezett hamis nyilatkozattétel megállapítása tárgyában a Döntõbizottság, mint alaptalant elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. november 2-án jogorvoslati kérelmet nyújtott be a Döntõbizottsághoz kérelmezett ellen a rendelkezõ részben írt tárgyban. Kérelmét arra alapozta, hogy "egy katonai objektum élõerõs védelme" tárgyú közbeszerzési eljárás során kérelmezett ajánlatában olyan nyilatkozatot tett, hogy nem áll fenn a jogszabály alapján fizetési kötelezettsége egyetlen elkülönített állami pénzalap irányában sem. Ezt követõen kérelmezõ megvizsgálta a benyújtott ajánlatot és a gondos eljárás követelményét szem elõtt tartva kérdést intézett az ajánlattevõhöz (kérelmezetthez) fizetési kötelezettsége esetleges jogcímei alapján. Kérelmezett válaszában megerõsítette kérelmezõ azon vélelmét, mely szerint fizetési kötelezettsége áll fenn jogszabály alapján a Munkaerõ-piaci Alap irányában. A tények alapján jutott kérelmezõ azon megállapításra, hogy kérelmezett nem tett eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(5) bekezdésének és az ez alapján összeállított dokumentációs elõírásoknak, ezért megvalósította a Kbt. 46. § (4) bekezdésében foglalt hamis nyilatkozattételt, mivel ajánlatában nyilatkozott arról, hogy jogszabály alapján fizetési kötelezettsége nem áll fenn az elkülönített állami pénzalappal szemben. Kérelme alátámasztásához beidézte "A foglalkoztatás elõsegítésérõl és a munkanélküliek ellátásáról szóló 1991. évi IV törvény 39/C. §-át a Munkaerõ-piaci Alap bevételeirõl, valamint ugyanezen törvény 40. §-át a munkaadói járulékokról. Álláspontja szerint magatartásával kérelmezett a Kbt. 46. § (1) bekezdés c) pontja alapján hamis nyilatkozatot tett, mivel a valóságosnak ismert, de eltérõ módon válaszolt ajánlatkérõ, azaz kérelmezõ részére. Kérelme indoklásául elõadta azt is, hogy álláspontja szerint a Magyar Közlönyben kihirdetett jogszabály köztudomású. Ezt alátámasztva hivatkozott az Alkotmánybíróság döntéseire is, például a 25/1992. ÁB határozatra, aminek alapján a kérelmezett – ha csak kimentéssel nem tud élni – tudomással kellett bírjon arról, hogy jogszabály alapján fizetési kötelezettsége áll fenn a Munkaerõ-piaci Alap irányába.<br>
Fentiekre tekintettel kérte a jogsértés megállapítását és ennek megfelelõ jogkövetkezmény alkalmazását.<br>
Kérelmében elõadta azt is, hogy az ügyben tárgyalás tartását nem kéri.<br>
Kérelmezett írásos észrevételében úgy nyilatkozott, hogy a Döntõbizottság rendelkezésére bocsátja az APEH Pest Megyei Igazgatósága adóigazolását, a Pest Megyei Munkaügyi Központ igazolását, továbbá az APEH Pest Megyei Igazgatósága folyószámla-kivonatát munkaadói járulék, munkavállalói járulék és szakképzési hozzájárulás adónemekre vonatkozó részeit. Ezzel kívánta dokumentálni, hogy lejárt adófizetési tartozása nincs. Tekintettel arra, hogy a Munkaerõ-piaci Alaphoz tartozó adónemeket is az APEH számlákra fizeti, ezért kívánta a kérelmezõ felhívására nyilatkozatban megerõsíteni, hogy fizetési kötelezettségének határidõre eleget tett. Észrevételében elõadta azt is, hogy sajnálatos módon tévesen értelmezte a nyilatkozattételi kötelezettséget és nem állt szándékában félrevezetni a HM Beszerzési Hivatalát, azaz kérelmezõt. Bejelentette azt is írásban, hogy az ügyben tárgyalás tartását nem kéri.<br>
Döntõbizottság a rendelkezésére álló iratokból és írásos nyilatkozatokból megállapította, hogy a kérelem alaptalan, ezért azt elutasítja.<br>
Döntõbizottság álláspontja szerint azzal, hogy kérelmezett a Munkaerõ-piaci Alappal kapcsolatos jogszabályt félreértelmezve elegendõnek tartotta a nyilatkozattételt, miszerint ez alappal szemben tartozása nincs és errõl hatósági igazolást nem csatolt be, valamint hogy ezt követõen a kérelmezõ felhívására korábbi nyilatkozatát írásban megerõsítette, azt hogy tartozása nincs. Ezzel nem követett el olyan jogsértést, melyet a Kbt. szankcionálni rendel.<br>
A Döntõbizottság álláspontja szerint kérelmezett nem követett el hamis adatszolgáltatást, maximum azt eredményezi e magatartás, hogy kérelmezett ajánlata érvénytelenné válhat az Alappal kapcsolatos hatósági igazolás hiányában.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 17.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>