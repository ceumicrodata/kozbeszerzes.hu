<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0090)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.486/9/2000.<br>
<br>
Tárgy: KÉSZ Kft. jogorvoslati kérelme a Gyõr-Moson-Sopron Megye Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva ügyvéd (6721 Szeged, Szilágyi u. 2.) által képviselt KÉSZ Kft. (6721 Szeged, Szilágyi u. 2., a továbbiakban: kérelmezõ) kérelmének, melyet a Gyõr-Moson-Sopron Megye Önkormányzata (9021 Gyõr, Árpád út 32., a továbbiakban: ajánlatkérõ) "Bartók Béla Megyei Mûvelõdési Központ rekonstrukciója" tárgyú közbeszerzési eljárása ellen nyújtott be – a Döntõbizottság helyt ad. Megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésére figyelemmel a Kbt. 44. § (6) bekezdését, ezért az ajánlatkérõ kérelmezõ alkalmatlanságára vonatkozó, valamint az ajánlati felhívásra vonatkozó döntéseit megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, az ajánlatkérõ közbeszerzési eljárása során keletkezett iratai, a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2000. augusztus 2-án tett közzé részvételi felhívást a Közbeszerzési Értesítõ 31. számában a "Bartók Béla Megyei Mûvelõdési Központ rekonstrukciója" tárgyában.<br>
Címzett támogatásból megvalósuló épületrekonstrukcióra kért részvételi jelentkezést az alábbi munkákra, melynek során megadta a létesítmény fõbb adatait az alábbiak szerint:<br>
– jelenlegi épület térszín feletti nettó alapterülete	1938,2 m2<br>
– jelenlegi pince nettó alapterülete	410,5 m2<br>
– jelenlegi teljes nettó alapterület	2348,8 m2<br>
– tervezett épület térszín feletti nettó alapterülete	3034,6 m2<br>
– tervezett pince nettó alapterülete	447,9 m2<br>
– tervezett teljes nettó alapterület	3482,5 m2<br>
Rész-, illetve többváltozatú ajánlattétel lehetõségét kizárta ajánlatkérõ.<br>
A felhívás 9. pontja tartalmazta az alábbiak szerint a pénzügyi, gazdasági és mûszaki alkalmasság igazolására kért adatokat és tényeket.<br>
Az ajánlattevõnek, illetõleg a közbeszerzés értékének 10%-át meghaladó mértékben igénybe venni kívánt alvállalkozónak a szerzõdés teljesítéséhez szükséges alkalmasságát igazolni kellett az alábbiak szerint:<br>
Pénzügyi alkalmasság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése alapján:<br>
a) a számlavezetõ pénzintézettõl származó, a benyújtást megelõzõ 30 napnál nem régebbi nyilatkozat az ajánlattevõ fizetõképességérõl,<br>
b) a tárgyévet megelõzõ háromévi mérlegének (egyszerûsített mérlegének, beszámolójának vagy konszolidált mérlegének) benyújtása,<br>
c) az elõzõ háromévi idõszakban az építési tevékenység forgalmáról szóló nyilatkozat,<br>
d) a benyújtást megelõzõ 60 napnál nem régebbi cégkivonat és aláírási címpéldány csatolása.<br>
Mûszaki alkalmasság a Kbt 44. § (2) bekezdésének alábbi pontjai alapján került igazolásra:<br>
a) az elõzõ 3 év legjelentõsebb építési beruházásainak ismertetése – legalább az ellenszolgáltatás összege, a teljesítés ideje és a szerzõdést kötõ másik fél megnevezésével – az információt adó megnevezésével,<br>
b) mûszaki-technikai felszereltségének leírása,<br>
c) azoknak a szakembereknek (szervezeti egységeknek), illetve vezetõknek a megnevezése, képzettségük ismertetése, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek,<br>
d) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben meghatározott igazolások és nyilatkozatok csatolásával.<br>
A 10. a) pont szerint ajánlatkérõ az alkalmasság megítélésénél az alábbiakra volt tekintettel:<br>
– pénzügyi, gazdasági alkalmasság,<br>
– mûszaki, technikai felszereltség,<br>
– referenciák (az elmúlt 3 év legjelentõsebb építési beruházásainak értéke),<br>
– a teljesítésbe bevonni szándékozott szakemberek alkalmassága (ajánlatkérõ kéri a munkálatokat vezetõ termelésirányító szakmai önéletrajzának részletes leírását, kiemelten a kivitelezésben szerzett gyakorlatra).<br>
A 10. b) pontban a szerzõdés teljesítésére alkalmatlanná minõsítés szempontjait adta meg ajánlatkérõ, melyek a következõk voltak:<br>
– a mérleg szerinti 1998. évi, továbbá az 1999. évi nettó árbevétele nem érte el a 800 M Ft-ot,<br>
– állományában nincs minimálisan 5 év gyakorlattal rendelkezõ, illetve hasonló nagyságrendû épület generálkivitelezését irányító építõipari üzemmérnök végzettségû termelésirányító,<br>
– az elmúlt 3 évben legalább egy, bruttó 500 M Ft volumenû, leinformálható magasépítési építési referenciával nem rendelkezik,<br>
– saját termelõi – ezen belül a fizikai létszáma – nem éri el az 50 fõt.<br>
Ajánlatkérõ részvételi dokumentációt is a jelentkezõk rendelkezésére bocsátott. Ebben részletes útmutatót adott a jelentkezésekhez, valamint formanyomtatványokat a részvételi jelentkezés megkönnyítéséhez. A referenciák ismertetéséhez is adott útmutatót. Az elmúlt 3 év és a folyamatban lévõ munkák ismertetését külön táblázatokban kérte, a megbízó, a projekt neve, helye, jellege, az ellenõrzésért felelõs (tanácsadó) mérnök, a szerzõdés értéke, a kivitelezés idõszaka, a cég részvételi aránya %-ban, a mûszaki átadás-átvételi jegyzõkönyv másolata – mint nevesített adatok – összeállításával. Továbbá kérte a felhívás szerint az információt adó megnevezésének közlését is.<br>
A részvételi jelentkezések bontására 2000. augusztus 28-án került sor, ekkor 10 napos hiánypótlási lehetõséget is biztosított ajánlatkérõ. Összesen 8 jelentkezés érkezett a következõktõl: kérelmezõ, Középületépítõ Rt., Mélyépítõ Bp. Kft., Bayer Center Kft., ZÁÉV Rt., Stettin Hungária Kft., Strabag Rt., Mischek Építõ Kft.<br>
A részvételi jelentkezésekrõl a lebonyolítással megbízott Épber Építõipari Rt. készített szakvéleményt. Minden jelentkezõrõl 14 pontban foglalta össze véleményét. Ebben a vizsgálatban a referenciákkal kapcsolatosan az alábbi kérdések szerepelnek:<br>
– milyen referenciákkal rendelkezik a beszerzés tárgyában,<br>
– az elmúlt 3 évben volt-e egy 500 M Ft volumenû referenciája [felhívás 10. b) pont],<br>
– a referenciaként megjelölt feladatokat határidõben szerzõdésszerûen teljesítette-e?<br>
A kérelmezõ értékelési lapján 2 színházépület került megjelölésre kiemelten (Madách Színház, Fõvárosi Operettszínház), 500 M Ft feletti értékû munkáknál négy nagy értékû beruházás került rögzítésre, a határidõben való teljesítésnél pedig megjelölte, hogy nem állapítható meg késedelem. A végsõ értékelés pedig úgy szól, hogy a kérelmezõ alkalmatlan, mert több referencia nem megfelelõ. Az elõbb említett vélemény a kérelmezõnek egy referenciamunkájával kapcsolatosan tartalmaz részletes értékelést, ez a Heves Megyei Önkormányzat épületére végzett homlokzati és tetõfelújítás. Az információforrás megjelölése nélkül kedvezõtlen beruházói (megbízói) véleményt dokumentálnak (alvállalkozók bevonása, felületes építésfelügyelet, pótmunkák hanyag költségvetése). Ajánlatkérõ beszerezte a Fõvárosi Operettszínház mûszaki igazgatójának 2000. szeptember 25-én kelt nyilatkozatát is kérelmezõ ott végzett munkáiról.<br>
Ajánlatkérõ 2000. szeptember 26-án döntött a fenti szakvélemény figyelembevételével. A kérelmezõre vonatkozóan a lebonyolító "személyes tapasztalatáról" tesz említést, és a Fõvárosi Operettszínházra is hivatkozik annak írásos véleményén keresztül. A Bizottság a 2/2000. (IX. 26.) KBB számú határozata végül is azt tartalmazza, hogy 5 jelentkezõt alkalmasnak minõsít, míg hármat – köztük a kérelmezõt – alkalmatlannak.<br>
A nyilvános eredményhirdetésre 2000. szeptember 27-én került sor. Itt a kérelmezõ elutasítása indokaként a következõt közölte ajánlatkérõ:<br>
"Kész Kft.: Az utóbbi 3 éven belül végzett munkái részben írásbeli (Bp. Fõvárosi Operettszínház), részben szóbeli (Heves Megyei Önkormányzat) tájékoztatása alapján megállapítást nyert, hogy a cég nem végezte megfelelõen a munkáját. A részvételi jelentkezésében szereplõ folyamatban lévõ referenciái közül több olyan projekt szerepel, amelyben a megadott készültségi fok és a befejezési határidõ késedelemre utal."<br>
A Közbeszerzési Értesítõnek megküldött tájékoztató szerint 1 alkalmatlannak minõsített jelentkezõ volt az eljárásban, a Stettin Kft., és az "egyéb információk" alatt szerepel a kérelmezõ elutasítása anélkül, hogy az elutasítás indoka a törvényre utalóan (alkalmatlanság, érvénytelenség) megjelölésre került volna.<br>
Ajánlatkérõ 2000. október 2-án hívta fel ajánlattételre az alkalmas ajánlattevõket. A kérelmezõ 2000. október 6. napján nyújtott be jogorvoslati kérelmet a Döntõbizottsághoz.<br>
Kérte, hogy a Döntõbizottság semmisítse meg ajánlatkérõnek az elõminõsítési eljárásban õt alkalmatlanná nyilvánító döntését, hívja fel az ajánlatkérõt a törvény szerinti eljárásra, alkalmazzon ideiglenes intézkedést. Álláspontja szerint ajánlatkérõ alkalmatlannak minõsítésére vonatkozó döntése jogszabálysértõ volt az alábbiak szerint:<br>
a) az alkalmatlanná minõsítés szempontjai között az ajánlatkérõ által alkalmasság körében elvégzett fenti vizsgálat, melyre alapította kérelmezõ alkalmatlanságát, nem került sem a felhívásban, sem a dokumentációban megjelölésre,<br>
b) ajánlatkérõ csak szóbeli információk alapján, valós tények hiányában alakította ki álláspontját az alkalmatlanság körében,<br>
c) a kért igazolás (nyilatkozat) alapján nem is rendelkezett megfelelõ adatokkal az objektív mérlegeléshez a referenciák értékelésekor.<br>
Ajánlatkérõ kérte a megalapozatlan kérelem elutasítását. Álláspontja szerint a részvételi felhívásban megjelölte a referenciák ismertetését, mint a mûszaki alkalmasság igazolását, valamint a referenciákat úgy is, mint az alkalmasság feltételét. A kérelmezõ által megjelölt több referenciamunka esetében is az tapasztalható, hogy a készültségi fok és a tervezett befejezési határidõ nincs összhangban, feltehetõen a folyamatban lévõ munkák esetében a vállalt teljesítési határidõ nem lesz tartható. Szóbeli és írásbeli információkat is szerzett pl. a Heves Megyei Önkormányzattól, a Budapesti Operettszínháztól, amelyek szerint a kérelmezõ nem végzett megfelelõ munkát. Mindezek alapján a kérelmezõ mûszaki alkalmasságát nem igazolta megfelelõen, ezért nem nyilvánította ugyan alkalmatlannak, csupán nem kívánta felkérni ajánlattételre.<br>
A Döntõbizottság 4. sorszámú határozatával a közbeszerzési eljárás felfüggesztését rendelte el ideiglenes intézkedés alkalmazása körében.<br>
A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítéses eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a Kbt. 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Az ajánlatkérõ a korábban említett részvételi felhívás 9. pontjában részletesen rögzítette a pénzügyi, gazdasági és mûszaki alkalmasság igazolására kért adatok és tények körét, valamint a 10. a) pontban a részvételi jelentkezõk alkalmassága elbírálásának szempontjait, illetõleg a 10. b) pontban az alkalmatlanná minõsítés szempontjait is a törvényben elõírt követelményeknek megfelelõen.<br>
A Döntõbizottság vizsgálat tárgyává tette ezen felhívási követelményekre tekintettel a kérelmezõ alkalmasságának vizsgálata körében keletkezett ajánlatkérõi döntést.<br>
Kérelmezõ részvételi jelentkezése az elmúlt 3 év és a folyamatban lévõ referenciamunkákat külön-külön tartalmazta a felhívásban kért adatokkal. Nagy számú referenciát ad az elmúlt 3 évre vonatkozóan, köztük 14 db 500 M Ft érték fölöttit. Folyamatban lévõt is nagy számban jelölt meg.<br>
A befejezett referenciák között nincs az elutasítás indokában szereplõ Heves Megyei Önkormányzat egyetlen megbízása sem, valamint a Budapesti Fõvárosi Operettszínház esetében is, csak folyamatban lévõ munka szerepel a listán.<br>
A Fõvárosi Operettszínháztól Szolga István mûszaki igazgató 2000. szeptember 25-én kelt levele egy 1999-ben befejezett kazánházépítésre vonatkozó referenciamunkáról tesz említést, ahol nem tartotta megfelelõen megrendelõ a munkák elvégzését.<br>
A kérelmezõ jelentkezésében nagy számban csatol mûszaki átadás-átvételi jegyzõkönyveket egyetlen referenciamunkára – a Szeged Plaza – vonatkozóan. Nyilvánvalóan kérelmezõ ezt a munkát kívánta kiemelni az összes többi referencia közül, 2,5 milliárdos volumenére tekintettel, mely munka 2000. májusában került átadásra.<br>
Az ajánlatkérõ maga a tárgyaláson elismerte, hogy kérelmezõnek a mérleg szerinti 1998. évi, továbbá 1999. évi nettó árbevétele elérte a 800 M Ft-ot, valamint állományában van minimálisan 5 év gyakorlattal rendelkezõ, illetve hasonló nagyságrendû épület generálkivitelezését irányító építõipari üzemmérnök végzettségû termelésirányító és az elmúlt 3 évben legalább egy, bruttó 500 M Ft volumenû, leinformálható magasépítési építési referenciával rendelkezik. Továbbá saját termelõi – ezen belül a fizikai létszáma – eléri az 50 fõt.<br>
Mindezekre figyelemmel a Döntõbizottság álláspontja szerint az alkalmasság vizsgálata vonatkozásában ajánlatkérõ kötve van a részvételi felhívásában és dokumentációban meghatározott elõírásaihoz, attól az alkalmasság vizsgálata körében nem térhet el még akkor sem, ha esetlegesen egyéb információt szerzett olyan körben, amely az alkalmasság vizsgálata során fontos információ lehetne. A kérelmezõ az elõírt módon igazolta az alkalmasságát, azonban ajánlatkérõ eltért az ajánlati felhívás 10. b) pontjában megállapított alkalmatlanná minõsítés szempontjaitól és attól eltérõ szempontot vett figyelembe helytelenül, melyre alapította kérelmezõ alkalmatlanságát, nevezetesen a folyamatban lévõ munkák készültségi foka és a tervezett befejezési határidõ összhangjának vizsgálata, valamint szóbeli információkon alapuló referenciamunka-vizsgálat.<br>
A Fõvárosi Operettszínház vonatkozásában az ajánlatkérõ rendelkezésére bocsátott referencialevél tekintetében a Döntõbizottság észlelte, hogy az nem a jogosulttól, azaz a kérelmezõ által megnevezett személytõl, a színház igazgatójától, hanem a színház mûszaki vezetõjétõl származott, így erre figyelemmel ez a referencialevél figyelembe vételre nem kerülhetett.<br>
Mindezekre tekintettel, a Döntõbizottság álláspontja szerint az ajánlatkérõ nem a megadott alkalmatlanná minõsítési szempontok figyelembevételével értékelte a kérelmezõ részvételi jelentkezését, és így a Kbt. 44. §<br>
(6) bekezdése alapján nem jogszerûen döntött ajánlatkérõ a kérelmezõ szerzõdés teljesítésére való alkalmatlanságáról. Ezért a Döntõbizottság a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértés megállapítása mellett megsemmisítette a Kbt. 88. § (1) bekezdés c) pontja alapján a kérelmezõ alkalmatlanságára vonatkozó döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(5) bekezdése szerint az elõminõsítéses eljárás eredményének kihirdetését követõen az ajánlatkérõ az összes alkalmasnak talált részvételi jelentkezõt egyidejûleg közvetlenül, írásban hívja fel ajánlattételre. Ezen jogszabályhelyre figyelemmel a Döntõbizottság a Kbt. 88. § (1) bekezdés c) pontjára figyelemmel megsemmisítette az ajánlatkérõnek az ajánlati felhívásra vonatkozó döntését is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 15.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>