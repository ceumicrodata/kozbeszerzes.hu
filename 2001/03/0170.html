<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0170)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.482/10/2000.<br>
<br>
Tárgy: a HM ARM COM Rt. jogorvoslati kérelme az ORFK közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HM ARM COM Kommunikációtechnikai Rt. (2100 Gödöllõ, Dózsa Gy. út 63/A, továbbiakban: kérelmezõ) jogorvoslati kérelmét – melyet a Regdonné dr. Rezgõ Ildikó jogi elõadó által képviselt Országos Rendõr-fõkapitányság (1139 Budapest, Teve u. 4–6., továbbiakban: ajánlatkérõ) 900 db Lada Niva típusú gépkocsi rendõri feladatra alkalmassá tétele tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában nyílt eljárás lefolytatására ajánlati felhívást tett közzé a Közbeszerzési Értesítõ 2000. május 31-én megjelent számában, mely felhívását július 4-én módosította.<br>
A felhívás 11. a) 6. pontjában az ajánlattevõk pénzügyi, gazdasági alkalmassága igazolására elõírta – többek között – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerinti nyilatkozatok és igazolások csatolását mind az ajánlattevõre, mind az általa a közbeszerzés értékének 10%-át meghaladó mértékben igénybe venni kívánt alvállalkozóra nézve. Az ajánlati dokumentáció 43. oldala tartalmazott egy "Ajánlattevõi nyilatkozat II."-nek nevezett mintát az állami pénzalapokkal (Munkaerõ-piaci Alap, Központi Nukleáris Pénzügyi Alap) szemben fennálló fizetési kötelezettségre vonatkozó nyilatkozat megtételére, és eligazítást tartalmazott arra az esetre, ha ezen alapokkal, vagy azok valamelyikével szemben az ajánlattevõnek fizetési kötelezettsége áll fenn.<br>
A Munkaerõ-piaci Alappal szemben fennálló fizetési kötelezettség esetére elõírta, hogy a fizetési kötelezettségre vonatkozó "igenlõ válasz" esetén csatolni kell a területileg illetékes munkaügyi központ igazolását "a Munkaerõ-piaci Alaptól felvett támogatás visszafizetése és a szakképzési hozzájárulás teljesítése tekintetében," valamint a területileg illetékes APEH igazolását "a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettsége tekintetében."<br>
Az ajánlattételi határidõre, augusztus 22-re 7 ajánlat érkezett ajánlatkérõhöz: a kérelmezõ, a Budapest Mikroelektronikai Rt., a Guards Rt., a Jakon Autó Kft., a MIKI-Teknowledge Kft., a Novofer Rt. és a Scorpio Kft. ajánlata.<br>
Ajánlatkérõ az ajánlatok bontását követõen a szeptember 1-jén kelt levelével közölte az ajánlattevõkkel az ajánlatok vizsgálata során tapasztalt megállapításait, miszerint a MIKI-Teknowledge Kft., a Scorpio Kft. és a Jakon Autó Kft. ajánlata nem szorul pótlásra, de a többi ajánlattevõnek – így kérelmezõnek is – szeptember 8-án 13.00 óráig be kellett csatolni az alvállalkozók mûszaki-technikai felszereltsége leírását, valamint ezen túlmenõen a Guards Rt.-nek az ajánlattevõ által megjelölt módon ki kellett küszöbölnie ajánlata formai hibáit (folyamatos oldalszámozás, oldalak egyenkénti aláírásának hiánya).<br>
Ajánlatkérõ az ajánlatok értékelése során szeptember 18-án kelt levelével a nem egyértelmû kérdések tisztázása végett felvilágosítást kért egyes ajánlattevõktõl. A MIKI-Teknowledge Kft.-tõl és a Guards Rt.-tõl arról, hogy a Combat Kft. alvállalkozó nemleges nyilatkozata a Munkaerõ-piaci Alappal szemben fennálló fizetési kötelezettségre, vagy a tartozás fennállására szól-e, a kérelmezõtõl pedig arról, hogy a Combat Kft. és a Dover Kft. nemleges nyilatkozata az alappal fennálló fizetési kötelezettségre, vagy a tartozás fennállására vonatkozik-e.<br>
A MIKI-Teknowledge Kft. közölte, hogy a nemleges nyilatkozat a tartozás fennállására vonatkozik, a Guards Rt. pedig azt, hogy nevezett alvállalkozójának fennáll ugyan fizetési kötelezettsége az alappal szemben, de tartozása nincs. A kérelmezõ becsatolta alvállalkozóinak a nyilatkozatát. A Combat Kft. közölte, hogy fennáll fizetési kötelezettsége az alappal szemben, de azt, hogy tartozása nincs, az ajánlathoz csatolt igazolással tanúsította. A Dover Kft. közölte, hogy fennáll fizetési kötelezettsége az alappal szemben, de az ajánlathoz csatolva lett az APEH igazolása arra nézve, hogy tartozása nincs.<br>
Ajánlatkérõ az október 2-án tartott eredményhirdetésen közölte, hogy az eljárás nyertese a Budapest Mikroelektronikai Rt., a második legelõnyösebb ajánlatot tevõ pedig a Scorpio Kft. Közölte továbbá, hogy a kérelmezõ, a MIKI-Teknowledge Kft. és a Guards Rt. ajánlata érvénytelen.<br>
Az összegzés az eljárásról dokumentumban az érvénytelenség okát azzal indokolta, hogy annak ellenére, hogy a Munkaerõ-piaci Alappal szemben ezen ajánlattevõk alvállalkozó/jának/inak jogszabály alapján fizetési kötelezettsége áll fenn, az ajánlatok nem tartalmazták az illetékes szerv igazolását arra nézve, hogy van-e egy évnél régebben lejárt tartozásuk az alvállalkozóknak. Közölte, hogy az eljárás adott szakaszában már nem volt lehetõség az igazolások pótlólagos bekérésére. A kérelmezõt illetõen a Dover Kft. alvállalkozót jelölte meg, mint akire nézve a szóban forgó hiányosság fennáll.<br>
Kérelmezõ október 5-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ az ajánlatból hiányzó nyilatkozatok pótlására, a nem egyértelmû kérdések tisztázására nem adott egyforma esélyt az ajánlattevõknek. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását, álláspontja szerint az ajánlat tartalmáért, annak formai megfelelõségéért az ajánlattevõ és nem az ajánlatkérõ tartozik felelõsséggel.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem nem megalapozott.<br>
A 43. § (4) bekezdése úgy rendelkezik, hogy "ajánlatkérõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására". Ezen rendelkezés célja, hogy az ajánlatoknak az igazolások, nyilatkozatok hiánya, vagy formai hiányossága miatti érvénytelenséget a lehetõség szerinti minél szûkebb körre lehessen szorítani. Az ajánlattevõk esélyegyenlõségének biztosítása érdekében ugyanakkor a 43. § (4) bekezdése egy garanciális szabályt tartalmaz, miszerint a hiánypótlási lehetõséget csak egyszer, valamennyi ajánlattevõ számára azonos feltételekkel lehet biztosítani.<br>
A jogorvoslati eljárás tárgyát képezõ közbeszerzési eljárásban ajánlatkérõ az ajánlatok felbontását követõ vizsgálat megkezdésekor mindegyik olyan ajánlattevõt felhívta a hiány(ok) pótlására, mely ajánlattevõk ajánlatából egyszeri rátekintésre megállapítható volt valamely igazolás hiánya, vagy az ajánlat formai hibája.<br>
Az ajánlatok további, alaposabb vizsgálata során megállapította azt is, hogy a Munkaerõ-piaci Alapra vonatkozó nyilatkozat több ajánlattevõnél ellentmondásos, fõként egyes alvállalkozók (Combat Kft., Dover Kft.) fizetési kötelezettségére nézve. Ezen alvállalkozók nyilatkozata ugyanis azt tartalmazta, hogy nem áll fenn fizetési kötelezettségük a szóban forgó alap felé, de ugyanakkor a Combat Kft., mint más ajánlattevõ alvállalkozója is, ezen másik ajánlattevõ (Mikroelektronikai Rt.) ajánlatához csatolta a megfelelõ igazolásokat a tartozás fenn nem állására nézve. Ajánlatkérõ ezért – élve a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ában foglalt lehetõséggel – felvilágosítást kért ajánlattevõktõl az ellentmondás tisztázására. Ezúton azonban – helytállóan – hiánypótlási lehetõséget már nem biztosított.<br>
Ajánlatkérõ a hiánypótlási lehetõséget csak egy ízben, mindegyik ajánlattevõ számára azonos feltételekkel biztosította, ezáltal betartotta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglalt rendelkezését. Nem helytálló tehát kérelmezõnek az esélyegyenlõség megsértésére vonatkozó kifogása.<br>
A Döntõbizottság megvizsgálta a kérelmezõ ajánlatát és megállapította, hogy ajánlatkérõ jogszerûen nyilvánította a kérelmezõ ajánlatát érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a felhívásban elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerinti igazolások becsatolását. Az (1) bekezdés b) pontja szerint ajánlattevõnek a közbeszerzési eljárásban igazolnia kell, hogy nincs – többek között – egy évnél régebben lejárt tartozása elkülönített állami pénzalappal, azaz a Munkaerõ-piaci Alappal és a Központi Nukleáris Pénzügyi Alappal szemben.<br>
Kérelmezõ egyik alvállalkozója, a Dover Kft. a fentiekben már hivatkozott ellentmondásos nyilatkozatában úgy nyilatkozott, hogy nem áll fenn fizetési kötelezettsége a Munkaerõ-piaci Alappal szemben, a felvilágosítást kérõ levélre adott válaszából következtethetõen azért nyilatkozott így, mert összekeverte a "fizetési kötelezettség" és a "tartozás fennállása" fogalmakat. Az ajánlathoz viszont csatolta a területileg illetékes APEH igazolását, miszerint a Dover Kft.-nek nincs az általa nyilvántartott állami pénzalappal szembeni egy évnél régebben lejárt tartozása. Ez az egy igazolás azonban nem elegendõ a Munkaerõ-piaci Alappal szemben fennálló tartozás nemlegességének igazolásához.<br>
Ajánlatkérõ a dokumentáció 43. oldalán közölt nyilatkozat II. mintában – a hatályos jogszabályi rendelkezésekkel összhangban – elõírta, hogy a Munkaerõ-piaci Alappal szemben fennálló tartozásra vonatkozóan két igazolást kell csatolni: a területileg illetékes munkaügyi központ és a területileg illetékes APEH igazolását. Ezzel szemben kérelmezõ alvállalkozója, a Dover Kft. csak az APEH igazolását csatolta be.<br>
A Döntõbizottság megállapítja, hogy a kérelmezõ ajánlata a munkaügyi központ igazolásának hiánya miatt nem felelt meg az ajánlati felhívásban, illetve a dokumentációban foglaltaknak, így ajánlatkérõnek a kérelmezõ ajánlata érvénytelenségére vonatkozó döntése jogszerû volt.<br>
Ezért a Döntõbizottság a megalapozatlan jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 14.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>