<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0039)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.528/10/2000.<br>
<br>
Tárgy: A Közbeszerzések Tanácsa Közbeszerzési Döntõbizottság Elnökének hivatalból kezdeményezett jogorvoslati eljárása a Tisza Volán Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének (1024 Budapest, Margit krt. 85.) a Tisza Volán Közlekedési és Szolgáltató Rt. (6724 Szeged, Bakay N. u. 48., képviseli dr. Kürtösi Rita jogtanácsos, a továbbiakban: ajánlatkérõ) "E 95 típusú autóbusz beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a Kbt. 70. § (1) bekezdés b) pontját, ezért ajánlatkérõvel szemben 4 500 000 Ft, azaz négymillió-ötszázezer forint bírságot szab ki.<br>
Kötelezi a Döntõbizottság ajánlatkérõt, hogy a bírság összegét 15 napon belül a Közbeszerzések Tanácsa MNB 10032000-01720361-00000000 számú számlájára utalják át.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésének megfelelõen 2000. október 9-én tájékoztatta a Döntõbizottság elnökét hirdetmény közzététele nélküli tárgyalásos eljárásáról, 4 db E 95 típusú autóbusz beszerzése vonatkozásában.<br>
Ajánlatkérõ ajánlati felhívásában a tárgyalásos eljárás jogalapjául a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg azon indokolással, hogy a szerzõdés teljesítésére mûszaki-technikai sajátosságok miatt kizárólag egy cég képes. Részajánlattételt nem tette lehetõvé, többváltozatú ajánlattételt viszont igen. A négy darab autóbusz közül kettõ leszállításának határidejét a Csongrád Megyei Területfejlesztési Tanács által kötendõ támogatási szerzõdés aláírását követõ 5 napon belül, a másik kettõre vonatkozóan 2001. február 28-át jelölte meg. A tárgyalás idõpontja 2000. október 12., 11.00 óra volt, az eredményhirdetésé ugyanezen nap 13.00 óra, a szerzõdéskötésé pedig az eredményhirdetést követõen volt.<br>
Ajánlatkérõ az ajánlati felhívásban meghívottként nem jelölt meg senkit, azonban a Döntõbizottság elnökének küldött kísérõlevelében közölte, hogy az Ikarus Egyedi Autóbuszgyár Kft.-t hívta fel ajánlattételre.<br>
A Döntõbizottság Elnöke 2000. szeptember 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának feltételei a rendelkezésre bocsátott iratokból egyértelmûen nem állapíthatók meg, azaz hogy ajánlatkérõ meghatározott típusú autóbuszokra kapott-e támogatást, és hogy ennek milyen összefüggése van azon jogalapot meghatározó törvényi követelménnyel, hogy a szerzõdés teljesítésére csak egy meghatározott ajánlattevõ képes. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ észrevételében elõadta, hogy a beszerzésének pénzügyi forrásául szolgáló pályázatokra már eleve a 4 db korábbiakban megjelölt típusú autóbuszok vonatkozásában pályázott. A pályázaton a fejlesztés 30%-át, 28-28 M Ft-ot nyertek. A támogatás elnyerése után megvizsgálták, hogy melyik közbeszerzési eljárási forma illeszkedik legjobban a konstrukcióhoz, és így jutottak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontjához, mivel csak az Ikarus Egyedi Autóbuszgyártó Kft. képes az E 95-ös típusú autóbuszok gyártására, valamint az E 95-ös autóbusz sorozatgyártására csak a gyártónak van engedélye. Elismerte ajánlatkérõ, hogy más belföldi, ill. külföldi gyártótól is beszerezhetõk autóbuszok, azonban a helyközi-távolsági feladatra jelenleg más autóbuszok nem jelentenek alternatívát.<br>
Elõadta továbbá, hogy a szállítási szerzõdéseket 2000. október 24-én aláírták, a jogorvoslati eljárás megindításáról szóló értesítést csak október 25-én kapta meg.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a közbeszerzési eljárást.<br>
A Döntõbizottság a kezdeményezõiratban foglaltak és az ajánlatkérõ érdemi észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. E törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak jelen esetben abban kellett állást foglalni, hogy a törvényi tényállás elemei jelen eljárásban megvalósulnak-e. E törvényhely alkalmazására akkor van lehetõség, ha az elõbb felsoroltak közül bármelyik valóságos okok miatt áll fenn. Ajánlatkérõ a négy autóbusz közül kettõt a szegedi vasútállomás és Makó, illetve a makói térség között, valamint a másik kettõt a Szeged–Ópusztaszer–Szeged, illetve Kistelek–Ópusztaszer–Kistelek útvonalon közlekedõ utazóközönség jobb kiszolgálása céljából kívánta beállítani. A Döntõbizottság megállapította, hogy ezen tevékenység a városközi közlekedés, illetve a helyközi-távolsági forgalom színvonalának javítása körébe tartozik. E tevékenység ellátására, mint ajánlatkérõ is elismerte, több magyarországi és külföldi autóbuszgyártó cég is képes autóbuszt gyártani.<br>
A Döntõbizottság nem fogadta el ajánlatkérõ azon hivatkozását, hogy az autóbuszok, illetve annak gyártójának kiválasztása során kötve volt a Csongrád Megyei Területfejlesztési Tanács által meghirdetett megyei területfejlesztési célelõirányzatból nyújtandó támogatás elnyerése céljából készített pályázatához, ugyanis ajánlatkérõ a támogatás elnyerésére úgy pályázott, hogy elõbb kiválasztotta a szerinte legmegfelelõbb autóbusztípust, majd annak beszerzési körülményeire figyelemmel elkészítette a pályázati anyagot. Amikor elnyerte a kért támogatást, utána megvizsgálta melyik közbeszerzési eljárási fajtát tudja alkalmazni. E tényeket ajánlatkérõ sem vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a bizottság eljárására, ha a törvény másképp nem rendelkezik, az Államigazgatási eljárás általános szabályairól szóló 1957. évi IV. törvény rendelkezéseit kell alkalmazni. A 79. § (2) bekezdése szerint a bizottság eljárása kérelemre vagy hivatalból indul. Ugyanezen bekezdés 5. §-a rendelkezik arról, hogy ha a bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a bizottság hivatalból történõ eljárását.<br>
A Döntõbizottság elnöke a fenti rendelkezések alapján jogszerûen indította meg a jogorvoslati eljárást az ajánlatkérõ közbeszerzési eljárása ellen.<br>
A Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja feltételeinek fennállása a rendelkezésre bocsátott iratok és nyilatkozatok alapján nem állapítható meg.<br>
Ajánlatkérõ a jogorvoslati eljárás során a megkötött szerzõdéseket becsatolta. A négy autóbusz nettó bekerülési ára összesen 179 034 800 Ft.<br>
Ennek figyelembevételével a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján az ajánlatkérõvel szemben bírságot alkalmazott. A Döntõbizottság a bírság összegét minimális mértékben – a beszerzés értékének 2,5%-ában – állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 8.<br>
<br>
Dr. Bakonyi Dolli s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>