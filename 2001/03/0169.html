<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0169)
</b></h2><FONT size=3><i><u></i></u><br>
104 Budapest, Margit krt. 85.<br>
Ikt.sz.: D.606/4/2000.<br>
<br>
Tárgy: Közbeszerzések Tanácsa Közbeszerzési Döntõbizottság Elnökének hivatalból kezdeményezett eljárása Mezõberény Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének a Mezõberény Város Önkormányzata (5650 Mezõberény, Kossuth tér 1., a továbbiakban: ajánlatkérõ) "lakások vásárlása" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló közbeszerzési eljárásban keletkezett iratok, és ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a 219/2000. (VII. 19.) számú Képviselõ-testületi határozatával döntött arról, hogy a Gazdasági Minisztériumhoz költségalapú lakbérû bérlakásállománya bõvítésére a 101/2000. (VI. 27.) Kormányrendelet 5. §-a alapján pályázatot nyújt be. A pályázata elfogadást nyert, és ajánlatkérõ a Gazdasági Minisztériummal a támogatási szerzõdést 2000. november 13-án megkötötte.<br>
A szerzõdés értelmében ajánlatkérõ 18 db lakást vásárolhat meg, az ehhez nyújtott támogatás összege 100 M Ft, az ajánlatkérõ önrésze pedig 25 M Ft.<br>
Ajánlatkérõ ennek alapján 2000. november 8-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdésének c) pontja alapján.<br>
Az eljárásfajta választásának indokaként ajánlatkérõ a Gazdasági Minisztériumhoz benyújtott pályázatának elfogadását jelölte meg, mely szerint 2001. november 30-ig 18 új építésû lakás megvásárlására kapott lehetõséget. A 18 lakás megvásárlásának becsült vételára a közbeszerzési értékhatárt meghaladja.<br>
Ajánlatkérõ az ajánlati felhívását hat cégnek küldte meg: Békés Bau Kft., Endrényi és Társa Kft., Károlyi és Társa Kft., Kronborg Épterv Kft., Mezõépferr Kft. és Politerm Plusz Kft.<br>
A lakások megvásárlásának végsõ idõpontja 2001. október 31.<br>
Az elsõ tárgyalás idõpontját ajánlatkérõ 2000. november 20-ában jelölte meg, az eredményhirdetés idõpontja 2000. december 4.<br>
A felhívás szerint ajánlatkérõ a teljes vételárat a lakások birtokbavétele után fizeti ki akkor, ha a 18 db lakás tulajdonjoga a Békéscsaba Városi Földhivatalban az ajánlatkérõ javára bejegyzésre került.<br>
Az ajánlattételi határidõig a Békés Bau Kft., a Politerm Plusz Kft. és a Károlyi és Társa Kft. nyújtott be ajánlatot.<br>
Az ajánlatok értékelése 2000. november 20-án történt meg, ajánlatkérõ Közbeszerzési Bizottságának döntése alapján a Károlyi és Társa Kft. tette az összességében legelõnyösebb ajánlatot.<br>
A Döntõbizottság Elnöke 2000. november 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból egyértelmûen nem állapítható meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének c) pontjában foglalt feltételek fennállása, azaz nem egyértelmû, hogy ajánlatkérõ ingatlan megvásárlását vagy építését kezdeményezi-e.<br>
Ajánlatkérõ érdemi észrevételében kérte a jogorvoslati eljárás megszüntetését, álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének c) pontja alapján. Indokolásként elõadta, hogy a Gazdasági Minisztériumhoz benyújtott pályázata alapján megkötött szerzõdésébõl kitûnik, hogy 18 db lakás vásárlására kért és kapott lehetõséget, illetve támogatást. A támogatás folyósítására pedig csak akkor kerül sor, ha a 18 db önkormányzati bérlakás tulajdonjoga az ingatlan-nyilvántartásba bejegyzésre kerül.<br>
Az önkormányzati bérlakásállomány bõvítésére benyújtott pályázat idõpontjában azonban a városban azonnal megvásárolható, beköltözhetõ, új lakás vásárlására nem volt lehetõség. Ezért volt szükséges hat, építési vállalkozással foglalkozó cég ajánlattételre történõ felhívása.<br>
A benyújtott ajánlatokból is kitûnik, hogy az ajánlattevõk az általuk megépítendõ lakások eladására tettek ajánlatot. Az ajánlati felhívás szerint a fizetésre is a lakások tulajdonjogának bejegyzését követõen kerül sor.<br>
A Döntõbizottság a rendelkezésre bocsátott iratok és ajánlatkérõ érdemi észrevétele alapján megállapította, hogy a jogorvoslati eljárás kezdeményezése nem volt megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének c) pontja alapján ajánlatkérõ tárgyalásos eljárást alkalmazhat árubeszerzés esetén, ha az ingatlan tulajdonjogának vagy a használatára, hasznosítására vonatkozó jogának megszerzésére irányul a beszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdése alapján a Kbt. 70. § (3) bekezdésének c) pontja szerinti hirdetmény közzététele nélküli tárgyalásos közbeszerzési eljárásban lehetõség szerint legalább három ajánlattevõ részére kell ajánlati felhívást küldeni.<br>
A rendelkezésre álló iratokból egyértelmûen megállapítást nyert, hogy ugyan ajánlatkérõ lakások építésével foglalkozó építõipari cégeket hívott fel ajánlattételre, azonban ezen cégektõl a megépítendõ kész lakásokat kívánja megvásárolni.<br>
Ezt támasztja alá, hogy ajánlatkérõ a lakások elkészülte után – azok ingatlan-nyilvántartásba javára történõ bejegyzését követõen – kívánja a teljes vételárat kiegyenlíteni.<br>
Ennek alapján ajánlatkérõ jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének c) pontja alapján.<br>
A Döntõbizottság megállapította, hogy ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdésében foglaltaknak is, hiszen hat céget hívott fel ajánlattételre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Fentiekre figyelemmel az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 30.<br>
<br>
Dr. Engler Magdolna s. k.,	Dr. Bíró László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>