<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0203)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.538/18/2000.<br>
<br>
Tárgy: a Mûszertechnikai Rendszerház Kft. jogorvoslati kérelme a Miniszterelnökség Közbeszerzési és Gazdasági Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika Rendszerház Kft. (1107 Budapest, Szállás u. 21., a továbbiakban: kérelmezõ) által a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., a továbbiakban: ajánlatkérõ) "másoló- és sokszorosítóberendezések szállítása és kapcsolódó szolgáltatások teljesítése" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdését, ezért a Döntõbizottság az ajánlatkérõ módosított ajánlati felhívásának az ajánlattevõnek a szerzõdés teljesítésére alkalmatlanná minõsítésének szempontjai között nevesített elsõ alkalmatlanná minõsítésére vonatkozó szempontot megsemmisíti, ezen túlmenõen ajánlatkérõ megsértette a Kbt. 33. § (1) bekezdésére figyelemmel a 24. § (2) bekezdését, ezért a Döntõbizottság megsemmisíti az ajánlati dokumentáció 46–47. oldalán szereplõ ajánlatkérõi döntéseket. Ezt meghaladóan a kérelmezõ jogorvoslati kérelmét elutasítja.<br>
Kötelezi a Döntõbizottság ajánlatkérõt, hogy 15 napon belül fizessen meg kérelmezõ részére 30 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a 2000. november 21-én megtartott tárgyaláson elhangzott szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2000. augusztus 30-án megjelent 35. számában nyílt eljárásra szóló felhívást tett közzé. A felhívásban ajánlatot kért ajánlatkérõ szállítási keretszerzõdés formájában másoló- és sokszorosítógépek szállítására és kapcsolódó szolgáltatások teljesítésére a többször módosított 125/1996. (VII. 24.) Kormányrendelet hatálya alá tartozó, illetve az önként csatlakozó költségvetési szervek részére. A beszerzés tárgyát és mennyiségét az alábbiak szerint határozta meg az ajánlati felhívás 3. a) pontjában: "Az 1054/2000. (VI. 30.) Kormányrendelet állami normatíváinak és a dokumentációban meghatározott mûszaki leírásoknak megfelelõ másoló- és sokszorosítógépek és tartozékaik szállítása és a kapcsolódó szolgáltatások teljesítése 2500 M Ft + áfa összértékben az alábbiak szerint:<br>
– analóg másoló- és sokszorosítógépek	1400 M Ft + áfa<br>
– digitális másoló- és sokszorosítógépek	900 M Ft + áfa<br>
– mérnöki rajzmásolók	200 M Ft + áfa<br>
Az ajánlatkérõ ajánlati felhívását 2000. szeptember <br>
20-án megjelent Közbeszerzési Értesítõ 38. számában a következõk szerint módosította: a beszerzés tárgya a 1054/2000. (VI. 30.) Kormányrendelet állami normatíváinak és dokumentációban meghatározott mûszaki leírásoknak megfelelõ analóg másoló- és sokszorosítógépek és tartozékaik szállítása és a kapcsolódó szolgáltatások teljesítése 1400 M Ft + áfa összértékben.<br>
A módosított ajánlati felhívásban meghatározta, hogy az ajánlattevõk milyen módon igazolhatják a pénzügyi, gazdasági és mûszaki alkalmasságukat.<br>
A pénzügyi és gazdasági alkalmasság igazolására az alábbiakat írta elõ:<br>
a) Az ajánlattételi határidõt megelõzõ 30 napnál nem régebbi eredeti, vagy közjegyzõ által hitelesített pénzintézeti nyilatkozat valamennyi számlavezetõ pénzintézettõl az alábbi tartalommal:<br>
– mióta vezeti az ajánlattevõ bankszámláját,<br>
– ajánlattevõ fizetési kötelezettségeinek határidõre eleget tesz-e,<br>
– a számláján sorban állás volt-e és utoljára mikor,<br>
– az ajánlattevõnek nyilatkoznia kell arról, hogy az ajánlatában szerepeltetett pénzintézeteken kívül más pénzintézetnél számlát nem vezet.<br>
b) Az elõzõ 2 év auditált mérlege és eredménykimutatása.<br>
c) Az elõzõ 3 évi idõszakra vonatkozóan évenkénti bontásban a közbeszerzés tárgyának forgalmáról szóló nyilatkozat.<br>
d) 30 napnál nem régebbi, jelenlegi cégállapotot bemutató cégbíróság által kibocsátott cégkivonat, vagy cégbírósági bejegyzési kérelem, vagy változásbejegyzési kérelem (eredeti példányban vagy hitelesített másolatban) a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pont szerint bevont alvállalkozókra vonatkozóan is.<br>
e) Aláírási címpéldány és/vagy a cégkivonat szerint jelen eljárás vonatkozásában – cégjegyzésre jogosult meghatalmazását és aláírás mintáját tartalmazó dokumentum – (eredeti példányban vagy hitelesített másolatban).<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) és (8) bekezdés szerinti nyilatkozat és hatósági igazolások.<br>
Mûszaki alkalmasság bemutatását a következõképpen kérte ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c), d), e) és g) pontjai alapján:<br>
a) Az elõzõ 2 év – beszerzés tárgyához hasonló – évi 3, legjelentõsebb, referencialevéllel hitelesített referenciájának ismertetése, az ellenszolgáltatás összege, a teljesítés ideje és a szerzõdést kötõ másik fél megnevezése.<br>
b) Azon szakemberek képzettségének bemutatása, akiket be kíván vonni a teljesítésbe, különös tekintettel a szervizszolgáltatás ellátásáért felelõs személyek, szervezetek számára.<br>
c) A termék leírásával, fényképének bemutatásával, melynek eredetiségét az ajánlatkérõ felhívására igazolni kell.<br>
d) A megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal.<br>
e) A saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
b) Az ajánlattevõnek a szerzõdés teljesítésére alkalmatlanná minõsítésének szempontjait a következõképpen határozta meg ajánlatkérõ:<br>
– a cégkivonat szerinti tevékenységi kör nem terjed ki a sokszorosító- és másológépek forgalmazására és szervizelésre,<br>
– bankszámláján az utóbbi 2 hónapban sorban állás nem volt,<br>
– jelen közbeszerzés tárgya szerint forgalma – 1 évre vetítetten – nem haladta meg a 300 M Ft-ot, közös ajánlattevõk esetében ez az elvárás valamennyi ajánlattevõre külön-külön vonatkozik,<br>
– nem rendelkezik a beszerzés tárgyköréhez tartozó referenciával,<br>
– 1999. évi mérleg szerinti eredménye veszteséget mutat,<br>
– nem rendelkezik országos lefedettséget biztosító elosztó- és szervizhálózattal, ahol a területileg kezelt géppark megfelelõ létszámú és képzettségû szervizszakemberek, szervizmérnökök és megfelelõ kellék- és alkatrészraktár áll rendelkezésre,<br>
– a szervizhálózat nem országos lefedettségû,<br>
– ajánlattevõ és alvállalkozói nem rendelkeznek bármely nemzeti rendszerben akkreditált minõségbiztosítási rendszerrel.<br>
Az ajánlatkérõ ajánlati dokumentációt bocsátott az ajánlattevõk rendelkezésére, amit ugyanezen fent említett idõpontban módosított. A dokumentáció kiegészült a módosított hirdetmény szövegével, mint a dokumentáció <br>
<br>
7. a) oldala, 16. oldal IV., 17. oldal II.; 18. oldal IV.;<br>
28. oldal V.; megszûnnek a 38–45. oldalak, 47. oldal II.; 49. oldal táblázat.<br>
A kérelmezõ 2000. október 26-án nyújtott be a Döntõbizottsághoz jogorvoslati kérelmet. Kérte, hogy a Döntõbizottság állapítsa meg, hogy az ajánlatkérõ ajánlati felhívása jogszabálysértõ.<br>
Állapítsa meg, hogy a törvény szabályainak megszegése miatt a közbeszerzés tisztasága sérült, vagy ennek veszélye fennáll, és ideiglenes intézkedésként rendelje el az eljárás felfüggesztését. Hívja fel a jogsértés okozóját a törvény szabályainak megfelelõ eljárásra.<br>
Jogorvoslati kérelmének indokaként elõadta, hogy az ajánlatkérõ az ajánlati felhívásában és dokumentációjában több esetben eltért a törvény elõírásaitól; ez nem biztosította az esélyegyenlõséget, és így ezzel összefüggésben a közbeszerzés tisztasága sérült. Ajánlatkérõ ajánlati felhívása jogszabálysértõ, megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontját azzal az elõírásával, hogy 2 év auditált mérlegét kéri. Álláspontja szerint egyes számban fogalmaz a törvény, ily módon csak az utolsó év mérlegének bekérésére lett volna lehetõsége ajánlatkérõnek.<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontját is, amikor csak és kizárólag a közbeszerzéssel kapcsolatos 3 évi teljes forgalmáról kér bemutatást ajánlattevõtõl, annak ellenére, hogy a törvény rendelkezése szerint az elõzõ legfeljebb 3 évi teljes forgalmával kapcsolatosan kell nyilatkozatot bekérni.<br>
Továbbá vitatta, hogy a 44. § körében elõírható a 30 napnál nem régebbi cégbíróság által kibocsátott cégbírósági bejegyzés vizsgálata, illetõleg aláírási címpéldány vizsgálata. Vitatta ezen túlmenõen az ajánlatkérõ alkalmatlanná minõsítés szempontjait. Az alkalmasság és alkalmatlanság körében csak azt veheti figyelembe ajánlatkérõ, amelyre a törvény lehetõséget ad, így jogszabályellenes az alkalmatlanná minõsítés szempontjai közül annak szerepeltetése, miszerint a cégkivonat szerinti tevékenységi kör nem terjed ki a sokszorosító- és a másológépek forgalmazására és szervizelésére. Ugyanígy nem szerepelhet az alkalmatlanság körében az a szempont, mely szerint nem rendelkezik a beszerzés tárgyköréhez tartozó referenciával, és ezzel összhangban jogszabálysértõ az az alkalmatlanná minõsítési szempont is, mely szerint a beszerzés tárgyköréhez kapcsolódóan alkalmatlanná fogja minõsíteni az ajánlattevõt, ha az elmúlt 3 év bármelyik évében nem rendelkezik megfelelõ referenciával. Az alkalmasság körébe az ajánlati felhívás mûszaki alkalmasság b) pontja nincs összhangban az alkalmatlanná minõsítés 6. francia bekezdésében szereplõ alkalmatlansági szemponttal, annak ellenére, hogy álláspontja szerint ezt kogensen rögzíti a törvény, mely szerint csak az alkalmatlansági kritériumokkal összhangban lehet az alkalmatlanná minõsítés szempontjait megjelölni. Ezzel ellentétesen megfogalmazott ajánlati felhívással ajánlatkérõ nem csak a Kbt. tételes szabályát, hanem a Kbt.-ben foglalt 24. §-ban deklarált esélyegyenlõséget és a Kbt. 25. §-át is megsértette.<br>
Ezen túlmenõen ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését, mert az ajánlati felhívásra vonatkozó és a következõkben ismertetett ajánlattevõi kérdésekre adott válasszal módosította az ajánlati felhívását és dokumentációt oly módon, hogy azt nem tette közzé a Közbeszerzési Értesítõben.<br>
Ajánlatkérõ a Delta Elektronik Irodatechnikai Kft. 8. pontban felsorolt kérdéseinek 3. kérdésére adott ajánlatkérõi válaszában kijelentette, hogy az adott minõségbiztosítási rendszernek vonatkozni kell a közbeszerzés tárgyának kereskedelmére és a kapcsolódó szolgáltatásokra egyaránt. A 11. b) pont francia bekezdés ezt azonban álláspontja szerint nem tartalmazza, ily módon ezzel a válasszal módosította az ajánlati felhívását, bõvítette az ajánlati felhívását, hiszen nem elegendõ a 11. b) pont 8. francia bekezdésében levõ feltételeknek megfelelni, hanem ezen túlmenõen a minõségbiztosítási rendszernek a közbeszerzés tárgyának kereskedelmére és a kapcsolódó szolgáltatásokra egyaránt vonatkoznia kell.<br>
A Technotrade Rt. 5. önálló kérdéssel kapcsolatban ajánlatkérõ tájékoztatta az ajánlati dokumentációt megvásárlókat, hogy az ajánlati árak 2001. június 30-ig nem változhatnak, tekintettel arra, hogy az ajánlati dokumentáció 5.1. pontja 2001. július 31-ét határozta meg a nem változtathatóság határidõ idõpontjaként, ily módon módosította ugyancsak ezzel a közlésével az ajánlati felhívását.<br>
A Technotrade Rt. 6. önálló kérdéssel kapcsolatosan ajánlatkérõ tájékoztatta az ajánlati dokumentációt megvásárlókat, hogy a szerzõdéses egységár, mely az ajánlati árból és az abból számolt közbeszerzési díjból áll, az ajánlati dokumentációban meghatározott idõpont elõtt is változhat. Ez azt jelenti, hogy az ajánlatkérõ módosította az ajánlatkérõi dokumentáció 5.1. pontját, és a módosítás szerint a szerzõdéses ár is ezzel egyértelmû matematikai összefüggésben lévõ ajánlati ár 2001. július 31. elõtt is bizonyos feltételek bekövetkezése esetén változhat.<br>
A Mûszer és Irodatechnika Kft. 11. kérdéssel kapcsolatban ajánlatkérõ ugyancsak módosította az ajánlati dokumentáció II.1.2. pontját és lehetõvé tette, hogy a mûszaki adatokat, információkat tartalmazó adatlapokon túlmenõen az idegen nyelven készült, nem belföldi hatóság, szervezet által kiállított dokumentumok, nyilatkozatok és az ahhoz hasonló adatlapok kivétel tárgyát képezzék.<br>
Ajánlatkérõ az ajánlati felhívás 11. a) pontjának b) pontja, azoknak a szakembereknek a bemutatását kérte, akiket ajánlattevõ be kíván vonni a teljesítésbe, különös tekintettel a szervizszolgáltatást ellátó személyek számára, képzettségükre. Ehhez kapcsolódó dokumentáció is hivatkozik erre.<br>
A 44. § (2) bekezdés c) pont úgy rendelkezik, hogy azoknak a szakembereknek, szervezeti egységnek, illetõleg vezetõk megnevezése képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.<br>
Ajánlatkérõ kérésre válaszolva tájékoztatta a dokumentációt megvásárlókat, hogy nem kívánja a vezetõk megnevezését képzettségük ismertetésével, különös tekintettel a minõség-ellenõrzésért felelõsökre, és az ajánlati felhívásban foglaltaknak megfelelõen kéri a szakemberek bemutatását és nem kíván az ajánlati felhíváson módosítani. Így ezzel álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdését.<br>
Megsértette továbbá a 33. § (5) bekezdését, mert az ajánlatkérõ az ajánlati felhívásában kizárólag a Kbt.-ben meghatározott módon írhatja elõ az ajánlattevõk pénzügyi, gazdasági és mûszaki alkalmasságát. Továbbá ellentmondás észlelhetõ az ajánlati felhívás és a dokumentáció között, amely félrevezeti az ajánlattevõket és így nem tudnak megfelelõ módon ajánlatot tenni, mert az ajánlati dokumentációban analóg másoló- és sokszorosítógépek és tartozékai szállítása is kapcsolódó szolgáltatások teljesítésére vonatkozott. Felhívása azonban az ajánlati dokumentációt ezzel összhangban nem módosította, és a 46., 47. oldalakon továbbra is megemlíti a mérnöki rajzmásolókat. Ez az ajánlatkérõi magatartás félrevezetheti az ajánlattevõket, hiszen pontosan nem ismerik, hogy mire kér ajánlatot ajánlatkérõ.<br>
A módosított ajánlati felhívás és dokumentáció ellentétes az 1054/2000. (VI. 30.) sz. Kormányhatározatban megjelent normatívákkal.<br>
A felhívás 2. pontjában leírtaknak megfelelõen a C-01-01 kóddal megjelölt állami normatívának megfelelõ termékek képezik a beszerzés tárgyát, tekintettel arra, hogy a mérnöki rajzmásolók külön kóddal rendelkeznek, melynek kódja C-01-04. Így azok nem képezhetik a C-01-01 kóddal definiált analóg másoló- és sokszorosítógépek részhalmazát, ami a hivatkozott Kormányhatározat mellékletének 3. sz. függelékébõl is egyértelmûen kiderül, hiszen a függelék meghatározza, hogy a C-01-01 kód alá melyik hét kategória tartozik C-01-01-01-tõl C-01-01-07-ig.<br>
Kérelmezõ álláspontja szerint az ajánlatkérõ a 2000. szeptember 20-i Közbeszerzési Értesítõben a felhívás módosításának kapcsán a 6. a) 2. fejezetének 1. pontjában ismertette a dokumentáció módosítását is, és ugyanezen fejezet 2. pontjának megfelelõen ajánlatkérõ rendelkezésére bocsátotta a módosított dokumentációt. Ezen módosított dokumentáció 28. oldala a módosított ajánlati felhívásnak megfelelõen már csak az analóg másoló- és sokszorosítógépeket említi a mûszaki leírás kapcsán (5. fejezet). Azokat az állami normatívának megfelelõen a mûszaki leírás részletes ismertetése során C-01-01-01-tõl C-01-01-07-ig ki is részletezi a 29. és 37. oldalon. Ugyanakkor ezt követõen a 46. és 47. oldalon továbbra is megemlíti a C-01-04 kódszámú, azon belül C-01-04-01 kódszámú mérnöki rajzmásolókat. Álláspontja szerint az ajánlatkérõnek a hivatkozott mérnöki rajzmásolókra utaló 46–47. oldalakat ugyanúgy ki kellett volna hagynia a módosítás részeként az eredeti dokumentációból a módosult ajánlati felhívásnak a megfelelõség követelménye kapcsán, mint ahogy azt tette a 38–45. oldalakkal is, ahol a C-01-02-01-tõl C-01-02-05-ig terjedõ kódokkal jelölt termékek voltak ismertetve. Ezzel egyidejûleg az egyértelmûség érdekében módosulnia kellett volna a 48. oldal 2. bekezdés elsõ sorának, a részteljesítések helyett teljesítésekre, valamint a 49. oldalon szereplõ b) jelû melléklet 6. sorában a mérnöki sor ki kellett volna hogy maradjon, így álláspontja szerint sem az ajánlati felhívás, sem a módosított ajánlati felhívás, sem az ajánlati dokumentáció nem felel meg a 104/2000. Kormányhatározat 1. pontjában rögzítetteknek.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint ajánlati felhívása és dokumentációja jogszerû. A 11. b) pont 8. francia bekezdése elõírta, hogy alkalmatlan az ajánlat, ha az ajánlattevõ és alvállalkozói nem rendelkeznek bármely nemzetközi rendszerben akkreditált minõségbiztosítási rendszerrel. Az ajánlatkérõ egyrészt a kérdésekre adott válasszal azt kívánta egyértelmûvé tenni, hogy az ajánlattevõnek magának és alvállalkozóinak is a közbeszerzés tárgya szerinti minõségbiztosítási rendszerrel kell rendelkeznie.<br>
Az ajánlatkérõ elõadta, hogy a dokumentáció 10. oldal 5. bekezdésében elírás történt, július 1. helyett július 31. került megjelölésre elgépelés következtében.<br>
Álláspontja szerint nincs ellentmondás az ajánlati felhívás és dokumentáció között, csupán pontosítás történt a dokumentáció 10. oldal 5.1. és 14. oldal 10.2.5. pontjainál. Nézete szerint nem változott az ajánlati felhívás és a dokumentáció követelménye, az ajánlattétel nyelve változatlanul a magyar, az idegen nyelven becsatolt okiratok, okmányok, prospektusok, mûszaki paramétereket ismertetõ egyéb anyagok eredeti nyelvû becsatolása esetén magyarra fordítás mellékelését is kéri. Mivel azonban az ajánlati felhívásban nem kérte a hitelesített fordítást, így azt hitelesítés nélkül is érvényesnek kell elfogadnia. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja nem határozza meg pontosan, hogy hány év mérlegét kérheti az ajánlatkérõ, ebbõl az következik, hogy a jogalkotó az ajánlatkérõre kívánja bízni, hogy a pénzügyi, gazdasági alkalmasság igazolását a d) pont alapján hogyan követeli meg, oly módon, hogy ennek összhangban kell lennie a Kbt. 24. § (2) bekezdése és 25. §, valamint a 33. § (5) bekezdéseivel.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése kimondja, hogy ajánlatkérõnek az (1), (2) bekezdésben meghatározott adatok és tények kérését, figyelemmel az ajánlatkérõ üzleti titokhoz fûzõdõ érdekére, a közbeszerzés tárgyára kell korlátoznia. Az ajánlatkérõ, amennyiben a teljes forgalom közbeszerzés tárgya szerinti forgalom bemutatását is kérte volna, úgy az ajánlati felhívás 11. b) pont alkalmatlansági kritériumainál nem a közbeszerzés tárgya szerinti évi 300 M Ft-os forgalmat, hanem a teljes és a közbeszerzés tárgya szerinti forgalom egymáshoz való részarányának mértékét írta volna elõ. Miután az alkalmatlanság meghatározásnál nem ilyen feltételt szabott, a teljes forgalom bekérése a részérõl öncélú magatartás lett volna, amely sértette volna a 24. §-át és az ajánlattevõnek az üzleti titokhoz való Kbt. 44. § (5) bekezdésben meghatározott jogát. A korábban hivatkozott Kbt. 33. § (5), 44. § (5) és a Kbt. 44. § (2) bekezdés c) pontjára hivatkozással kérte meg a szervizszakemberek bemutatását, hiszen ezáltal a közbeszerzés tárgyára koncentrált. Nem tartotta szükségesnek bemutatni a minõség-ellenõrzésért felelõs személyeket, valamint a vezetõk bemutatását, mert a termékek minõség-ellenõrzése alapvetõen a gyártási folyamatba épített tevékenység. A vezetõk pedig közvetlenül nem vesznek részt az intézményi megrendelések lebonyolításában.<br>
A korábban hivatkozott Kormányrendelet melléklete a másoló- és sokszorosítógépek kategóriájára a C-01-00 fõkódot határozza meg, mely aztán tovább tagozódik alkódokra C-01-01-tõl 01-07-ig. A beszerzés tárgya a C-01-00 fõkódhoz tartozó másoló- és sokszorosítógépek. Azt, hogy az ajánlatkérõ e körbõl mely, a normatíva alapján alkóddal ellátott másolótípusokat kívánja beszerezni, a dokumentációban határozta meg, nevezetesen a módosított ajánlati felhívás 6. a) I. pontjában.<br>
A mérnöki rajzmásolók (C-01-04), melyek szintén a másoló- és sokszorosítógépek kategóriájába tartoznak, lehetnek analógok és digitálisak. Ezért a mérnöki másolók analóg változatának a beszerzését az ajánlatkérõ továbbra is igényelte, melyet a dokumentáció mûszaki részében megfogalmazott.<br>
Álláspontja szerint lehetõsége van a normatívában foglaltak érvényre juttatása körében az ajánlati felhívás tárgyaként csak egyetlen normatívaszámot megjelölni, az ajánlatkérõ a 1054/2000. (VI. 30.) Kormányhatározat állami normatíváinak és a dokumentációban meghatározott mûszaki leírásnak megfelelõ eszközökre és kapcsolatos szolgáltatásokra kért ajánlatot.<br>
Egyéb érdekelt, Technotrade Informatikai Rt. álláspontja szerint az ajánlatkérõ kizárólag a pontosítás kategóriájába tartozó válaszokat adott, és semmiképpen sem minõsülnek ezek az ajánlati felhívás vagy dokumentáció módosításának.<br>
Mind a minõségbiztosítási rendszer, mind az ajánlati árak, mind pedig az ajánlat egy részének nyelvére vonatkozó kérdésekre adott válaszok az ajánlatok elkészítésének megkönnyítését szolgálták, azok magyarázó jellegûek voltak. Elõadta továbbá, hogy ajánlatkérõ jogszerûen kérte csatolni a két év auditált mérlegét. Ajánlati felhívása jogszerû volt és nem sértett törvényi rendelkezést.<br>
A Döntõbizottság 2000. október 27-én 3. sz. határozatával ideiglenes intézkedést alkalmazott, és a közbeszerzési eljárás felfüggesztését rendelte el.<br>
A kérelmezõ jogorvoslati kérelme részben alapos.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#3">Kbt. 3. § (</a>1) és (3) bekezdésben foglalt felhatalmazása alapján a többször módosított 125/1996. VII. 24. Kormányrendelet, mely rendeletre figyelemmel a központi költségvetési szervek központosított közbeszerzéseinek részletes szabályait tartalmazta, tartotta szem elõtt a közbeszerzési eljárás megindításakor. Az ajánlati felhívás és dokumentáció elkészítésekor szem elõtt tartotta a 104/2000. VI. 30. Kormányhatározatban foglalt beszerzés tárgyára vonatkozó állami normatívákat. Ezen kormányhatározat értelmében az ott meghatározott paramétereknek megfelelõen kell a beszerzéseket eszközölni, arra vonatkozóan azonban nem ad kötelezõ elõírást, hogy a különbözõ függelékekben szereplõ kódszámmal ellátott eszközökbõl mit szerezzen be, hiszen az ajánlatkérõt a tekintetben szabadság illeti meg, hogy milyen eszközök vonatkozásában áll fenn a beszerzési igénye.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdés szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Ugyancsak ezen törvényhely (5) bekezdése rögzíti, hogy az ajánlatkérõ az ajánlati felhívásban kizárólag a törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
Ajánlatkérõ ajánlati felhívása az elõbb hivatkozott 2. sz. melléklet szerint történt meghatározásra, tehát ezen melléklet minden kötelezõ tartalmi elemére határozott nyilatkozatot tett ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése taxatíve felsorolja, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága milyen módon igazolható. Így csak ezek közül választhat szabadon az ajánlatkérõ. Így a körbõl néhányat is alkalmazhat, vagy a felsoroltakat teljeskörûen, azonban ezen túlmenõen más módon a pénzügyi, gazdasági és mûszaki alkalmasság nem igazoltatható.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése elõírja, hogy igazolható a b) pont szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági alkalmassága mérlegének (egyszerûsített mérlegének, beszámolójának, vagy konszolidált mérlegének) benyújtásával.<br>
Ugyanígy a c) pont szerint az elõzõ, legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával is igazolható alkalmasság.<br>
A fenti törvényi rendelkezésbõl következõen, mind az ajánlattevõnek, illetõleg mind az alvállalkozónak a szerzõdés teljesítéséhez szükséges mûszaki alkalmassága igazoltatható. Ugyancsak igazolható a (2) bekezdés a) pontja szerint az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével, legalább az ellenszolgáltatás összege, a teljesítés ideje és a szerzõdést kötõ másik fél megnevezésével. A meghatározás, hogy legfeljebb 3 év intervallumát igényli a törvény, azt jelentheti, hogy ez történhet kisebb idõintervallumot átfogó legjelentõsebb szállítások, szolgáltatások ismertetésével is. Azonban az elõbb meghatározott határidõn túli ismertetésre nincsen lehetõség. A fenti törvényi rendelkezésbõl következõen kötelezõen szükséges az ajánlatkérõnek meghatározni, hogy hogyan igazolhatja az ajánlattevõ alkalmasságát, azonban az igazolást nem lehet a 43. § (2) bekezdésében megjelölt összes közremûködõvel kapcsolatban megkövetelni, csak a 10%-ot meghaladó mértékben igénybe venni kívánt alvállalkozók esetében. Tehát az ajánlatkérõ jogosult eldönteni, hogy ezen alvállalkozók alkalmasságáról igényel-e bizonyítékot. Ebben a körben azonban mind az ajánlattevõ, mind az alvállalkozók alkalmasságának igazolását csak a 44. § (1)–(5) bekezdésében meghatározott módon és feltételek szerint lehet megkövetelni, valamint a 44. § (1) és (5) bekezdés alapján meg kell határozni az eljárásban történõ részvételre való alkalmasság igazolásának módját és a megítélésének szempontjait, illetve azt, hogy a szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A törvény a 44. § (1) bekezdésében úgy fogalmaz, hogy az ott felsorolt módokon igazolható az alkalmasság, tehát ily módon maga az ajánlatkérõ döntheti el, hogy ezen szempontok vonatkozásában mi az amit elõír, milyen módon – aminek a tekintetében ajánlatkérõt szabadság illeti meg.<br>
Az ajánlatkérõ az (1) és a (2) bekezdésében foglaltak közül egy vagy több igazolási módot is elõírhat. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján az ajánlatkérõ az ajánlattevõ alvállalkozó fizetõképességének megállapítására alkalmas egyéb nyilatkozat vagy dokumentum ajánlathoz való becsatolását írhatja elõ. Ennek alapul szolgálhat a cégbíróság által kiadott cégkivonat, hiszen ennek a dokumentumnak a 11. pontja tájékoztat a cég jegyzett tõkéjérõl, egyéni vállalkozó ajánlattevõ esetén a vállalkozói igazolvány ennek a ténynek a megállapítására nem alkalmas. A cégkivonat 4. pontja, illetve a vállalkozói igazolvány alapján bírálható el az ajánlatkérõ alkalmassága.<br>
Azonban ez a cégkivonat csak ennek ismertetésére vagy megállapítására szolgálhat. A törvény szövegébõl következik, hogy ezen pont azt írja elõ, hogy a fizetõképesség megállapítására legyen alkalmas, és hallgat arról a törvény, hogy milyen módon értékelheti azt az ajánlattevõt ajánlatkérõ az alkalmasság kérdéskörében, ha nem rendelkezik olyan bejegyzett tevékenységi körrel, ami a szerzõdés teljesítéséhez szükséges. A Döntõbizottság álláspontja szerint a szükséges cégkivonat és az aláírási címpéldány csatolásának elõírása csak abban a körben írható elõ, amikor fizetõképességének megállapítására vonatkozik az alkalmasság igazolása. Ez a kérdéskör ugyan az alkalmasság körét érinti, de a törvény arra megfelelõ szabályt nem mutat, hogy milyen körben és hogyan van lehetõség az alkalmasság vizsgálatára. E kérdésre mindenképpen az érvényesség körében keresendõ a megoldás, hiszen az ajánlati felhívás 16. Egyéb pontjában lehetõség van a cégkivonat becsatolását kérni, illetõleg annak megkövetelését, hogy az ajánlattevõ rendelkezzen olyan tevékenységi körrel, ami a beszerzés tárgyának teljesítésével összefügg, így aki ennek a feltételnek nem felel meg, az esetlegesen az 52. § (2) bekezdés d) pontja alapján érvénytelen ajánlatot nyújt be.<br>
Egyéb más pontokat érintve az ajánlatkérõ helyesen járt el, és a 44. § körében megfogalmazott kritériumnak megfelelõen írta elõ a pénzügyi, gazdasági és mûszaki alkalmasság igazolását. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja nem megszorító rendelkezés a tekintetben, hogy a több év mérlegének benyújtására, avagy csak egy évre szóló mérlegre vonatkozhat. Tiltó rendelkezés hiányában az ajánlatkérõ e körben tett megállapítása helytállónak mondható. A 44. § (1) bekezdés c) pont sem tiltja, hogy vagy a pénzügyi, gazdasági alkalmasság igazolására nyilatkozatot kérjen legfeljebb 3 évi teljes forgalmáról az ajánlattevõnek, vagy az ugyanezen idõszakban a közbeszerzés tárgyának forgalmáról szóló nyilatkozatot is írja elõ kötelezõen ajánlatkérõ. A c) ponton belüli nyilatkozatok megkövetelésérõl szabadon dönthet ajánlatkérõ. A 44. § (2) bekezdés c) pontjának alkalmazásakor is szabadon dönthet arról ajánlatkérõ, hogy azoknak a szakembereknek, szervezeti egységeknek, illetõleg a vezetõknek – akiket be kíván vonni teljesítésbe ajánlattevõ – a megnevezését milyen körben kéri.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés elõírja azt, hogy az ajánlati felhívásban meg kell határozni, hogy az (1), illetõleg a (2) bekezdésében foglaltakkal összefüggõ mely körülmények léte, illetõleg hiánya, vagy azok milyen mértékû fogyatékossága miatt minõsítheti az ajánlatkérõ az ajánlattevõt alkalmatlannak a szerzõdés teljesítésére.<br>
Ezen törvényi szabályozásnak az a lényege, hogy az ajánlatkérõnek biztosítani kell azt, hogy az egyfordulós és nem kétszakaszos eljárásban is értékelhesse valamilyen formában az ajánlattevõk teljesítésre való alkalmasságát, meghatározza azt a küszöbértéket, amelynek el nem érése esetén nem kell érdemileg az ajánlatokat összehasonlítani, azaz az alkalmatlan ajánlattevõ ajánlata nem képezheti érdemi értékelés tárgyát. Ez a törvényi rendelkezés növeli az átláthatóságot és az utólagos ellenõrzés lehetõségét, hiszen az eljárást megindító hirdetményben közzé kell tenni az alkalmatlanná minõsítés szempontjait.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése elõírja, hogy a felhívásban az ajánlattevõk alkalmatlanságára vonatkozó, a (4) bekezdés szerinti követelményeket a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottságnak vizsgálnia kellett azt, hogy az ajánlatkérõ az alkalmatlanság meghatározásával nem okoz-e aránytalanul súlyos feltételeket, a beszerzés értékére figyelemmel és a szerzõdés feltételeire. Ezek szem elõtt tartása mellett – az elõbb említett egy októl eltekintve – nem tartotta jogszabálysértõnek az ajánlatkérõ alkalmasságra vonatkozó felhívásait; az alkalmasság igazolására szolgáló és az alkalmatlanná minõsítés szempontjait, hiszen azok összhangban voltak az alkalmasság megítélésére vonatkozó ajánlatkérõi kívánalmakkal és a törvény rendelkezéseivel. A Döntõbizottság a fentiekre tekintettel a jogorvoslati kérelem ezen részét részben megalapozottnak ítélte, és az ajánlatkérõ módosított ajánlati felhívásának elsõ alkalmatlansági szempontjára vonatkozó döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítette meg, mert olyan körülmény hiányát jelölte meg, amellyel nem áll összefüggésben az ajánlati felhívás Kbt. 44. § (1) bekezdés d) pontjának rendelkezése.<br>
A Döntõbizottság ezt követõen megvizsgálta, hogy összhangban áll-e a módosított ajánlati felhívással a módosított ajánlati dokumentáció.<br>
Ajánlatkérõ eredeti ajánlati felhívásában a korábban hivatkozottak szerint rögzítette, hogy az 1054/2000. (VI. 30.) Kormányhatározat alapján – mely az országosan kiemelt termékek állami normatíváit szabályozza – kívánja az irodatechnikai berendezések, tartozékaik, a mûködésükhöz szükséges kellékanyagok és szolgáltatások (C-00-00) kiemelt termékcsoportjából az analóg másoló- és sokszorosítógépek, a színes digitális másoló- és sokszorosítógép, valamint a mérnöki rajzmásolók vonatkozásában általa tervezett beszerzéseket megvalósítani. Ezen beszerzési szándékán változtatott, és a 2000. szeptember 20-i Közbeszerzési Értesítõben úgy módosította a beszerzés tárgyát, hogy az "1054/2000. (VI. 30.) Kormányrendelet állami normatíváinak és a dokumentációban meghatározott mûszaki leírásoknak megfelelõ analóg másoló- és sokszorosítógépek és tartozékaik szállítása és a kapcsolódó szolgáltatások teljesítése 1400 M Ft + áfa összértékben". E módosítással ajánlatkérõ egyértelmûen közölte a lehetséges ajánlattevõkkel, hogy az eredetileg általa tervezett digitális másoló- és sokszorosítógépek, valamint a mérnöki rajzmásolók vonatkozásában nem kíván beszerzést megvalósítani.<br>
A módosított ajánlati felhívás és dokumentáció normaszövegének 7/A oldalán szereplõ ajánlatkérõi kívánalmakra figyelemmel megállapítható, hogy ajánlatkérõ a módosítást követõen a beszerzés tárgyát szûkítette, és a dokumentációban meghatározott mûszaki leírásoknak megfelelõen, immáron csak analóg másoló- és sokszorosítógépek és tartozékaik szállítását és a kapcsolódó szolgáltatások teljesítését határozta meg 1400 M Ft + áfa összértékben. Ezzel szemben a módosított ajánlati dokumentáció 46. és 47. oldala változatlan tartalommal az ajánlati dokumentáció részét képezi, s az eredeti dokumentáció elõbb említett oldalai tartalmát tekintve az eredeti ajánlati felhívás harmadik részteljesítéseként megnevezett mérnöki rajzmásoló mûszaki paramétereit tartalmazza. Mindezekre figyelemmel a Döntõbizottság álláspontja szerint az ajánlattevõket ez a nem egyértelmû ajánlatkérõi elõírás bizonytalanságban tarthatja azzal, hogy a módosított ajánlati felhíváshoz képest a módosított ajánlati dokumentáció ellentétes ajánlatkérõi kívánalmakat fogalmaz meg, így ajánlattevõk nem lehetnek abban a helyzetben, hogy egyforma eséllyel tegyenek ajánlatot a közbeszerzés tárgyára.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése rögzíti, hogy az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy az ajánlattevõk egyenlõ eséllyel megfelelõ ajánlatot tehessenek. A Kbt. 37. § (1) bekezdése kimondja, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése rögzíti azt is, hogy az ajánlatkérõ köteles az ajánlati felhívásban vagy dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Ugyancsak rögzíti a fentebb említett törvényhely 5. bekezdése, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönbözetésüket okozza.<br>
Mindezekre figyelemmel megállapítható volt, hogy a módosított ajánlati felhívással összhangban nem álló ajánlatkérõi kívánalmat fogalmazott meg ajánlatkérõ a módosított ajánlati dokumentáció 46. és 47. oldalain, erre tekintettel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésére tekintettel a 24. § (2) bekezdését, mivel nem biztosította az esélyegyenlõséget az ajánlattevõk számára.<br>
A Döntõbizottság ezt követõen megvizsgálta, hogy ajánlatkérõ az ajánlati dokumentációt megvásárlók részére feltett kérdésekre adott válaszai során jogszabályellenesen módosította-e ajánlati felhívását és dokumentációját.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése kimondja, hogy az ajánlatkérõ az ajánlattételi határidõ lejártáig módosíthatja az ajánlati felhívásban és a dokumentációban meghatározott feltételeket. A módosított feltételekrõl új hirdetményt kell közzétenni, amelyben az új ajánlattételi határidõt kell megállapítania. A határidõ ebben az esetben sem lehet a Kbt. 47. § (1) bekezdésében foglaltaknál rövidebb. Az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
A Döntõbizottság a vizsgálata során megállapította, hogy az ajánlatkérõ az ajánlattételi határidõ leteltét megelõzõen módosította az ajánlati felhívásban és a dokumentációban meghatározott feltételeit a Kbt.-ben elõírt módon, errõl hirdetményt is közzétett. Ezt követõen az ajánlati dokumentációt megvásárlók tájékoztatást kértek írásban az ajánlatkérõtõl, melyre ajánlatkérõ 2000. október 25-én kelt levelével egyidejûleg valamennyi ajánlattevõt tájékoztatott.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés szerint az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb 10 nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(3) bekezdése szerint az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét. Az ajánlatkérõ ezen fenti szabályokat betartotta, a határidõben a tájékoztatást megadta, és ezen válaszait teljes terjedelmében megküldte mindazoknak, akik az ajánlati dokumentációt megvásárolták.<br>
A Döntõbizottság ezt követõen megvizsgálta, hogy a kérdésre adott válaszok tekinthetõk-e az ajánlati felhívás, illetve dokumentáció módosításának.<br>
A Delta Elektronik Irodatechnikai Kft. 8. pontban felsorolt kérdéseinek 3. kérdésre adott ajánlattevõi válasza nem minõsül az ajánlati felhívás módosulásának, hiszen ajánlatkérõ ajánlati felhívásában pontosan meghatározta, hogy nemcsak gépek és tartozékaik szállítását, hanem az ahhoz kapcsolódó szolgáltatások teljesítését is igényli. Így tehát a minõségbiztosítási rendszer létének követelménye a beszerzés teljes körének teljesítésében résztvevõk körére vonatkozik.<br>
A Technotrade Rt. 5. önálló kérdése kapcsán ajánlatkérõ tájékoztatta az ajánlati dokumentációt megvásárlókat, hogy az ajánlati árak 2001. június 30-ig nem változhatnak. Az ajánlati dokumentáció 5.1. pontja 2001. június 31-ét határozta meg a nem változtathatóság határidõ idõpontjaként, mellyel kapcsolatosan ajánlatkérõ elismerte, hogy elírás történt adminisztrációs hiba folytán, amelyet korrigált. Ily módon tehát nem módosította az ajánlati felhívását és dokumentációját, hiszen a határidõ az ajánlatkérõi kívánalomhoz képest nem változott.<br>
A Technotrade Rt. 6. önálló kérdése kapcsán ajánlatkérõ nem módosította az ajánlati felhívását, hiszen a közbeszerzési eljárás megindításakor nem volt hatályban olyan jogszabály, amely a reprográfiai díjra vonatkozó rendelkezést tervezi, így a leendõ ajánlattevõ által feltett kérdés nem idõszerû, így az arra adott válasz sem értékelhetõ az ajánlati felhívás, illetõleg dokumentáció módosításaként.<br>
A Mûszertechnikai Irodatechnikai Kft. 11. kérdése kapcsán megállapítható, hogy ajánlatkérõ nem módosította az ajánlati dokumentáció II.2.1.2 pontját, hiszen az ajánlattétel nyelve továbbra is magyar, aminek az értelmezését segítette a feltett kérdés kapcsán.<br>
A fentiekre tekintettel a Döntõbizottság a kérelmezõ az ajánlati felhívás és dokumentáció módosításával kapcsolatos jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant utasította el.<br>
Jogsértés megállapításra került, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt a rendelkezõ részben foglalt igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 5.<br>
<br>
Hámori András s. k.,	Dr. Deli Betty s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>