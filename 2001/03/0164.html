<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0164)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.535/14/2000.<br>
<br>
Tárgy: Az ILEX Gazdasági Tanácsadó Kft. jogorvoslati kérelme az Országos Onkológiai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bán Béla ügyvéd (1143 Budapest, Stefánia út 18.) által képviselt ILEX Gazdasági Tanácsadó Kft. (1132 Budapest, Victor Hugo u. 9., továbbiakban: kérelmezõ) jogorvoslati kérelmének, melyet Dr. Dobozi Ferenc ügyvéd (1775 Budapest, Pf. 26.) által képviselt Országos Onkológiai Intézet (1122 Budapest, Ráth György u. 7–9., továbbiakban: ajánlatkérõ) az intézet 1996-ban telepített contorollingrendszerének üzemeltetése tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 48. § (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A jogorvoslati kérelmet ezt meghaladó részében elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõ tényállást állapította meg:<br>
Ajánlatkérõ a rendelkezõ részben megjelölt beszerzés tárgyában nyílt eljárás lefolytatására ajánlati felhívást tett közzé a Közbeszerzési Értesítõ 2000. szeptember 13-án megjelent számában.<br>
A felhívás alapján az ajánlati dokumentációt szeptember 28-ig lehetett megvásárolni, az ajánlatokat a felhívás közzétételét követõ elsõ naptól számított 41. napon 10.00 óráig, azaz október 24-én 10.00 óráig lehetett benyújtani.<br>
A felhívás 2. b) pontjában elõírta, hogy a szerzõdést 2000. december 1.–2002. december 31. közötti idõtartamra kívánja megkötni.<br>
A 11. a) pontban az ajánlattevõ pénzügyi, gazdasági alkalmassága igazolására elõírta az ajánlattevõ által telepített, az ajánlatkérõ controlling rendszerével nagyságrendileg összevethetõ, mûködõ rendszerre vonatkozó referenciák, valamint az onkológiai szakterületen szerzett egészségügyi tapasztalatok meglétének igazolását.<br>
A 16. pont negyedik "–" bekezdésében érvényességi feltételként kikötötte, hogy ajánlattevõnek be kell nyújtani az intézetnél mûködõ szoftver alkalmazhatóságára, felhasználására vonatkozó felhatalmazást. Az ötödik "–" bekezdésben a 11. a) pontban meghatározott alkalmassági igazolási módot tovább szûkítve kikötötte, hogy legalább 1 db, három évnél nem régebbi, az ajánlatkérõ éves költségvetéséhez hasonló volumenû éves költségvetésû intézménytõl származó referenciát kér.<br>
Az ajánlati dokumentáció III.4.1. pontja az elvégzendõ feladatokat rögzítette; a tárgyévre (2001., 2002.), valamint az elõzõ (1999., 2000.) teljes évekre vonatkozóan, illetve elõírta a negyedéves controlling elszámolás készítését. A III.5.2. pontban ajánlatkérõ elõírta, hogy az ajánlatban meg kell határozni az egyes részfeladatokat 1999. IV. negyedévre, 2000., 2001. és 2002. évekre nézve.<br>
Kérelmezõ október 9-én kelt levelében kérdéseket tett fel ajánlatkérõnek az ajánlati felhívás és dokumentáció fent ismertetett elõírásaival kapcsolatban, melyre az ajánlatkérõ által október 13-án adott választ részben nem tartotta kielégítõnek, más részében a válasz megerõsítette õt abban a feltevésében, hogy a felhívás és a dokumentáció több jogsértõ elõírást tartalmaz. Október 20-án ajánlatkérõ értesítette az ajánlati dokumentációt megvásárló potenciális ajánlattevõket, hogy az ajánlati felhívást és a dokumentációt módosítja.<br>
Kérelmezõ október 25-én jogorvoslati kérelmet terjesztett elõ a Döntõbizottsághoz. Sérelmezte a felhívás és dokumentáció szóban forgó elõírásait. Kérte a jogsértés megállapítását, a felhívás és dokumentáció sérelmezett pontjainak megsemmisítését.<br>
Ajánlatkérõ kérte a jogorvoslati kérelem elutasítását, az álláspontja szerint indokolatlan és idõ elõtti. Elõadta, hogy október 20-án értesítette az ajánlattevõket, így a kérelmezõt is a felhívás és a dokumentáció módosításáról, így kérelmezõ az általa nem ismert tartalmú felhívással és dokumentációval szemben nyújtott be kérelmet.<br>
Becsatolta a módosított ajánlati felhívást és dokumentációt, valamint igazolta, hogy november 3-án intézkedett a felhívás módosításának a Közbeszerzési Értesítõben való közzététele iránt.<br>
Kérelmezõ az ajánlatkérõ észrevételére benyújtott beadványában közölte, hogy a jogorvoslati kérelmét továbbra is fenntartja, mivel a felhívás módosítására nyitva álló október 24-i határidõ elõtt a módosítás nem történt meg.<br>
A jogorvoslati eljárásban tartott tárgyaláson ajánlatkérõ és kérelmezõ tételenként egyeztette a felhívás és dokumentáció kérelmezõ által kifogásolt pontjait. Kérelmezõ a módosított tartalommal mindkét dokumentumot elfogadta. Nyilatkozott, hogy a módosításra tekintettel már nem kéri a felhívás és dokumentáció sérelmezett pontjainak megsemmisítését, viszont igényt tart a jogorvoslati eljárásban felmerült költségei megtérítésére.<br>
Ajánlatkérõ kérte a módosított jogorvoslati kérelem elutasítását. Elõadta, hogy – bár kérelmezõ figyelemfelhívása jelentõs segítséget jelentett számára a felhívás és dokumentáció megfelelõ tartalmú módosításában –, de nem tartja megalapozottnak kérelmezõ költségigényét, mert kérelmezõ annak ismeretében nyújtotta be a kérelmet, hogy a beszerzés dokumentumai módosításra kerülnek.<br>
A Döntõbizottság megállapítja, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján ajánlatkérõ az ajánlattételi határidõ lejártáig, módosíthatja az ajánlati felhívásban, illetve a dokumentációban meghatározott feltételeket. A 29. § (1) bekezdése szerint közzétételen a Közbeszerzési Értesítõben történõ közzétételt kell érteni. A 29. § (2) bekezdés értelmében a közzététel iránti kérelemnek a szerkesztõség részére a törvényben elõírt határidõn belül történõ megküldését határidõn belül tett közzétételnek kell tekinteni.<br>
A felhívás szerint az ajánlattételi határidõ október 24-e volt, ezzel szemben ajánlatkérõ csak november 3-án intézkedett a módosításnak a Közbeszerzési Értesítõben való közzététele iránt. A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését.<br>
A jogorvoslati kérelmet a felhívás és dokumentáció kérelmezõ által sérelmezett pontjai megsemmisítésére vonatkozó részében a Döntõbizottság elutasítja, mert kérelmezõ elfogadta a módosított felhívás és dokumentáció tartalmát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. november 28.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>