<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0102)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.520-582/11/2000.<br>
<br>
Tárgy: Az Elamen Rt. és a Junior Rt. jogorvoslati kérelme Érd Város Önk. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kollár Edit ügyvéd (1052 Budapest, Városház u. 16.) által képviselt Elamen Kereskedelmi és Vendéglátó Rt. (1095 Budapest, Soroksári út 98., továbbiakban: kérelmezõ I.) és a Junior Vendéglátó Rt. (1095 Budapest, Mester u. 29–31., továbbiakban: kérelmezõ II.) jogorvoslati kérelmének – melyet Érd Város Önkormányzata (2030 Érd, Alsó u. 1., továbbiakban: ajánlatkérõ) étkeztetési szolgáltatás tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését, ezért ajánlatkérõ döntését az ajánlati felhívás közzétételéig visszamenõ hatállyal megsemmisíti. Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ I. és kérelmezõ II. részére 30 000-30 000 Ft, azaz harmincezer-harmincezer forint igazgatási szolgáltatási díjat.<br>
Ezt meghaladó részében a jogorvoslati kérelmeket elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. július 26-i számában a rendelkezõ részben megjelölt beszerzés tárgyában, a felhívást szeptember 13-án módosította.<br>
A felhívás 16. pontjának 5. és 6. bekezdésében ajánlatkérõ a következõ ajánlattételi feltételeket kötötte ki ajánlattevõk felé:<br>
– Az ajánlatok összeállításához a vendéglátás és közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM–EüM–FVM rendelet elõírásait kell alkalmazni.<br>
– A letéti – egyben teljesítési – biztosíték 15 millió forint, melyet a nyertes pályázó a szerzõdéskötés elõtt kiírónál köteles letétbe helyezni. A letéti biztosíték a szerzõdés lejártával vagy megszûnésekor a mindenkori jegybanki alapkamattal megnövelve visszajár a nyertes pályázónak. Kiíró a letéti biztosítékot köteles elkülönített számlán tartani.<br>
Az ajánlati dokumentáció szerint a letéti biztosíték olyan károk kompenzálására használható fel, melyek a vállalkozó hibájából, illetve szerzõdésszegés folytán következtek be.<br>
Ajánlatkérõ az egyik kérdésre adott és mindegyik ajánlattevõ részére október 16-án megküldött válaszában közölte: "Nem kérünk korcsoport szerinti adagolást, elfogadjuk a nyersanyag meghatározásánál a 11–14 éves korosztály számára elõírt mennyiséget azonos áron."<br>
Kérelmezõ I. október 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az amúgy is túlzott összegû letéti biztosíték nyújtására nem tette lehetõvé a bankgarancia útján való teljesítést. A letéti biztosíték túlzott összegére nézve hivatkozott a Kbt.-nek a letéti biztosítékra – álláspontja szerint – analógként alkalmazható ajánlati biztosítékra vonatkozó 41. § (3) bekezdése azon rendelkezésére, hogy a biztosíték mértékét az esélyegyenlõség elvének figyelembevételével kell meghatározni, a bankgaranciával való teljesítést illetõen pedig a (2) bekezdésre, miszerint a biztosíték bankgarancia nyújtásával is teljesíthetõ. Kérte a jogsértés megállapítását és a felhívásnak a letéti biztosítékra vonatkozó része megsemmisítését.<br>
Kifogásolta továbbá, hogy ajánlatkérõ az október 16-án kelt levelében eltérést engedélyezett a felhívás szerint kötelezõen alkalmazandó 80/1999. (XII. 28.) GM–EüM–FVM rendelet azon rendelkezése alól, hogy az általános iskolás korosztálynál az eltérõ energia- és tápanyag-felhasználási értékekre tekintettel 7–10, és 11–14 éves korcsoportos bontást kell alkalmazni.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a konyhafelszerelés 100 M Ft-os értékére, a bérleti díj felszámításának elmaradása miatt, továbbá a letéti biztosíték mintegy 5 napi ellátásnak megfelelõ értékére tekintettel a letéti biztosíték nem túlzott. A bankgaranciát azért nem fogadja el, mert már volt rá példa, hogy a bank visszavonta azt.<br>
A kérelem másik elemérõl ajánlatkérõ nem nyilatkozott, a jogorvoslati eljárásban november 13-án tartott tárgyaláson a kérelem elkésettségére hivatkozott.<br>
A Döntõbizottság ideiglenes intézkedést elrendelõ határozatával – vagylagosan – az eljárás felfüggesztése, vagy az eljárás eredményének idõközbeni kihirdetése esetére a szerzõdés megkötésének megtiltása tárgyában rendelkezett.<br>
Az ajánlattételi határidõre, október 25-re a kérelmezõ I., a kérelmezõ II., a Sodexho Kft., Herdlicska Márton egyéni vállalkozó és a Plásztán Kft. nyújtottak be ajánlatot. Ajánlatkérõ a november 13-i eredményhirdetésen Herdlicska Márton egyéni vállalkozót hirdette ki nyertesnek.<br>
Kérelmezõ II. november 15-én terjesztette elõ jogorvoslati kérelmét. Sérelmezte, hogy ajánlatkérõ nem a legelõnyösebb ajánlatot hirdette ki nyertesnek. A õ ajánlata magasabb pontszámot kapott az értékelésnél, ajánlatkérõ a 10%-os áreltérésre és az elõnyben részesítési szabályokra vonatkozó rendelkezések jogszerûtlen alkalmazásával térítette el az eljárás eredményét a nyertes javára. Utalt arra is, hogy ajánlatkérõ az ajánlati felhívást jogszabályi elõírást mellõzõen módosította, és emiatt ellene már jogorvoslati eljárás van folyamatban. Kérte a jogsértés megállapítását és ajánlatkérõnek az eljárás folyamán hozott döntései megsemmisítését.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek részben megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése elõírja: "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani."<br>
Ajánlatkérõ az október 16-án kelt, valamennyi ajánlattevõ részére megküldött levelében módosította az ajánlati felhívás 16. pont ötödik bekezdését, melyben a közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM–EüM–FVM rendelet kötelezõ alkalmazását írta elõ. A rendelet 2. sz. melléklete a nyersanyag-felhasználás és tápanyagérték tekintetében elõírja a 7–10, és 11–14 éves korcsoportok szerinti bontást, ezen elõírás alól engedett eltérést ajánlatkérõ a szóban forgó levelében az ajánlattevõk részére. Miután a rendelet teljes körû alkalmazásának kötelezettsége része volt az ajánlati felhívásnak, a teljes körû alkalmazási kötelezettségtõl ajánlatkérõ csak az ajánlati felhívás módosítása útján adhatott volna "felmentést".<br>
Az eltérés biztosításának jogszerûtlen módja az ajánlatok érvényességének vizsgálata körében kezelhetetlen helyzetet idézett elõ. Az az ajánlat ugyanis, amelyik nem tartalmazta a korcsoportonkénti bontást, érvénytelen, mert nem felel meg az autentikus – azaz közzétett – ajánlati felhívásban meghatározott feltételeknek. Az az ajánlat viszont, amelyik – jogkövetõ módon – tartalmazta a bontást, nem felelt meg az ajánlatkérõ október 16-i levelében közölt ajánlatkérõi igénynek, miszerint nem tart igényt a korcsoportonkénti bontásra. Ilyen ellentmondásos helyzet nem állhat elõ akkor, ha ajánlatkérõ betartja a Kbt. hivatkozott rendelkezését, az ajánlati felhívás bármely elemére vonatkozó módosítási szándékát közzéteszi a Közbeszerzési Értesítõben.<br>
A Döntõbizottság nem fogadta el kérelmezõ I.-nek a letéti biztosítékra vonatkozó kifogásait.<br>
A letéti biztosíték nem azonos a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. §-</a>ában szabályozott ajánlati biztosítékkal, az ajánlati biztosíték jogintézménye arra szolgál, hogy a nyertessé nyilvánított ajánlattevõ ténylegesen megkösse a közbeszerzési szerzõdést, a teljesítési biztosíték pedig arra, hogy a nyertes szerzõdésszerûen teljesítsen. Nem helytálló tehát kérelmezõ I. álláspontja, miszerint a letéti biztosítékra analógia útján az ajánlati biztosítékra irányadó rendelkezéseket kell alkalmazni. A letéti biztosítékra nem vonatkoznak a Kbt.-nek az ajánlati biztosíték mértékére és teljesítésének módjára elõírt rendelkezései.<br>
A Döntõbizottság a kérelmezõ II. kérelme alapján nem vizsgálta, hogy melyik ajánlat a legelõnyösebb, mert az ajánlati felhívás megsemmisítése miatt az eljárást lezáró döntésnek nincs relevanciája.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. december 15.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>