<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0091)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.480/10/2000.<br>
<br>
Tárgy: Kaloterhm Rt. jogorvoslati kérelme Újpest Önkormányzatának Szociális és Egészségügyi Intézménye közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Keresztes Tamás ügyvéd (1055 Budapest, Stollár B. u. 4.) által képviselt Kaloterhm Rt. (1078 Budapest, Nefelejcs u. 42., továbbiakban: kérelmezõ) a Budapesti 169. sz. Ügyvédi Iroda (ügyintézõ: Dr. Nyolczas László ügyvéd, 1042 Budapest, Árpád út 119.) által képviselt Újpest Önkormányzatának Szociális és Egészségügyi Intézménye (1042 Budapest, Deák F. u. 93., a továbbiakban: ajánlatkérõ) "Gyermekek és Családok Átmeneti Otthona átalakítási és felújítási munkái" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a 2000. október 26. napján megtartott tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2000. július 19-i számában nyílt eljárásra szóló felhívást tett közzé "Gyermekek és Családok Átmeneti Otthona létesítmény megvalósításához meglévõ épület funkcióváltása miatti átalakítása, részleges felújítása, az építési, kivitelezési munkák elvégzése" tárgyában.<br>
Ajánlatkérõ az ajánlati felhívás 3. a) pontja szerint épületátalakítási és felújítási munkák kivitelezésére (776,62 m2 nettó szintterület tekintetében) kért ajánlatokat.<br>
Rész-, illetve többváltozatú ajánlatot nem fogadott el. Dokumentációt is készített, amely tartalmazta a részletes ajánlati, szerzõdési feltételeket, valamint az 1/1996. (II. 7.) KTM rendelet szerinti mûszaki dokumentációt. Az ajánlati felhívás szerint ajánlattevõk ajánlati biztosítékot kötelesek nyújtani, a pénzügyi, gazdasági és mûszaki alkalmasságukat pedig az alábbiak szerint kötelesek igazolni:<br>
<br>
11. a) pont szerint az ajánlattevõk pénzügyi, gazdasági és mûszaki alkalmassága igazolására kért adatok és tények az alábbiak voltak:<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében, továbbá ugyanezen jogszabály (3) bekezdésében meghatározott nyilatkozatokat, igazolásokat, hatósági igazolásokat csatolni köteles ajánlattevõ. Az elkülönített állami pénzalapok tekintetében csak azon alap kezelõitõl kell igazolást csatolni, amellyel szemben az ajánlattevõnek jogszabály alapján fizetési kötelezettsége áll fenn. Errõl az ajánlattevõnek nyilatkoznia kell.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a)–d) pontja alapján a pénzügyi, gazdasági alkalmasság igazolására csatolni kell:<br>
– számlavezetõ pénzintézettõl származó, a benyújtást megelõzõ 30 napnál nem régebbi nyilatkozatot az ajánlattevõ fizetõképességérõl,<br>
– mérlegét (éves beszámolóját, egyszerûsített mérlegét vagy konszolidált mérlegét) a tárgyévet megelõzõ gazdasági évre vonatkozóan,<br>
– az elõzõ három évi idõszakban az ajánlattevõ építési tevékenységének forgalmáról szóló nyilatkozatot,<br>
– 30 napnál nem régebbi cégkivonat másolatát, aláírási címpéldány másolatát.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–c) pontjai alapján a mûszaki alkalmasság igazolására csatolni kell:<br>
– az elõzõ három év legjelentõsebb, jelen közbeszerzés tárgyával azonos típusú építési, kivitelezési munkálatok ismertetését tartalmazó nyilatkozatot (legalább az ellenszolgáltatás összege, a teljesítés ideje és a szerzõdést kötõ másik fél megnevezése),<br>
– mûszaki-technikai felszereltségének leírását tartalmazó nyilatkozatot,<br>
– azon mûszaki szakemberek megnevezését, képzettségük ismertetésével, akiket be kíván vonni a teljesítésbe, különösen azok bemutatása szükséges, akik a minõség ellenõrzéséért felelõsek.<br>
Az ajánlattevõnek be kell mutatnia azon alvállalkozókat, akiket az építési munka során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerint 10%-ot meghaladó mértékben igénybe kíván venni.<br>
A felhívás 11. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjait az alábbiak szerint határozta meg:<br>
– Nem szerepel a jelen beszerzés tárgyát képezõ tevékenység az ajánlattevõ cégkivonatában.<br>
– Az ajánlattevõ pénzügyi helyzete nem megfelelõ, tartósan nem tesz eleget fizetési kötelezettségeinek.<br>
– Az ajánlattevõ nem rendelkezik a jelen beszerzés tárgyának megfelelõ referenciamunkákkal.<br>
– Az ajánlattevõ által megnevezett, kivitelezésért felelõs személyek nem rendelkeznek a jelen beszerzés tárgyának megfelelõ építési, kivitelezési tapasztalatokkal.<br>
Ajánlatkérõ az ajánlati felhívás 13. pontja szerint az összességében legelõnyösebb ajánlat szempontja alapján kívánta az ajánlatokat elbírálni:<br>
A 34. § (3) bekezdésében foglaltak: a részszempontok és súlyszámok az alábbiak voltak:<br>
– ajánlati ár	10<br>
– beépített anyagok minõsége, korszerûsége	6<br>
– vállalt megvalósulási és jóteljesítési garancia	5<br>
– kötelezõen felüli jótállási, garanciális és szavatossági kötelezettség vállalása	 4<br>
– vállalt kötbérek mértéke	3<br>
– kedvezõ számlázási igény	3<br>
Az adható pontszám valamennyi részszempont esetében 1–20 pont.<br>
Az egyéb információk között ajánlatkérõ közölte, hogy az ajánlatnak a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti nyilatkozatot, a dokumentációban kiadott költségvetési kiírást kitöltve (beárazva) kell tartalmaznia.<br>
Az ajánlati dokumentációban ajánlatkérõ több helyen is feltételeket határozott meg az alvállalkozókra vonatkozóan, azonban ezen elõírásai a 10%-ot meghaladó mértékben bevonni kívánt alvállalkozókra vonatkoztak (11., 12., 41. oldal). Az alvállalkozók felsorolását segítõ "A" melléklet (41. oldal) szerint is csak a 10%-ot meghaladó mértékben bevont alvállalkozók részletes ismertetése szükséges, az ez alatti mértékben bevontakat "lehetõség szerint" kérte ajánlatkérõ felsorolni, illetve az általuk végzendõ munkákat is ismertetni.<br>
Ajánlatkérõ a mûszaki szakemberek megnevezésén túlmenõen kérte a dokumentáció 42. oldalán tett részletes elõírás ("B" melléklet) szerint az irányító és a szakmunkaerõ listáját is az ajánlatban megadni. A "B" melléklet az alábbiak szerint szól: "Az ajánlattevõnek be kell nyújtania a javasolt munkaerõ-felhasználási és -szervezési ütemtervet az általa megajánlott munkák kivitelezésére alkalmazott fizikai, valamint vezetõ személyi állományra vonatkozóan, világosan jelölve a kapcsolatokat és a felelõsséget a helyszín és a cégközpont között, illetve a kapcsolatokat a különbözõ építési feladatokért felelõsök között.<br>
A munkaerõterv tartalmazza:<br>
– a vonatkozó munkára kinevezésre kerülõ irányító személyzet listáját a beosztás, a hasonló munkák során szerzett megfelelõ tapasztalat megjelölésével,<br>
– a helyszínen alkalmazni kívánt szakmunkaerõ listáját a képesítés, szakma megjelölésével,<br>
– a helyszínen alkalmazni kívánt munkagépek listáját (kiemelve ebben a saját és az idegen tulajdont).<br>
A fentieket értelemszerûen az alvállalkozókra kiterjedõen is dokumentálni kell."<br>
Konzultációra is sor került 2000. augusztus 18-án, az errõl szóló jegyzõkönyv szerint mûszaki kérdések tisztázása történt.<br>
2000. augusztus 29-i határidõig 7 ajánlattevõ tett ajánlatot, akik a következõk voltak: kérelmezõ, Gesztelyi Rt., Hírép Kft., Renovit Kft., Schilling és Társai Kft., Általános Építõ és Lakatosipari Szövetkezet, Ventbau Kft. Határidõ után érkezett az Excluzív Bau Kft. ajánlata, amelyet felbontás nélkül érvénytelenné nyilvánított ajánlatkérõ.<br>
Az ajánlatok elsõ vizsgálata 2000. augusztus 30-án történt, amikor a tervezõ minden ajánlatot annak teljessége körében vizsgált. A Ventbau Kft. kivételével minden ajánlatban talált hiányt, a kérelmezõ esetében megállapította, hogy a helyszínen alkalmazni kívánt szakmunkaerõ listája nincs az ajánlatban. Ugyanez a hiány megvolt a Gesztelyi Rt., a Schilling Kft. és az Általános Építõ és Lakatosipari Szövetkezet ajánlatában is, illetve a Hírép Kft. becsatolt szerzõdése hiányos, a Renovit Kft.-é a kiírással ellentétes volt.<br>
Ajánlatkérõ 2000. szeptember 4-én hiánypótlási felhívást küldött minden ajánlattevõnek. Ebben a kérelmezõtõl a szerzõdéstervezet elfogadására kértek egyértelmû nyilatkozatot, többek esetében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti irat csatolását kérték, valamint egyéb alkalmassági nyilatkozatokat.<br>
Ajánlatkérõ az eredményhirdetési határidõt 2000. szeptember 12-én módosította, errõl mindenkit értesített.<br>
A Ventbau Kft. 2000. szeptember 13-án visszavonta ajánlatát.<br>
Ajánlatkérõ 2000. szeptember 19-én elbírálta az ajánlatokat, és minden ajánlatra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont szerinti érvénytelenséget állapított meg. Kérelmezõ estében ennek indoka az alábbi volt:<br>
– nem adott listát a 10%-os mértéket el nem érõ alvállalkozókról, amit pedig ajánlatkérõ kért,<br>
– nem adott listát a teljesítésbe bevont személyekrõl és a helyszínen alkalmazni kívánt szakmunkaerõrõl,<br>
– az ajánlattevõ árai egyébként is olyan magasak, amelyet elfogadni nem tudnak.<br>
Ajánlatkérõ 2000. szeptember 19-én hozta meg eljárást lezáró döntését, mely szerint az eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelen, mert egyik ajánlattevõ sem tett az ajánlatkérõ részére megfelelõ ajánlatot.<br>
A 2000. szeptember 20-i nyilvános eredményhirdetésen ajánlatkérõ a fentieknek megfelelõen nyilatkozott, az ajánlatok egyenkénti értékelését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont szerinti "eredménytelenségre" alapította. Egyben azt is közölte, hogy a legrövidebb idõn belül a Kbt. 70. § (1) bekezdés a) pontja szerinti eljárást kíván indítani.<br>
A kérelmezõ 2000. október 4. napján nyújtott be jogorvoslati kérelmet a Döntõbizottsághoz.<br>
A módosított jogorvoslati kérelmében kérte, hogy a Döntõbizottság semmisítse meg az ajánlatkérõ eljárását lezáró eredménytelenségre, és kérelmezõ ajánlatának érvénytelenné nyilvánítására vonatkozó döntését, marasztalja ajánlatkérõt a költségekben, valamint szabjon ki bírságot.<br>
Indokaként elõadta, hogy ajánlata érvényes volt. Álláspontja szerint ajánlatkérõ csak azon alvállalkozóknak a megnevezését kérte, akik a beszerzés értékének 10%-át meghaladó mértékben vesznek részt a teljesítésben. Kérelmezõ pedig nyilatkozott, hogy nem von be a beszerzés 10%-át meghaladó mértékben alvállalkozót. Továbbá az ajánlatában becsatolta az alkalmazni kívánt szakmunkaerõ listáját egyrészt táblázatos formában a munkaerõ ütemezését, a cég létszámát szakmai bontásban, valamint az ajánlat 2. sz. táblázatában az irányító személyzetet szakmai önéletrajzzal együtt. Ezekre figyelemmel, így az eljárást nem lehetett volna eredménytelenné nyilvánítani.<br>
Ajánlatkérõ kérte a megalapozatlan kérelem elutasítását. Döntését a Kbt. szabályai, illetve a saját felhívása és dokumentációja alapján, azoknak megfelelõen hozta meg. Ajánlatkérõnek fontos érdeke fûzõdik ahhoz, hogy megismerhesse azokat az alvállalkozókat, akiket az ajánlattevõ bevon a teljesítésbe, azaz milyen arányban fogják harmadik személyek teljesíteni a beszerzés tárgyát, illetõleg, hogy kik lesznek ezek a személyek, szervezetek. Az "A" kiegészítõ mellékletben várt nyilatkozatot ajánlatkérõ arra vonatkozóan, hogy hogyan alakul a részvételi arány és a részvételi kör a 10% alatti, illetve 10% feletti alvállalkozók vonatkozásában. Ezen túlmenõen kérelmezõ nem mutatta be a "B" kiegészítõ mellékletnek megfelelõen a javasolt munkaerõ-felhasználási és -szervezési ütemtervet, az általa megajánlott munkák kivitelezésére alkalmazott fizikai, valamint vezetõ személyi állományra vonatkozóan világosan megjelölve a kapcsolatokat és a felelõsséget a teljesítési helyszín és a cégközpont között. Erre vonatkozóan a követelménynek a kérelmezõ nem elõírásszerûen, hanem hiányosan szolgáltatott adatot, információt. Minekutána valamennyi ajánlat érvénytelen volt, így ajánlatkérõ jogszerûen nyilvánította a közbeszerzési eljárását eredménytelennek. Tárgyalásos eljárás megindítására nyilatkozata szerint a jogorvoslati eljárás idõtartama alatt nem került sor.<br>
A kérelmezõ jogorvoslati kérelme alaptalan.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése lehetõséget biztosít arra, hogy az ajánlatkérõ a megfelelõ ajánlattételhez szükséges dokumentációt készíthet, s amennyiben ezt az ajánlattevõk rendelkezésére bocsátja, úgy annak tartalmaznia kell a részletes szerzõdési feltételeket.<br>
A Döntõbizottság a becsatolt iratok alapján megállapította, hogy az ajánlatkérõ az ajánlati felhívásában többek között elõírta, hogy be kell mutatni azon alvállalkozókat, akiket az építési munka során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerint 10%-ot meghaladó mértékben igénybe kíván venni. Ehhez képest az ajánlati dokumentáció megismétli az ajánlati felhívás tartalmát, továbbá az ajánlati dokumentáció 11. oldalán rögzíti, hogy a 10%-ot meghaladó mértékben igénybe venni kívánt alvállalkozók milyen igazolásokat, nyilatkozatokat csatoljanak, továbbá ugyancsak a 10%-ot meghaladó mértékben bevont alvállalkozók milyen módon igazolják alkalmasságukat. Ugyanezen oldalon rögzíti azt is ajánlatkérõ, hogy az ugyancsak a 10%-ot meghaladó mértékben bevonni kívánt alvállalkozókat meg kell nevezni, megjelölve az általuk elvégzendõ feladatokat, szándéknyilatkozat egyidejû csatolásával.<br>
Ezen túlmenõen az "A" mellékletben továbbra is kéri a 10% mértéket meghaladó alvállalkozók ismertetését azzal, hogy lehetõség szerint az összes alvállalkozónál ismertessék az alvállalkozók által ellátandó feladatokat a mennyiségi kimutatás által azonosítható módon. Mindezekbõl megállapítható, hogy kötelezõen a 10% feletti alvállalkozók bemutatását kérte ajánlatkérõ, a 10% alatti közremûködés esetén – mint ahogy õ is fogalmazott – lehetõségként kérte azok bemutatását. A kérelmezõnek így nem volt kötelezõ azzal a lehetõséggel élni, hogy bemutassa a 10% alatti alvállalkozók körét, így ennek bemutatását, figyelemmel a felhívás és a dokumentáció tartalmának e tekintetben jelentkezõ nem egyértelmû megfogalmazására, nem lehetett alappal megkövetelni.<br>
A Döntõbizottság ezt követõen a vizsgálat tárgyává tette, hogy az ajánlatkérõi elõírás "B" mellékletében szereplõ kívánalomnak eleget tett-e ajánlatában kérelmezõ.<br>
A dokumentáció "B" melléklete a Döntõbizottság álláspontja szerint azt tartalmazta, hogy a munkaerõ-ütemezést a vezetési-irányítási kapcsolatokra is kiterjedõen, az egyidejûleg alkalmazott gépekkel összefüggésben kell kidolgozni. Az elõírás meglehetõsen bonyolult feladat elé állította az ajánlattevõket, így a Döntõbizottság is a tartalma szerint értelmezte a "B" mellékletben foglaltakat. Az ajánlati dokumentáció tartalmát tényként kellett elfogadni a Döntõbizottságnak, hiszen ennek vitatása ebben a jogorvoslati eljárásban, figyelemmel a szubjektív jogvesztõ határidõre, már elkésett lenne.<br>
A kérelmezõ ajánlatának 97., 136–140. és 135. oldalán található adatok ugyan külön-külön részlegesen tartalmazzák a szükséges információkat, azonban ezek nem együttesen, egymással összefüggésben jelennek meg, és nem is teljes körûek (pl. nem derül ki, hogy melyek a saját gépek és a kölcsönzöttek, egy-egy munkafázisban ki a fizikai dolgozók irányítója, vezetõje). Kérelmezõ a tárgyaláson olyan tartalmú nyilatkozatot tett, mely szerint szerzõdéstervezetben meghatározott személy felelõs a teljesítésért, illetõleg õ a kapcsolatot tartó személy.<br>
A Döntõbizottság megállapította, hogy a "B" mellékletben kérteknek megfelelõen az egyes munka-szakterületeken belüli felelõsségi körök megjelölése és a dokumentációban elõírt tartalmú munkaerõ-ütemezés hiányzott, mert az a grafikoni ábrázolás, amely az ajánlatának 97. oldalán fellelhetõ, nem felelt meg teljes körûen a fentebb kifejtettekre figyelemmel az ajánlatkérõi kívánalomnak. A kérelmezõ által becsatolt szerzõdéstervezet sem tartalmazott teljesítésért felelõs személy megjelölését a blanketta-szerzõdésben, a szerzõdéstervezet 16.2 pontja, mely erre vonatkozott, kitöltetlen maradt. Így a kérelmezõ azon védekezését, mely szerint a szerzõdéstervezetben megjelölésre került név szerint a teljesítésért felelõs és kapcsolattartó személy, a Döntõbizottság elfogadni nem tudta, a fenti hiányosságra figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja azokat az eseteket, amikor az ajánlatot érvénytelennek kell tekinteni, azaz érvénytelen az ajánlat, ha a Kbt. 52. § (2) bekezdés d) pontja szerint az nem felel meg az ajánlati felhívásban, illetõleg a dokumentációban meghatározott feltételeknek.<br>
Mindezekre figyelemmel tehát jogszerûen járt el ajánlatkérõ, amikor a "B" melléklet tartalmi elemeinek nem megfelelõsége miatt érvénytelenné nyilvánította a fent megjelölt okra figyelemmel a kérelmezõ ajánlatát. Több érvénytelenségi ok is megjelölésre került az ajánlatkérõi döntés indokolásakor, azonban bármely ok önálló fennállta is megalapozza kérelmezõ ajánlatának érvénytelenségét.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. §-</a>a szabályozza a közbeszerzési eljárások eredménytelenségének eseteit. A Kbt. 60. § (1) bekezdés b) pontja alapján eredménytelen az eljárás, ha kizárólag érvénytelen ajánlatok érkeztek.<br>
Mindezekre tekintettel, mivel mind a kérelmezõ, mind a többi ajánlattevõ ajánlata érvénytelen volt, jogszerûen állapította meg közbeszerzési eljárásának eredménytelenségét ajánlatkérõ.<br>
A Döntõbizottság a rendelkezõ részben foglaltak szerint a kérelmezõ jogorvoslati kérelmét, mint alaptalant, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában szabályzott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 13.<br>
<br>
Dr. Deli Betty s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>