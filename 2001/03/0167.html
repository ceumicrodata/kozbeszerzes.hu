<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0167)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.555/6/2000.<br>
<br>
Tárgy: A TESZT Kft. jogorvoslati kérelme a Békés Megyei Tüdõkórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TESZT Tervezõ Szervezõ és Fõvállalkozó Kft. (5700 Gyula, Pf. 62., továbbiakban: kérelmezõ) jogorvoslati kérelmének –, melyet Dr. Gyebnár László ügyvéd (5600 Békéscsaba, Wlassich sétány 7.) által képviselt Békés Megyei Képviselõ-testület Tüdõkórháza (5703 Gyula, Sitka u. 1., továbbiakban: ajánlatkérõ) a kórház területén parkgondozási tevékenység ellátása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdésére tekintettel az 59. § (1) bekezdését, ezért ajánlatkérõnek a közbeszerzési eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. szeptember 13-án megjelent számában a rendelkezõ részben megjelölt beszerzés tárgyában. A felhívás 11. b) pontjában kikötötte, hogy alkalmatlannak minõsíti a szerzõdés teljesítésére – többek között – azt az ajánlattevõt, akinek a cégbíróság által bejegyzett tevékenységi körébe nem sorolható a beszerzés tárgyát képezõ szolgáltatás, valamint aki nem rendelkezik parkgondozási és erdõgondozási jellegû referenciával.<br>
Az ajánlattételi határidõre, október 24-re a kérelmezõ és a magukat Cleaning Services Konzorciumként nevezett közös ajánlattevõk – a DIG-BUILD Bt. és Secret-Õr Bt. – nyújtottak be ajánlatot. Ajánlatkérõ október 30-án a közös ajánlattevõk ajánlatát hirdette ki nyertesnek.<br>
Kérelmezõ november 2-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlatot hirdetett ki nyertesnek, mely ajánlat közös benyújtóinak egyikének, a Secret-Õr Bt.-nek a tevékenységi körében nem szerepel a parkgondozás, továbbá egyikük sem rendelkezik parkgondozási referenciával. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
A Döntõbizottság a D.555/3/2000. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy a közös ajánlattevõk konzorciumi szerzõdése szerint a konzorcium vezetõ cége a DIG-BUILD Bt., a közös ajánlatot tevõ felek az ajánlattevõvel megkötendõ vállalkozási szerzõdés teljes körû lebonyolításával ezen céget bízták meg. A DIG-BUILD Bt.-nek pedig szerepel a cégjegyzékében a beszerzés tárgya szempontjából lényeges növénytermelési, valamint eredõgazdálkodási tevékenység.<br>
A közös ajánlat "Referenciák, szakmai önéletrajz" része a beszerzés tárgyával összefüggõ – parkkarbantartási, parkerdõ szakterületre is kiterjedõ – referenciákat jelöl meg. Ezen tényekre tekintettel álláspontja szerint a nyertes ajánlat tevõi részérõl alkalmatlansági ok nem áll fenn.<br>
A közös ajánlattevõk észrevételükben szintén kérték a jogorvoslati kérelem elutasítását. Közölték, hogy a Secret-Õr Bt.-vel szemben a kérelemben felhozott kifogások alaptalanok, mert a Secret-Õr Bt. nem önállóan, hanem kifejezetten a beszerzés tárgya szerinti tevékenység elvégzésére létrejött konzorcium egyik tagjaként nyújtott be ajánlatot, mely konzorcium vezetõ tagja, a DIG-BUILD Bt. viszont komoly referenciákkal rendelkezik.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése elõírja, hogy ajánlatkérõnek az ajánlati felhívásban meg kell határozni, hogy "mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére." A (6) bekezdés úgy rendelkezik, hogy a (4) bekezdés szerinti adatok, tények és körülmények alapján kell ajánlattevõnek dönteni az ajánlattevõ szerzõdés teljesítésére való alkalmasságáról vagy alkalmatlanságáról. A Kbt. 59. § (1) bekezdése értelmében az eljárás nyertese csak az lehet, aki az ajánlati felhívásban illetõleg dokumentációban meghatározott feltételek alapján, a 34. § (1) bekezdésében meghatározott elbírálási szempont szerint a legkedvezõbb ajánlatot tette. Az ajánlati felhívásban meghatározott alkalmatlansági kritérium az ajánlati felhívás egyik fontos feltétele, tehát nem lehet az eljárás nyertese a szerzõdés teljesítésére a felhívás alapján alkalmatlannak minõsítendõ ajánlattevõ.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése szerint több ajánlattevõ közösen is tehet ajánlatot. A közös ajánlattevõk mindegyike ajánlattevõnek minõsül. A Döntõbizottságnak a bírósági gyakorlattal alátámasztott joggyakorlata szerint ezért a közös ajánlattevõk mindegyike részérõl önállóan is fenn kell állnia a törvényben, valamint az ajánlatkérõ által a felhívásban és a dokumentációban elõírt feltételeknek.<br>
A Döntõbizottság megvizsgálta a közös ajánlattevõk ajánlatát, és megállapította, hogy az alkalmassági feltételeknek csak a DIG-BUILD Bt. felel meg. A Secret-Õr Bt. cégkivonatában nem szerepel a beszerzés tárgya szerinti tevékenység, tehát részérõl fennáll a felhívás 11. b) pont elsõ "–" bekezdésében rögzített alkalmatlansági ok.<br>
Tény, hogy a DIG-BUILD Bt. 2000. október 16-án kiadott cégkivonatában szerepel a 0141 TEAOR számú "Növénytermelési szolgáltatás", az ugyanazon napon egységes szerkezetbe foglalt társasági szerzõdésében pedig a 02.02 TEAOR számú "Erdõgazdálkodási szolgáltatás" is, azonban a Secret-Õr Bt. részérõl a tevékenységi körre vonatkozóan elõírt alkalmatlansági kritérium terén fennálló fogyatékosságot nem pótolja a DIG-BUILD Bt.-nek a szerzõdés teljesítésére való képessége.<br>
A kérelmezõ jogorvoslati kérelme szerint a közös ajánlattevõk egyike sem rendelkezik a beszerzés tárgya szerinti referenciákkal.<br>
A Döntõbizottság megvizsgálta a közös ajánlatot és megállapította, hogy csak a Secret-Õr Bt.-nek nincs referenciája. A DIG-BUILD Bt. csatolta ajánlatához egyik alkalmazottja, Soós Béla kertészmérnök szakmai önéletrajzát, melyben több helységben végzett kerttervezési, kertépítési és -fenntartási munka végzése szerepel. A Secret-Õr Bt.-re vonatkozó ajánlati rész viszont nem tartalmaz a beszerzés tárgyára vonatkozó referenciát.<br>
A DIG-BUILD Bt. részérõl a referencia terén meglévõ alkalmassági tényezõ alapján azonban nem állapítható meg a Secret-Õr Bt. alkalmassága.<br>
Ajánlatkérõ és a közös ajánlattevõk észrevételükben a konzorciumi szerzõdésre hivatkoztak, miszerint a konzorcium vezetõ cége – gesztora – a DIG-BUILD Bt., így álláspontjuk szerint a gesztor cég alkalmassága kihat a Seret-Õr Bt.-re is.<br>
A Döntõbizottság nem fogadta el ezen álláspontot. A Kbt. értelmében a közös ajánlattevõk mindegyike ajánlattevõnek minõsül, közösen vesznek részt a szerzõdés teljesítésében, egyikük alkalmatlansága az egész szerzõdés teljesítésének minõségére kihat. Ezért az ajánlattevõ számára elengedhetetlen követelmény mindkét ajánlattevõ alkalmassága. A két fél közötti szerzõdésnek tehát csak kettõjük relációjában lehet jelentõsége, mégpedig akkor, ha a szerzõdés hibás teljesítése miatt az ajánlatkérõ igényt kíván érvényesíteni velük szemben.<br>
A fentiek szerint a közös ajánlattevõk alkalmatlanok a szerzõdés teljesítésére. Ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján a szerzõdés teljesítésére alkalmatlanná kellett volna minõsítenie közös ajánlattevõket, ily módon õk az 59. § (1) bekezdése alapján nem lehettek volna a szerzõdés nyertesei. A Döntõbizottság megállapítja, hogy ajánlatkérõ a közös ajánlattevõk alkalmatlanná minõsítése elmulasztása és az eljárás nyertesévé való minõsítése által a Kbt. 44. § (6) bekezdésére tekintettel megsértette a Kbt. 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. november 21.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>