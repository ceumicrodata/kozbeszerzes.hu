<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0173)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.508/11/2000.<br>
<br>
Tárgy: a GUEST Rt. jogorvoslati kérelme a Nemzeti Szakképzési Intézet közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kõszegi Gábor jogtanácsos által képviselt GUEST Szolgáltató és Idegenforgalmi Rt. (1077 Budapest, Rottenbiller u. 17., továbbiakban: kérelmezõ) jogorvoslati kérelmét – melyet Mezeiné dr. Nyitrai Beáta ügyvéd (1054 Budapest, Steindl I. u. 9.) által képviselt Nemzeti Szakképzési Intézet (1087 Budapest, Berzsenyi u. 6., továbbiakban: ajánlatkérõ), továbbképzéshez szállás, ellátás, oktatási helyszín és eszközök biztosítása tárgyú közbeszerzési eljárása ellen indított – a Döntõbizottság elutasítja.<br>
Az eljárás során felmerült költségeket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. augusztus 16-án megjelent számában a rendelkezõ részben megjelölt beszerzés tárgyában. Az ajánlatok elbírálására a legalacsonyabb összegû ellenszolgáltatás elbírálási szempontot választotta. Az ajánlattételi határidõre 7 ajánlat érkezett ajánlatkérõhöz: a kérelmezõ, a HOSTIS Közalapítvány, a NIMRÓD 2000. Kft., a KÓSZÓ-NAGY Kereskedelmi Szolgáltató Kft., az MTA-MMSz Kft., a Pedagógus Továbbképzési Központ Kht. és az IBUSZ Utazási Irodák Kft. ajánlata. Ajánlatkérõ az ajánlatok bontását követõen megállapította, hogy valamennyi ajánlat hiányos, ezért szeptember 27-én az összes ajánlattevõt egyidejûleg levélben hiánypótlásra szólította fel, a hiányok pótlására október 6-i határidõt adott. Október 9-én megvizsgálta a hiánypótolt ajánlatokat és megállapította, hogy 4 ajánlat érvénytelen. Az október 10-én tartott eredményhirdetésen a 3 érvényes ajánlat közül a legalacsonyabb árat ajánló HOSTIS Közalapítvány ajánlatát hirdette ki nyertesnek. Kérelmezõ október 17-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az összes ajánlattevõ részére azonos feltételekkel biztosította a hiánypótlás lehetõségét, holott az õ ajánlata csak kisebb, a többi ajánlat viszont nagymértékû hiányosságban szenvedett. Vélelmezte, hogy ajánlatkérõ érvénytelen ajánlatot hirdetett ki nyertesnek. Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elsõdlegesen arra hivatkozott, hogy a kérelemnek az a része, mely a hiánypótlásra szoruló tételek mennyiségére vonatkozott, elkésett, mert kérelmezõ a valamennyi ajánlattevõ ajánlatának hiányosságát tartalmazó felszólító levelet szeptember 27-én vette kézhez, ehhez képest a 15 napos jogvesztõ határidõ letelt. Elõadta és a hiánypótolt ajánlat becsatolása útján igazolta továbbá, hogy a nyertes ajánlat érvényes és árban a legelõnyösebb volt.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése elõírja: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására".<br>
Az "azonos feltételekkel" kitétel azt jelenti, hogy ha ajánlatkérõ a hiánypótlás biztosítása lehetõséggel él, akkor azt valamennyi ajánlattevõ részére biztosítani kell, akinek ajánlata a törvény idézett rendelkezése szerinti valamilyen hiányossággal került benyújtásra, valamint azt, hogy mindegyikük részére azonos idõtartamot kell adni a hiányok pótlására. A határidõ tehát független a hiányok, hiányosságok számától, mértékétõl.<br>
Ajánlatkérõ tehát jogszerûen járt el, amikor mindegyik ajánlattevõ számára azonos határidõ biztosításával tette lehetõvé a hiányok pótlását.<br>
A Döntõbizottság megvizsgálta a nyertes ajánlatát és megállapította, hogy az a hiánypótlást követõen érvényes volt és a legalacsonyabb összegû ellenszolgáltatását tartalmazta.<br>
Ezért a Döntõbizottság megállapította, hogy ajánlatkérõ döntése helytálló volt, így a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított  jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 21.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>