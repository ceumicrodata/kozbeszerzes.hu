<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0177)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.524/15/2000.<br>
<br>
Tárgy: Integrál Építõ Rt. jogorvoslati kérelme Szarvas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Integrál Építõ Rt. (5540 Szarvas, Árpád u. 10., a továbbiakban: kérelmezõ) jogorvoslati kérelmét, melyet Szarvas Város Önkormányzata (5540 Szarvas, Szabadság u. 25–27., a továbbiakban: ajánlatkérõ) "a 44 sz. fõút 74 + 679 km-szelvényében a szarvasi Holt-Körös ágon kerékpárút átvezetését szolgáló egynyílású vasbeton híd és hozzákapcsolódó kerékpárút építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. augusztus 9-én megjelent 32. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
A közbeszerzési eljárás megindításának elõzménye az volt, hogy ajánlatkérõt 2000. május 31-én értesítette a KHVM, hogy a kerékpárút építésére benyújtott pályázata sikeres volt, a 62,386 M Ft-os beruházási költségû létesítményhez 31,193 M Ft KHVM célelõirányzatú támogatást kap. "Útmutatót" is kapott ajánlatkérõ, amelyben az eljárással kapcsolatos szabályokat határozta meg számára a támogató szervezet. Eszerint az Útgazdálkodási és Koordinációs Igazgatóságot (a továbbiakban: UKIG) ajánlatkérõ köteles bevonni a közbeszerzési eljárásba már a felhívás közzététele elõtt, az eljárás eredménye pedig csak az UKIG írásbeli engedélyével hirdethetõ ki. Az UKIG feladata az odaítélt támogatás gazdaságos és hatékony felhasználásának biztosítása. Az Útmutató megszabja, hogy ajánlatkérõ köteles lebonyolítót is kiválasztani, az ajánlattevõ kiválasztása során pedig az UKIG-ot köteles meghívni az ajánlatok bontására, legalább 10 napot biztosítani az ajánlatok elbírálására. Alternatív ajánlatot akkor értékelhet az ajánlatkérõ, ha a tervezett beruházási költséget meghaladó alapajánlatok érkeztek, és nem tud többletforrást biztosítani.<br>
Ajánlatkérõ a Thermal Ber Kft.-t bízta meg a lebonyolítói feladatokkal, ezt követõen került sor a közbeszerzési eljárás megindítására.<br>
Az ajánlati felhívás a részajánlattételt megengedte, egyrészt a hídépítés és a töltésen építendõ híd mindkét végéhez kapcsolódó 114,00 fm kerékpárút építése, másrészt a további 367,00 fm kerékpárút építése vonatkozásában.<br>
Az ajánlati felhívás 11. a) pontja a mûszaki alkalmasság igazolása körében az alábbi elõírást tartalmazta:<br>
"Mûszaki alkalmasság:<br>
– az elõzõ 3 év befejezett és folyamatban lévõ építési munkáinak ismertetése,<br>
– mûszaki-technikai felszereltség bemutatása, kiemelten a feladat megvalósításánál felhasználásra kerülõ eszközöket,<br>
– a kivitelezésért felelõs személyek megnevezése, végzettsége, gyakorlata, különösen azok bemutatásával, akik a minõség-ellenõrzésért felelõsek,<br>
– minõségbiztosítási rendszerének ismertetése, tanúsító általi tanúsítással,<br>
– az ajánlattevõ által a beszerzés várható értékének 10%-át meghaladó mértékben bevonni kívánt alvállalkozók bemutatása az elõzõek szerint."<br>
A felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között ajánlatkérõ elõírta, a szerzõdés teljesítésére alkalmatlan az az ajánlattevõ, aki nem rendelkezik jelen nyílt eljárás tárgyával azonos vagy azt meghaladó nagyságrendû építési referenciával, és az ajánlattevõ nem rendelkezik szakirányú felsõfokú végzettségû szakemberrel.<br>
A 13. pontban az elbírálással kapcsolatban az alábbi elõírások találhatók:<br>
"13. a) Az ajánlatok elbírálásának szempontja: az ajánlatkérõ az ajánlati felhívásban, illetve az ajánlati dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el.<br>
b) A 34. § (3) bekezdésében foglaltak: az elbírálás<br>
részszempontjai	súlyszáma:<br>
– ajánlati ár	7,5<br>
– a vállalt szavatossági idõtartam a jogszabályi kötelezettségen felül	1,5<br>
– befejezési határidõ	1,0<br>
A részszempontok 1–10 pont között kerülnek értékelésre."<br>
A részletes mûszaki elõírásokat, ajánlati és szerzõdési feltételeket a dokumentáció tartalmazta. Többváltozatú ajánlatot is lehetett tenni, ennek feltételeit is a dokumentáció (részletes ajánlati felhívás 10. pont) határozta meg.<br>
Ajánlatkérõhöz számos írásbeli kérdés érkezett, amelyekre 2000. szeptember 13-án adta meg a választ.<br>
A 2000. szeptember 19-i határidõig a következõ négy ajánlattevõ nyújtotta be mindkét részre teljeskörûen ajánlatát: kérelmezõ és a Hídépítõ Rt. által vezetett konzorcium, ezen cégek az alapajánlat mellett alternatív ajánlatot is benyújtottak, a Strabag Kft. és a DEBMUT Rt. csak alapajánlatokkal jelentkezett. A bontáskor ajánlatkérõ hiánypótlást is engedélyezett, továbbá észlelte, hogy a kérelmezõ alternatív ajánlata nem a dokumentáció 10. pontjában foglaltak szerinti, a DEBMUT Rt. pedig a vállalkozási szerzõdést csak 1 példányban csatolta az elõírt 2 helyett.<br>
A hiánypótlás keretében a DEBMUT Rt. becsatolta a szerzõdéstervezet még egy példányát, a kérelmezõ pedig a Munkaügyi Központ igazolását és az alternatív ajánlat kiegészítését csatolta.<br>
A Thermal Ber Kft. 2000. szeptember 26-án elkészítette a döntéselõkészítõ szakvéleményét az ajánlatok értékelésérõl. Javasolta a kérelmezõ alternatív ajánlatának érvénytelenítését, mert az nem felelt meg a dokumentációban elõírt tartalmi követelményeknek, mivel a hiány jogszabály szerint nem volt pótolható, és kérelmezõ alkalmatlanná nyilvánítását a hídépítés ajánlati részére, mert nincs 3 éven belüli "hídépítési referenciája".<br>
Ajánlatkérõ elsõ ízben 2000. szeptember 27-én testületi ülésen bírálta el az ajánlatokat, majd késõbb több ízben tárgyalta azokat.<br>
Ajánlatkérõ végül 2000. október 13-án eljárást lezáró határozatot hozott, mely alapján 2000. október 17-én eredményt hirdetett. Ajánlatkérõ a kérelmezõt alkalmatlannak minõsítette a hídépítés és a töltésen építendõ, a híd mindkét végéhez kapcsolódó 114,00 fm kerékpárút építése részteljesítés körében, mert az ajánlati felhívás 11. b) pontja elsõ francia bekezdésében meghatározott alkalmassági szempontnak megfelelõ építési referenciát nem igazolt. E tárgyban nyertesként a Hídépítõ Rt. vezette konzorciumot nevezte meg, míg a kerékpárút-építés rész vonatkozásában az eljárását ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének e) pontja alapján eredménytelennek nyilvánította.<br>
Kérelmezõ 2000. október 20-án kezdeményezett jogorvoslati eljárást, melyben a hídépítés rész körében az alapajánlatának ajánlatkérõ általi alkalmatlanná minõsítõ döntését sérelmezte. A kérelmezõ alternatív ajánlatának érvénytelenné nyilvánítását tudomásul vette.<br>
Kérte az eljárást lezáró döntés megsemmisítését, ideiglenes intézkedés alkalmazását.<br>
Indokolásként elõadta, hogy ajánlatkérõ jogszabálysértõen minõsítette ajánlatát érvénytelennek, ugyanis a "hídépítési referencia" hiányát nem jelölte alkalmatlansági szempontként. A referenciákkal összefüggésben a felhívás 11. b) pontja csak nagyságrendet illetõen tartalmaz követelményt. Ajánlatkérõnek felhívása alapján azt a jelentkezõt kellett elutasítania, aki kb. 60 M Ft értékû (azaz a beszerzés tárgyának nagyságrendje Ft-ban kifejezve) építési munkát nem végzett az elmúlt 5 évben. Ezen követelménynek kérelmezõ megfelelt, 31 db 60 M Ft-ot meghaladó referenciát mutatott be. Speciálisan hídépítési ismereteit is igazolta azzal, hogy referenciái között szerepeltette Szarvas városnak 1994-ben általa épített és '99-ben átalakított hidat és kerékpárutat is. Kérelmezõ a tárgyalást követõen beadott beadványában arra hivatkozott, hogy a referenciái között megjelölt födémszerkezetek építése között van olyan, amely hídépítési referenciaként értékelhetõ.<br>
Ajánlatkérõ érdemi észrevételében elõadta, hogy a beszerzés fedezetét részben a KVHM-tõl elnyert támogatás képezi. A beérkezett 4 alap- és 2 alternatív ajánlatot a képviselõ-testület 2000. szeptember 27-én elbírálta, és a kérelmezõ ajánlatát választotta ki nyertesként. Döntésérõl tájékoztatta az UKIG-ot – mint a támogatás felhasználását figyelemmel kísérõ szervezetet –, amely nem járult hozzá a kérelmezõ nyertesként való kihirdetéséhez. Ezek után ajánlatkérõ újraértékelte az ajánlatokat és a lebonyolító szakértõi véleményére is tekintettel a korábbi döntését hatályon kívül helyezte, majd a Hídépítõ Rt. által vezetett konzorcium ajánlatát fogadta el. A két érintett ajánlatra vonatkozóan még a Budapesti Mûszaki és Gazdaságtudományi Egyetem szakvéleményét is kikérte. Az UKIG 2000. október 13-án hozzájárult a Hídépítõ Rt. által vezetett konzorcium ajánlatának nyertesként való kihirdetéséhez, amely csak úgy volt érvényesíthetõ, hogy a kérelmezõt alkalmatlanná minõsítették.<br>
A közbeszerzési eljárást lebonyolító Thermal Ber Kft. észrevételében elõadta, hogy az ajánlatadás tárgya mûszakilag két részbõl állt, egyrészt a vasbeton híd, másrészt a kerékpárút megépítése. E feladatok megoldása eltérõ mûszaki felkészültséget igényel, ezért a részajánlattétel is megengedett volt és az alkalmasságot is külön kívánták vizsgálni. Az ajánlati felhívásban szabályszerûen meghatározták, hogy milyen esetekben minõsül az ajánlattevõ alkalmatlannak, ezek között került elõírásra a beszerzés tárgyával azonos referencia meglétének a megkövetelése annak értékére is tekintettel. A nagyságrendet illetõen a megvalósult beruházás forintban kifejezett értékének volumenét, illetve a mûszaki megoldást jellemzõ fizikai paramétereket kellett figyelembe venni. A kérelmezõ az elõzõ 3 évre nem csatolt hídépítési referenciát, a kérelmében említett kerékpáros fahíd 1994-ben készült. Emiatt a hídépítési részben alkalmasságot nem igazolt, míg a kerékpárút részben alkalmasnak bizonyult.<br>
Kérte a megalapozatlan jogorvoslati kérelem elutasítását.<br>
A Hídépítõ Rt. érdemi észrevételében az ajánlatkérõ döntését elfogadta.<br>
A Döntõbizottság a rendelkezésre álló közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottságnak abban a kérdésben kellett állást foglalnia, hogy ajánlatkérõnek a kérelmezõ alkalmatlanná minõsítése tárgyában hozott döntése jogszerû volt-e.<br>
Az ajánlatkérõ az ajánlati felhívás 11. a) pontjában az elõzõ 3 év befejezett és folyamatban lévõ építési munkáinak ismertetését kérte. A 11. b) pontban ajánlatkérõ az alábbiakat írta elõ: alkalmatlan a szerzõdés teljesítésére az az ajánlattevõ, aki nem rendelkezik a jelen nyílt eljárás tárgyával azonos vagy azt meghaladó nagyságrendû építési referenciával.<br>
Ezen elõírás értelmezése alapján ajánlatkérõ két feltétel együttes fennállását követelte meg. Egyrészt a beszerzés tárgyával egyezõ referencia meglétét kellett igazolni, illetve a további követelmény az volt, hogy a bemutatott referencia volumenének azonosnak vagy nagyságrendben nagyobbnak kell lennie a beszerzés tárgyánál, értve ez alatt annak forintban kifejezett értékét és fõbb (jellemzõ) mûszaki paramétereit is. A beszerzés tárgya kétséget kizáróan, egyrészt vasbetonhíd-építés, másrészt kerékpárút-építés.<br>
A kérelmezõ ajánlatában sok építési referenciát ismertet az utolsó 3 év vonatkozásában is, amely jelen beszerzés értékét, a 60–70 M Ft-ot eléri vagy meghaladja. A kérelmezõ ajánlatában azonban a beszerzés tárgyát tekintve az elmúlt 3 évre vonatkozó hídépítési referencia nem lelhetõ fel, kerékpárút-építési referencia azonban megtalálható.<br>
A fentiekbõl következik, hogy a kérelmezõ a beszerzés tárgyának egy részére, a hídépítésre vonatkozó építési referenciát bemutatni nem tudott, így az ajánlati felhívás 11. b) pont elsõ francia bekezdésében foglaltaknak nem felelt meg, alkalmasságát a felhívás szerint nem igazolta.<br>
A Döntõbizottság az 1994. évben épített és a kérelemben hivatkozott fahídépítési referenciát értékelni nem tudta, hiszen az elmúlt 3 év befejezett, illetve folyamatban lévõ munkáinak becsatolását kérte ajánlatkérõ, így az 1994. évben történt építési munka ide nem sorolható. A tetõszerkezet-építés és a hídépítés nem azonos tárgyú munkák, elõbbi a jelen eljárás tárgyaként nem értékelhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Ajánlatkérõ döntése tehát jogszerû volt, kérelmezõ hídépítés részre tett ajánlatát az érdemi elbírálásban már nem vehette figyelembe. A nyertes ajánlattevõ ugyanakkor igazolta a szerzõdés teljesítésére való alkalmasságát, ajánlataival az eljárás további szakaszában részt vehetett.<br>
A Döntõbizottság az eljárás során ideiglenes intézkedést alkalmazott, melynek hatálya jelen ügy érdemi elbírálásáig áll fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasította, és a h) pontban foglaltakra figyelemmel döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 23.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>