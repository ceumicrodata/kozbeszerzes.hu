<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0101)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.549/7/2000.<br>
<br>
Tárgy: STRABAG Építõ Rt. jogorvoslati kérelme a Pécsi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STRABAG Építõ Kft. (1135 Budapest, Szegedi u. 35–37., képv.: Dr. Meskó Tamásné, 1113 Budapest, Daróczi u. 30., a továbbiakban: kérelmezõ) jogorvoslati kérelmét, amelyet a Pécsi Tudományegyetem (7633 Pécs, Szántó K. J. u. 1/B., képv.: SZÁMIT Szövetkezet lebonyolító képviseletében Seres Péter, továbbiakban: ajánlatkérõ) "Zipernovszky Kollégium épületének átalakítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 30. napján nyílt elõminõsítési eljárásban részvételi felhívást tett közzé a Közbeszerzési Értesítõ 35. számában. Ajánlatkérõ a felhívás 9. pontjában meghatározta az részvételre jelentkezõk pénzügyi, gazdasági és mûszaki alkalmasságának igazolására kért adatokat. A részvételi felhívás 10. pontjában határozta meg a résztvevõk alkalmasságának elbírálási szempontjait, valamint ezzel összefüggésben az alkalmatlanná minõsítés szempontjait.<br>
A részvételi jelentkezések benyújtásának határidejére, 2000. szeptember 25. napjára a kérelmezõ, ZÁÉV Rt., Magyar Építõ Rt., Bayer Center Kft., MASZER Rt., Baucont Rt., Betonút Rt., Arcadom Rt. nyújtott be részvételi jelentkezést. A KÉSZ Kft. részvételi jelentkezését a részvételi jelentkezés határidejét követõen nyújtotta be.<br>
Ajánlatkérõ 2000. október 5. napján hirdette ki a részvételi szakasz eredményét. A részvételre jelentkezõk közül alkalmasnak minõsítette ajánlatkérõ a Magyar Építõ Rt., MASZELR Rt., Baucont Rt., Betonút Rt. részvételre jelentkezõket. A kérelmezõt és a többi jelentkezõ jelentkezését érvénytelennek, illetve a szerzõdés teljesítésére alkalmatlannak minõsítette. Az eredményhirdetésen kérelmezõ nem vett részt, a döntésrõl írásban értesült az eredményhirdetési jegyzõkönyv megküldésével.<br>
Kérelmezõ 2000. október 31. napján nyújtott be jogorvoslati kérelmet a Döntõbizottsághoz. Jogorvoslati kérelmében sérelmezte ajánlatkérõ azon döntését, hogy kérelmezõ jelentkezését a szerzõdés teljesítésére alkalmatlannak minõsítette. Jogorvoslati kérelmében a jogsértés tudomásra jutásának idõpontját 2000. október 12. napjában határozta meg kérelmezõ.<br>
Kérte a Döntõbizottságtól, hogy semmisítse meg ajánlatkérõ részvételi szakaszt lezáró döntését, valamint állapítsa meg, hogy alkalmas a szerzõdés teljesítésére a részvételi felhívásban foglaltak alapján. Ideiglenes intézkedésként kérte a közbeszerzési eljárás felfüggesztését, valamint a szerzõdéskötés megtiltását.<br>
Ajánlatkérõ 2000. november 13. napján elõterjesztett észrevételében kérte a kérelmezõ jogorvoslati kérelmének elutasítását egyrészt annak elkésettségére tekintettel, másodsorban megalapozatlansága okán. Észrevételében elõadja, hogy kérelmezõ részére a 2000. október 5. napján a részvételi szakaszt lezáró eredményhirdetésrõl készült jegyzõkönyvet postai úton küldte meg, melyet kérelmezõ a tértivevény tanúsága szerint 2000. október 9. napján vett át. (A tértivevény másolatát észrevételéhez csatolta.) A kérelmezõ által 2000. október 31. napján benyújtott jogorvoslati kérelem elkésett.<br>
Észrevételében elõadja továbbá, hogy ajánlatkérõnek a részvételi szakaszt lezáró döntése jogszerû volt.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. E határidõ elmulasztása jogvesztéssel jár.<br>
A lefolytatott eljárás során megállapítást nyert, hogy kérelmezõ az ajánlatkérõ postai úton megküldött, a részvételi eljárás eredményérõl szóló tájékoztatóját 2000. október 9. napján átvette.<br>
Kérelmezõ az eljárás során nem vitatta a tájékoztató átvételének 2000. október 9-ei idõpontját, a kérelemben hivatkozott 2000. október 12-ei idõpont a szervezeten belüli érkeztetésre vonatkozott.<br>
A fentiek alapján kérelmezõ jogorvoslati kérelmet joghatályosan 2000. október 24. napjáig terjeszthetett volna elõ a Döntõbizottsághoz, így a 2000. október 31. napján benyújtott kérelem határidõn túl került benyújtásra, így az elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 29.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>