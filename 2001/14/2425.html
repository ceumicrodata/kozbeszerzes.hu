<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2425)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.74/6/2001.<br>
<br>
Tárgy: az OMV Hungária Kft. jogorvoslati kérelme a Szegedi Környezetgazdálkodási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Cserteg Balázs ügyvéd (1114 Budapest, Bartók Béla út 23.) által képviselt OMV Hungária Ásványolaj Kft. (1134 Budapest, Róbert Károly krt. 64–66., továbbiakban: kérelmezõ) jogorvoslati kérelmét, melyet a Szegedi Környezetgazdálkodási Kht. (6728 Szeged, Városgazda sor 1., továbbiakban: ajánlatkérõ) 300 ezer liter gázolaj szállítása tárgyú közbeszerzési eljárása ellen indított, a Döntõbizottság elutasítja.<br>
Az eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. január 24-én megjelent számában a rendelkezõ részben megjelölt beszerzés tárgyában. A felhívás 11. a) pontjában az ajánlattevõ pénzügyi, gazdasági alkalmassága igazolására kérte becsatolni az elõzõ 2 év mérlegét és eredménykimutatását. A 11. b) pontban – az elõzõ ponttal összefüggésben – kikötötte, hogy a szerzõdés teljesítésére alkalmatlannak minõsíti azt az ajánlattevõt, akinek az elõzõ 2 mérlegének bármelyike veszteséget mutat.<br>
Kérelmezõ február 2-án jogorvoslati kérelmet terjesztett elõ a Döntõbizottsághoz. Sérelmezte a szóban forgó alkalmassági kritériumot, álláspontja szerint a mérleg szerinti eredmény és a vállalkozás fizetõképessége között nincs egyértelmû ok-okozati összefüggés. Az 1998-as év negatív mérleg eredménye nem az operatív tevékenységének, hanem a finanszírozás módjának következménye. A multinacionális vállalatok gyakorlata szerint ugyanis leányvállalataikat általában 30–70%-os saját-idegen tõkearányban finanszírozzák, ami azt jelenti, hogy a törzstõke mellett anyavállalati hitelt, illetve bankhitelt vesznek igénybe. Ennek kamata tette a mérleg szerinti eredményt negatívvá, ami viszont nem befolyásolja a szerzõdés teljesítésére való képességét. Kérte a jogsértés megállapítását, az ajánlati felhívás kifogásolt pontjának megsemmisítését, ideiglenes intézkedésként az eljárás felfüggesztését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy önkormányzati alapítású közhasznú társaság lévén a beszerzés nagyságrendjére tekintettel körültekintõen kívánt eljárni, e körbe tartozik az is, hogy az elõzõ két év valamelyikében veszteséggel záró céggel nem akar szerzõdést kötni. Álláspontja szerint a felhívás szerinti alkalmatlansági feltétel nem sérti az ajánlattevõk esélyegyenlõségét.<br>
A Döntõbizottság a felek írásos és a kérelmezõnek a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a taxatíve felsorolja, hogy az ajánlatkérõ az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági alkalmassága milyen módon igazolható. Tehát ajánlatkérõnek lehetõsége van a Kbt. 44. § (1) bekezdésében meghatározottak közül kiválasztani, hogy milyen módon kéri az alkalmasság igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja rögzíti, hogy igazolható a pénzügyi, gazdasági alkalmasság az ajánlattevõ mérlegének (egyszerûsített), beszámolójának vagy konszolidált mérlegének benyújtásával. Ajánlatkérõ ezen törvényi lehetõségre figyelemmel írta elõ az elõzõ 2 év mérlegének és eredménykimutatásának becsatolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése kimondja, hogy az ajánlati felhívásban meg kell határozni; hogy az (1), illetve (2) bekezdésben foglaltakkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. Ezen törvényi követelményeknek ajánlatkérõ eleget tett és elõírta a felhívás 11. b) pontjában ezen szempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése kimondja, hogy az alkalmatlanná minõsítés szempontjait a beszerzés értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A szerzõdés teljesítéséhez ténylegesen szükséges mértéket egyrészrõl az ajánlatkérõ szemszögébõl, másrészrõl abból a szempontból kell vizsgálni, hogy az nem okoz-e esélyegyenlõséget az ajánlattevõk között.<br>
Ajánlatkérõ számára a tárgyi 60 millió forintos nagyságrendû beszerzés jelentõs mértékûnek minõsül, miután önkormányzati alapítású közhasznú társaság lévén fokozott figyelemmel kell lennie rendelkezésére bocsátott pénzeszközök felhasználására. Ily módon a Döntõbizottság álláspontja szerint ajánlatkérõ jogorvoslattal támadott alkalmassági kritériuma nem terjeszkedett túl a ténylegesen szükséges mértéken.<br>
Az esélyegyenlõség sérelmének veszélye oldaláról vizsgálva sem jogsértõ az ajánlatkérõ által megszabott alkalmassági feltétel. A jelentõs nagyságrendû termék szállítására csak nagyobb tõkeerõvel rendelkezõ cégek képesek, ezen cégek a potenciális ajánlattevõk. Jelentõs tõkeerõvel rendelkezõ cégek esetében viszont nem tekinthetõ általánosnak a veszteséges gazdálkodás, hiszen e pozíciójukat csak rentábilis gazdálkodással tudják megtartani. Ajánlatkérõnek tehát még csak feltételeznie sem kellett, hogy a felhívása szerinti alkalmassági feltétellel több potenciális ajánlattevõt kizár a közbeszerzési eljárásában való részvételtõl.<br>
A Döntõbizottság e tekintetben nem fogadta el kérelmezõnek a multinacionális cégek leányvállalatai finanszírozási módjára vonatkozó érvelését, mert ezen finanszírozási mód nem feltétlenül jár együtt negatív mérlegeredménnyel.<br>
A Döntõbizottság rámutat arra, hogy ajánlatkérõt a törvény fent hivatkozott rendelkezéseinek keretei között szabadság illeti meg annak meghatározása terén, hogy kit tart alkalmasnak a szerzõdés teljesítésére, nem az ajánlattevõ kompetenciája az ajánlatkérõi elvárások meghatározása. Amennyiben a választott alkalmassági feltétel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában meghatározott valamelyik igazolási módnak megfelel és nem sérti az ajánlattevõk esélyegyenlõségét, nincs törvényes lehetõség ajánlatkérõ ezen választásának felülbírálatára.<br>
A Döntõbizottság megállapította, hogy ajánlatkérõ eljárása nem volt jogsértõ, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. március 7.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>