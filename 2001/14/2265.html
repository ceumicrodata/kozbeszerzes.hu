<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2265)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.11/18/2001.<br>
<br>
Tárgy: a Group 4 Securitas Biztonsági Szolgáltató Kft. jogorvoslati kérelme a Magyar Posta Rt. beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Group 4 Securitas Biztonsági Szolgáltató Kft. (1139 Budapest, Rozsnyai u. 21–25., képviseli dr. Sátori Anna ügyvéd, Budapest V., Aulich u. 7., 1399 Pf. 701/410, a továbbiakban: kérelmezõ) jogorvoslati kérelmét, melyet a Magyar Posta Rt. (1134 Budapest, Váci út 17., képviseli dr. Szabó György jogtanácsos, a továbbiakban: kérelmezett) "pénzfeldolgozás és pénzszállítás" tárgyú beszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a jogorvoslati eljárás során keletkezett iratok, a felek nyilatkozatai alapján az alábbi tényállást állapította meg:<br>
Kérelmezõ 2001. január 10-én nyújtott be jogorvoslati kérelmet a Döntõbizottsághoz, mert álláspontja szerint kérelmezett a DEFEND Security Vagyonvédelmi Szolgáltató Kft.-vel a közbeszerzésekrõl szóló – többször módosított – 1995. évi XL. törvény a (továbbiakban: Kbt.) mellõzésével, illetõleg Kbt. szabályaiba ütközõ módon kötött szerzõdést pénzszállítás, illetve pénzfeldolgozás tárgyában. Ennek alapján kérelmét a tárgyaláson pontosítva kérte a jogsértés megállapítását, kérelmezett kötelezését közbeszerzési eljárás lefolytatására, illetve bírság kiszabását.<br>
A jogorvoslati eljárás kezdeményezését azzal indokolta, hogy a Magyar Posta Rt. "Beszerzési Szabályzata" tartalmazza a kérelmezett közbeszerzési eljárása tárgyi hatálya alá tartozó beszerzéseket. Ajánlatkérõ a belsõ szabályzata értelmében köteles lett volna a pénzfeldolgozás és pénzszállítás tárgyában közbeszerzési eljárást lefolytatni. A kérelmezett szabályzata a Kbt. hatálya alá tartozónak tekintett tevékenysége körébõl ugyanis nem veszi ki azokat a tevékenységeket, amelyeket a Kbt. ténylegesen hatálya alá nem tartozónak tekint. E tevékenységek felsorolása hiányában kérelmezõ álláspontja szerint a kérelmezett valamennyi olyan szolgáltatás beszerzését a Kbt. hatálya alá tartozónak tekintett, amelyek a szabályzat 1.1.1. pontjában foglalt feltételeknek megfeleltek.<br>
A Kbt. lehetõséget ad a törvény önkéntes alkalmazására és nem tiltja, hogy egy közszolgáltatást végzõ társaság olyan beszerzéseire a Kbt. szabályait alkalmazza, amelyek egyébként nem tartoznak a Kbt. hatálya alá. A szabályzat alapján pedig kérelmezett önként vállalta a Kbt. szabályainak alkalmazását, és ennek alapján köteles e szerint eljárni.<br>
A fentiekre tekintettel a kérelmezett a pénzfeldolgozás tevékenységére köteles a Kbt. szabályai szerint közbeszerzési eljárást lefolytatni.<br>
Kérelmezõ hivatkozott továbbá arra, hogy a Magyar Postáról szóló 1992. évi XLV. törvény (a továbbiakban: Ptv.) értelmében a kérelmezett kétféle szolgáltatás keretében veszi át és továbbítja a törvényes fizetõeszközöket. Postautalványok továbbítása keretében, mely a postai alapellátás fogalmába tartozik, illetve a postai pénzforgalmi közvetítõ szolgáltatás keretében, amely bankszámlára történõ befizetés elfogadását és bankszámla terhére történõ postai kifizetést jelent. A pénzforgalomról szóló 6/1997. MNB rendelkezés alapján fenti szolgáltatások csak valódi és forgalomképes bankjeggyel és pénzérmével láthatók el.<br>
A valódiság, a forgalomképesség megállapítására irányuló eljárás a pénzfeldolgozás. A pénzfeldolgozás nélkül a postautalványok továbbítását, illetve a pénzforgalmi közvetítõ szolgáltatást, tevékenységet kérelmezett nem tudja teljesíteni, így a pénzfeldolgozás közszolgáltató tevékenységgel közvetlen összefüggésben áll, és erre tekintettel kérelmezett közbeszerzési eljárás lefolytatására kötelezett.<br>
Kérelmezõ elõadta továbbá, hogy a kérelmezett és a DEFEND Security Vagyonvédelmi Szolgáltató Kft. között létrejött szerzõdésben a felsorolt szolgáltatások jelentõs része a hitelintézeti törvény alapján nem minõsül pénzfeldolgozásnak, továbbá a pénzfeldolgozástól elkülönülten, önállóan is végezhetõ tevékenység.<br>
A hitelintézeti törvény a pénzfeldolgozás fogalmát egyértelmûen meghatározza, a létrejött szerzõdés pedig, ezen kívüli tevékenységeket is felölel. Ilyen a tárolás, mely nem azonosítható a pénz õrzésével, hanem annál tágabb kört ölel fel. A tárolás a pénzfeldolgozáshoz nem szorosan tapadó tevékenység, attól elkülöníthetõen is végezhetõ. Véleménye szerint a kérelmezett készpénzszükséglet igény szerinti kielégítése mint szolgáltatás ugyancsak elválasztható a tényleges pénzfeldolgozástól, hiszen ez a tevékenység azt öleli fel, hogy különféle mennyiségû pénzegységet tartalmazó csomagot kell kialakítani.<br>
Ezenkívül a szerzõdés tartalmaz olyan tevékenységet, amely kizárólagosan adminisztrációs tevékenység, amely szintén elválasztható a pénzfeldolgozástól. A valutával kapcsolatos tevékenység is a közszolgáltató tevékenységgel összefügg, hiszen postautalványon külföldre történõ pénzbefizetésre is lehetõség van. A pénzfeldolgozástól elkülönülõ szolgáltatások jelentõs részének közvetlen összefüggése áll fenn a közszolgáltató tevékenységgel, így ezek vonatkozásában a Kbt. szabályai szerint kell eljárni.<br>
Kérelmezett és a DEFEND Security Vagyonvédelmi Szolgáltató Kft. érdemi észrevételében hivatkozott arra, hogy jogszerûen kötött szerzõdést a Kbt. mellõzésével, ennek alapján kérték a megalapozatlan jogorvoslati kérelem elutasítását.<br>
Egybehangzóan nyilatkoztak, hogy a létrejött szerzõdés kizárólag pénzfeldolgozásra vonatkozik, a pénzszállítás tárgyában szerzõdéskötés a felek között nem jött létre.<br>
Indoklásként elõadták, hogy a Magyar Posta Rt. Belsõ Szabályzata a tárgybani tevékenységre vonatkozóan a közbeszerzési eljárás lefolytatását nem írja elõ.<br>
A pénzfeldolgozási tevékenységet a hitelintézetrõl és pénzügyi vállalkozásokról szóló 1996. évi CXII. törvény (továbbiakban: Hpt.) 3. § (2) bekezdés c) pontja kiegészítõ pénzügyi szolgáltatásnak minõsíti, és a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés c) pontja alapján a Kbt. hatálya erre a tevékenységre nem terjed ki.<br>
A megkötött szerzõdés a Magyar Posta tulajdonát képezõ, illetve ügyfelei által rábízott forint, készpénz, valuta és fix címletû utazási csekkek kezelésével, feldolgozásával, tárolásával és õrzésével összefüggõ feladatok ellátásával bízza meg a DEFEND Security Vagyonvédelmi Szolgáltató Kft.-t.<br>
A DEFEND Security Vagyonvédelmi Szolgáltató Kft. további feladata a posta egységei részérõl felmerült forint készpénz és valutaszükséglet igény szerinti kielégítése.<br>
Ezen tevékenységek nem közszolgáltató tevékenységek.<br>
A tárolás és õrzés a pénz- és értékfeldolgozási tevékenység szerves része. A forint készpénz igény szerinti kielégítése a pénzfeldolgozási tevékenység fogalmából levezethetõ, hiszen ez azt jelenti, hogy az újra forgalomba hozható bankjegykötegek és pénzérmék tételes kialakítását jelenti. A megkötött szerzõdésben jelzett tevékenységek a közszolgáltató tevékenységgel közvetlenül nem összefüggõ tevékenységek, így a Kbt. mellõzésével kötött szerzõdés jogszerû volt.<br>
A Döntõbizottság a rendelkezésre álló iratok és a felek írásbeli észrevételei, és tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság megállapította, hogy kérelmezett 2000. december 28-án kötött Megbízási Szerzõdést a DEFEND Security Kft.-vel a kérelmezett tulajdonát képezõ, illetve ügyfelei által rábízott forint készpénz, valuta és fix utazási csekkek kezelésére, feldolgozására, tárolására (õrzésére) a szerzõdésben részletezettek szerint. A szerzõdés a szolgáltatás díjtételét a feldolgozott forint bankjegy, forint érme, illetve a valutabankjegy és valutaérme százalékában határozta meg.<br>
A Döntõbizottság megállapította a szerzõdés tartalma alapján, hogy a szerzõdés pénzszállításra vonatkozó megállapodást nem tartalmaz.<br>
A fentiekbõl következik, hogy a jogorvoslati kérelemnek az a része, mely arra irányult, hogy kérelmezett a Kbt. szabályainak mellõzésével pénzszállítás tárgyában szerzõdést kötött, megalapozatlan.<br>
A Döntõbizottság ezt követõen azt vizsgálta, hogy kérelmezett a pénzfeldolgozás tárgyú beszerzésére a Kbt. szabályai szerint köteles volt-e eljárni.<br>
A kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján tartozik a Kbt. személyi hatálya alá, mely szerint a Magyar Köztársaság Polgári Törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése határozza meg, hogy az 1. § e) pont hatálya alá tartozó szervezetek mely beszerzései esetén kötelesek a törvény szabálya szerint eljárni, ugyanis e szakasz szerint a közszolgáltató tevékenységgel közvetlenül összefügg a közbeszerzés, ha annak tárgya nélkül a közszolgáltató tevékenységet nem lehetne ellátni. Az olyan közbeszerzésre, amelynek tárgya természetben nem osztható, illetõleg részekre bontása esetén nem használható megfelelõen és a közbeszerzés tárgyát az ajánlatkérõ a közszolgáltató, illetve az azon kívüli tevékenységéhez egyaránt felhasználja, a törvény szabályait kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdés b) pontja határozza meg, hogy a törvény szabályai szerint jogosult eljárni az 1. § e) pontja szerinti szervezet a közszolgáltató tevékenységével közvetlenül össze nem függõ beszerzése során.<br>
Kérelmezett Beszerzési Szabályzata ezzel a törvényi elõírással teljesen összhangban áll, hiszen ennek 1.1.1. pontja az alábbiakat tartalmazza:<br>
"A Kbt. hatálya alá a Társaság azon beszerzései tartoznak, amelyek megfelelnek az alábbi együttes feltételeknek:<br>
a) a Társaság közszolgáltató tevékenységéhez kapcsolódnak,<br>
b) a közszolgáltató tevékenységhez való kapcsolatuk közvetlen,<br>
c) az egyes árukra, szolgáltatásokra, építési beruházásokra vonatkozóan a beszerzés eléri a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>3) bekezdése szerinti, az éves költségvetési törvényben meghatározott értékhatárt.<br>
a) A Társaság közszolgáltató tevékenységébe a postáról szóló 1992. évi XLV. törvény szerinti postai tevékenység tartozik.<br>
b) A közvetlenség kritériuma azt jelenti, hogy az adott közbeszerzés nélkül a közszolgáltató tevékenység nem látható el.<br>
c) A beszerzések közbeszerzési értékhatárát mindenkor az éves költségvetési törvény határozza meg. A tárgyévi értékhatárokat a szabályzat 4. számú melléklete tartalmazza.<br>
Abban az esetben, ha a közbeszerzés tárgya részekre nem osztható, illetõleg részekre bontása esetén nem használható megfelelõen, és a közbeszerzés tárgyát a Társaság a nem közszolgáltató tevékenységéhez is felhasználja, a Kbt. szabályait kell alkalmazni.<br>
Ennek a szabálynak a vizsgálata a beszerzések tekintetében egyedileg történik."<br>
A kérelmezett Belsõ Szabályzata a közbeszerzési törvény alkalmazását a közszolgáltató tevékenységgel közvetlenül össze nem függõ beszerzésre azonban nem terjeszti ki, de ez nem jogszabálysértõ, hiszen a törvény az ilyen beszerzésekre a Kbt. kötelezõ alkalmazását nem írja elõ.<br>
A kérelmezett közbeszerzési eljárás lefolytatására a közszolgáltató tevékenységgel közvetlenül összefüggõ beszerzései esetén köteles. A kérelmezett közszolgáltató tevékenységét a postáról szóló 1992. évi XLV. törvény szabályozza.<br>
A postai küldemények, tevékenységek és szolgáltatás:<br>
A 2. § (1) bekezdése szerint postai küldemény:<br>
a) a levélpostai küldemény,<br>
b) a postacsomag és az értéknyilvánítással feladott postacsomag,<br>
c) a távmásolat,<br>
d) a postautalvány.<br>
A 2. § (2) bekezdése szerint postai tevékenység:<br>
a) postabélyeg, postai értékcikk kibocsátása, forgalomba hozatala, forgalomból kivonása,<br>
b) postai küldeményeknek jogszabályban meghatározott feltételekkel történõ felvétele, továbbítása és kézbesítése.<br>
E törvény 2. § (3) bekezdése szerint az a) pontban meghatározott tevékenység postai ellátása kizárólagosan állami feladat, a (2) bekezdés b) pontban meghatározott tevékenységek e törvény rendelkezéseinek megfelelõen koncessziós szerzõdés vagy engedély alapján is végezhetõk.<br>
A 2. § (6) bekezdése szerint a (2) bekezdésben felsorolt tevékenységeken kívül az állami postaszolgáltató a vonatkozó külön jogszabályok és szerzõdések alapján egyéb tevékenységet (pl. bank-, értékpapír- és értékcikk-árusítást) is elláthat. A postai pénzforgalmi közvetítõ szolgáltatás külön jogszabályi rendelkezés nélkül is végezhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés c) pontja az alábbi elõírást tartalmazza: E törvény hatálya nem terjed ki a következõ szolgáltatásokra: jegybanki tevékenység, pénzügyi szolgáltatás – a pénzügyi lízing kivételével –, valamint kiegészítõ pénzügyi szolgáltatás.<br>
Az idézett rendelkezés alapján tehát az ott felsorolt szolgáltatások a Kbt. hatálya alá nem tartozónak minõsülnek.<br>
A kérelmezett Belsõ Szabályzata azzal, hogy a Kbt. ezen elõírását külön nem ismétli meg, nem jelenti azt, hogy a Belsõ Szabályzat értelmében kérelmezett e tevékenységre vonatkozóan nem a Kbt. szabályai szerint jár el, illetve akar eljárni. A kérelmezõ ilyen értelmû feltételezése nem megalapozott.<br>
A Belsõ Szabályzat elõírásától függetlenül a Döntõbizottság a törvény hatálya alá nem tartozó beszerzés esetén a Kbt. szabályainak alkalmazását nem kérheti számon.<br>
A Döntõbizottság érdemben csak azokat a beszerzéseket vizsgálhatja, amelyek a Kbt. hatálya alá tartoznak.<br>
A Döntõbizottság osztotta kérelmezett azon álláspontját, hogy az önkéntes alkalmazást egyébként nem egy belsõ szabályzat megalkotása, hanem a közbeszerzési eljárás megindítása jelenti. A Döntõbizottság nem a belsõ szabályzat alapján vizsgálhatja felül a Kbt. szabályait önként alkalmazó eljárását, hanem az alapján, hogy a közbeszerzési eljárást amennyiben megindította, úgy annak lefolytatása során a törvény elõírásainak megfelelõen járt-e el.<br>
A fentebb idézett <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés c) pontjában megfogalmazott szolgáltatások a Kbt. hatálya alá nem tartoznak, és ennek alapján kérelmezett a pénzfeldolgozás tárgyában közbeszerzési eljárás lefolytatására nem köteles.<br>
A Döntõbizottság ezt követõen azt vizsgálta, hogy a megkötött szerzõdés a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés c) pontja körébe tartozónak minõsül-e.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés c) pontjában meghatározott tevékenységek közül a pénzügyi szolgáltatás és a kiegészítõ pénzügyi szolgáltatás definícióját a hitelintézetekrõl és a pénzügyi vállalkozásokról szóló 1996. évi CXII. törvény (a továbbiakban: Hpt.) határozza meg.<br>
A fenti törvény 3. § (2) bekezdése szerint a kiegészítõ pénzügyi szolgáltatás a következõ tevékenységek üzletszerû végzése forintban, illetve devizában:<br>
a) pénzváltási tevékenység,<br>
b) az elszámoló forgalom lebonyolítását végzõ átutalási rendszerek mûködtetése,<br>
c) pénzfeldolgozási tevékenység,<br>
d) pénzügyi ügynöki tevékenység a bankközi piacon.<br>
A törvény értelmezõ rendelkezése szerint pénzfeldolgozási tevékenység a bankjegyek és pénzérmék tételes megszámlálása, valódiság és forgalomképesség szempontjából történõ ellenõrzése; továbbá az újra forgalomba hozható bankjegykötegek és pénzérmék kialakítása.<br>
A Hpt. 13. §-a határozza meg a pénzügyi, szolgáltatási tevékenység végzésének személyi és tárgyi feltételeit:<br>
a) jogszabálynak megfelelõ számviteli rend, valamint nyilvántartási rend,<br>
b) a prudens mûködésének megfelelõ belsõ szabályzat,<br>
c) a pénzügyi szolgáltatás nyújtásához szükséges, külön jogszabályban meghatározott személyi feltételek,<br>
d) a tevékenység végzésére alkalmas technikai, informatikai, mûszaki, biztonsági felszereltség, helyiség,<br>
e) ellenõrzési eljárások és rendszerek, valamint vagyonbiztosítás<br>
(a továbbiakban együtt: személyi és tárgyi feltételek) megléte esetén kezdhetõ meg, illetve folytatható.<br>
A pénzforgalomról szóló 6/1997. (MK 61.) MNB rendelkezés 2. számú melléklete határozza meg részletesen a pénzügyi és kiegészítõ pénzügyi szolgáltatások végzésének tárgyi feltételeit.<br>
A pénzfeldolgozási tevékenység körében elõírja, hogy a bank biztonsági követelmények elõírásainak figyelembevételével kell-e tevékenységet végezni, melynek tárgyi feltételei között az alábbi elõírások szerepelnek:<br>
– a tevékenység végzésének ellátására alkalmas, megfelelõen zárható, biztonságos (megfelelõ mechanikai-fizikai védelemmel és elektronikai jelzõrendszerrel ellátott), állandó belsõ ellenõrzés alatt álló helyiség megléte,<br>
– pénztárolásra alkalmas biztonsági elõírásoknak megfelelõ páncélszekrény, trezor megléte,<br>
– a fizetõeszközök valódiságának és forgalomképességének ellenõrzéséhez, valamint mennyiségi számbavételéhez szükséges segédeszközök (pl. UV-lámpa, nagyító, bankjegy- és éremszámoló gépek) megléte,<br>
– pénzfeldolgozásnál használatos segédanyagok (bankjegyszalag, kötegfedõlap, fólia, nátronszalag, burkolózsák, érmezsák, érmezacskó vagy az érmék tekercseléséhez (rolnizásához) szükséges papíranyag biztosítása,<br>
– nyilatkozat benyújtása arra vonatkozóan, hogy az engedélykérõ mûködése során megtartja a rendelkezés (a továbbiakban: Rek.) 1. számú mellékletében foglaltakat,<br>
– a tevékenység végzésére vonatkozó belsõ ügyviteli szabályzat bemutatása.<br>
A 6/1997. (MK 61.) MNB rendelkezés a bankjegyekkel és pénzérmékkel kapcsolatosan további elõírásokat is meghatároz, nevezetesen hogy:<br>
A bankjegyek és pénzérmék valódiságának és forgalomképességének megállapítását a következõ elõírások megtartásával kell elvégezni:<br>
<br>
1. Valódinak és forgalomképesnek minõsül az a forgalmi bankjegy, illetve pénzérme, amely a forgalomba hozatalakor az MNB által a Magyar Közlönyben közzétett hirdetményben foglalt leírásnak megfelel.<br>
<br>
2. Bankjegy:<br>
a) forgalomképesnek tekinthetõ az a valódi bankjegy, amely a mechanikai hibáktól mentes és állaga alapján ismét forgalomba hozható,<br>
b) nem hozható forgalomba a csonka, valamint a ragasztott bankjegy.<br>
<br>
3. Pénzérme: nem tekinthetõ forgalomképesnek a megcsonkított (átlyukasztott), súlyában jelentõsen megfogyott, nehezen felismerhetõ, vagy valamilyen módon meghamisított forgalmi pénzérme.<br>
A kérelmezett által kötött szerzõdés preambuluma szerint a felek között létrejött megbízási szerzõdés a kérelmezett tulajdonát képezõ, illetve az ügyfelei által rábízott forint készpénz, valuta és fix címletû utazási csekkek kezelése, feldolgozása, tárolása (õrzése).<br>
A szerzõdés részletezi azt is, hogy ezen belül a megbízottnak milyen feladatokat kell ellátnia.<br>
A szerzõdés vizsgálata alapján megállapítható, hogy az alapvetõen pénzfeldolgozásra és a pénzfeldolgozáshoz kapcsolódó, azzal összefüggõ tevékenységek ellátására vonatkozik.<br>
A kérelmezõ a részletezett feladatok egy része tekintetében vitatja, hogy az a pénzfeldolgozás fogalomkörébe tartozna, másrészt álláspontja szerint a pénzfeldolgozással nem állnak szoros összefüggésben, tehát akár önálló szerzõdés keretében is elláthatók, és ezek a tevékenységek a kérelmezett közszolgáltató tevékenységével közvetlenül összefüggésben állnak.<br>
A szerzõdés 1.1. pontja alapján a megbízott feladata a rábízott forint készpénz, továbbá valuta biztonságos tárolása, õrzése.<br>
A kérelmezõ álláspontja szerint e tevékenység a pénzfeldolgozási tevékenységtõl ténylegesen elkülöníthetõ, nem "szorosan tapadó" tevékenységet feltételez.<br>
A korábban idézett jogszabályokból következõen egyértelmûen megállapítható, hogy a pénzfeldolgozási tevékenységet végzõ szervezetnek meghatározott személyi és tárgyi feltételekkel kell rendelkezniük. A tárgyi feltételek között szerepel pl. a zárható, biztonságos állandó belsõ ellenõrzés alatt álló helyiség, pénztárolásra alkalmas páncélszekrény, trezor megléte stb.<br>
Ebbõl pedig ténylegesen következik, hogy a megbízott a pénzfeldolgozásra átadott készpénz, valuta biztonságos tárolásáról és õrzésérõl is köteles gondoskodni. Ilyen értelemben a pénzfeldolgozási tevékenységhez szorosan kapcsolódik, hogy a pénzfeldolgozásra átvett pénz õrzésérõl, tárolásáról is az ezzel foglalkozó szervezetnek gondoskodnia kell.<br>
Nem életszerû, hogy az ilyen szorosan összekapcsolódó tevékenység szétbontásra kerüljön, és külön történjen szerzõdés a pénzfeldolgozásra és külön a feldolgozásra váró és a már feldolgozott pénz õrzésére, tárolására. Mindamellett nem kizárt a feldolgozás és õrzés-tárolás elkülönítése sem.<br>
Tekintettel arra, hogy ténylegesen elkülöníthetõ maga a pénzfeldolgozási, tárolási, õrzési tevékenység, ezért a Döntõbizottság vizsgálta, hogy ez esetben a kérelmezett közszolgáltató tevékenységével közvetlen összefüggés fennáll-e.<br>
Jelen esetben az õrzés és tárolás mint tevékenység a Kbt. hatálya alá nem tartozó pénzfeldolgozási tevékenységhez kapcsolódik és nem a kérelmezett közszolgáltató tevékenységéhez. A pénzfeldolgozásra átadott pénz õrzése, tárolása közvetlenül nem függ össze a közszolgáltató tevékenységgel, hiszen e nélkül is a közszolgáltató feladatát a kérelmezett a postahivatalokban teljesíteni tudja.<br>
A szerzõdés 1.2. pontja szerint a megbízó egységei részérõl felmerült forint készpénz és valutaszükséglet igény szerinti kielégítése a megbízott egyik feladata.<br>
Kérelmezõ álláspontja szerint ez a tevékenység ugyancsak elválasztható a pénzfeldolgozástól, mert ez gyakorlatban azt jelenti, hogy a már feldolgozott pénzbõl kialakított azonos címletû tételeket (bundokat) a megbízó rendelkezése szerint megbontják és szétcsomagolják, azaz ismételt ellenõrzés történik meg, és ez utóbbi nem is tartozik a pénzfeldolgozás fogalmába.<br>
Kérelmezett álláspontja szerint ez is beletartozik a pénzfeldolgozás fogalmába, hiszen a megbontás során a bankjegyek tételes megszámolása, ellenõrzése történik meg. Az egyéb érdekelt álláspontja szerint ez pedig a szolgáltatás konkrét megrendelését tartalmazza.<br>
A Döntõbizottság álláspontja szerint e tevékenység is a pénzfeldolgozás fogalomköréhez kapcsolódik, hiszen az újra forgalomba hozható bankjegykötegek és pénzérme-tételek kialakításáról van szó, aminek célja, hogy az visszakerüljön a megbízóhoz. A megbízó által mûködtetett postahivatalok a forgalmuk függvényében nyilvánvalóan eltérõ mennyiségû készpénzt igényelnek, ennek megfelelõen pedig a megbízottnak egyértelmûen különféle értékû értékküldeményt kell kialakítani. Életszerûtlen lenne ez esetben is, ha a kérelmezett a postahivatalok részére kijuttatott értékküldemények kialakítására külön kötne szerzõdést, túl azon, hogy a közszolgáltató tevékenység végzésével ez sem áll közvetlen direkt kapcsolatban, hiszen csak közvetett összefüggésben hozható a kérelmezett közszolgáltató tevékenységével ezen relációban.<br>
A kérelmezõ a szerzõdés alábbi pontjait is kifogásolta, egyrészt arra alapítva, hogy az ott felsorolt feladatok a pénzfeldolgozás fogalomkörébe nem tartoznak, attól elkülöníthetõen is végezhetõ tevékenységek és erre tekintettel a közszolgáltató tevékenységgel közvetlen kapcsolatban állnak.<br>
A szerzõdés 1.3. pontja szerint a megbízott feladata a nem vagy nem teljeskörûen teljesíthetõ készpénzigénylés esetén a megbízó érintett egységének azonnali értesítése, valamint a szükséges egyeztetések elvégzése.<br>
A szerzõdés 1.4. pontja szerint:<br>
Megbízó egységei részérõl felmerült forint készpénzigények kielégítéséhez – a Megbízott értéktárában rendelkezésre álló állományon felül – szükséges:<br>
a) forint készpénz bankközi pénzpiacon történõ beszerzésében való együttmûködés, részvétel,<br>
b) forint készpénz felvétele készpénzfelvételi utalvánnyal az MNB Fõpénztáránál, továbbá a címletigénynek megfelelõ pénzváltás.<br>
A szerzõdés 1.6. pontja szerint:<br>
Más szervezet részére egyedi kifizetések teljesítése a Megbízó által rábízott:<br>
a) forint készpénzkészletbõl kizárólag a Megbízó illetékes szervezeti egységének írásbeli diszpozíciója alapján,<br>
b) valutakészletbõl kizárólag a Megbízó illetékes szervezeti egységének írásbeli diszpozíciója alapján.<br>
<br>
1.10. A forgalomképtelen forint bankjegyek és érmék gyûjtése és lefizetése az MNB Fõpénztáránál.<br>
<br>
1.11. A bevonás alatt álló forint bankjegyek és érmék gyûjtése és lefizetése az MNB Fõpénztáránál.<br>
<br>
1.12. Amennyiben a valutakészletet a nemzetközi bankjegy-kereskedelemben kívánja Megbízó értékesíteni Megbízó nevében, a vámeljárás lefolytatása, az MNB értesítése.<br>
<br>
1.13. A valuta-ügyintézéshez kapcsolódó tájékoztatók, INTERPOL-katalógus és kiegészítései beszerzése és Megbízó valutaváltással foglalkozó egységei részére való szétküldése.<br>
<br>
1.14. A forint készpénz-, valamint valutakészlet és forgalom naprakész nyilvántartása, továbbá annak analitikus és fõkönyvi könyvelése.<br>
Az itt felsorolt tevékenységekrõl is megállapítható, hogy a pénzfeldolgozási tevékenységhez kapcsolódóak függetlenül attól, hogy ezen tevékenységek attól elkülöníthetõen külön szerzõdés keretében is végezhetõk. Azonban a Döntõbizottság a korábban megállapítottakhoz hasonlóan megállapította, hogy az itt felsorolt tevékenységek egy része ugyan kapcsolódik a kérelmezett közszolgáltatói tevékenységéhez, azonban az 1.6. b), 1.12., 1.13. pont alattiak a Ptv. korábban hivatkozott rendelkezésére figyelemmel nem, hiszen e tevékenységeket nem nevesíti a Ptv. közszolgáltató tevékenységnek.<br>
Azon tevékenységek vonatkozásában, amelyek a közszolgáltatói tevékenységhez kapcsolódnak a Döntõbizottság megállapította, hogy a közbeszerzési törvény hatálya alá tartozáshoz szükséges közvetlenség ugyancsak nem áll fenn.<br>
A Döntõbizottság álláspontja szerint közvetlen összefüggés akkor áll fenn, ha valamely tevékenység nélkül közszolgáltatói feladatát kérelmezett nem tudná ellátni, azaz, ha a postahivatalokban az ügyfél postautalványát nem tudná átvenni, ki- és befizetést nem tudna eszközölni.<br>
Ezen vizsgálat során az sem hagyható figyelmen kívül, hogy a beszerzés tárgyát képezõ aktusok csak közvetetten kapcsolódnak a közszolgáltató tevékenységhez és szorosan kapcsolódnak a törvény hatálya alá nem tartozó pénzfeldolgozási tevékenységhez.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 20.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>