<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2424)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.62/10/2001.<br>
<br>
Tárgy: a HESZTIA Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HESZTIA Tûzvédelmi és Biztonságtechnikai Kft. (2096 Üröm, Görgey út 27., képviseli: dr. Jancsovics Éva ügyvéd, 1131 Budapest, Koma u. 25., a továbbiakban: kérelmezõ) jogorvoslati kérelmét, melyet a MÁV Rt. Anyaggazdálkodási és Külkereskedelmi Hivatal (1062 Budapest VI., Podmaniczky u. 24/A., képviseli: dr. Tasnádi Gábor ügyvéd, a továbbiakban: ajánlatkérõ) "2001. évre szükséges 6 és 12 kg töltésû porral oltó tûzoltó készülékek szállítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ 2001. január 3-án meghívásos, gyorsított eljárás keretében felhívást jelentetett meg kézi tûzoltó készülékek beszerzésére. A részvételi felhívás 9. pontjában elõírta, hogy a részvételi jelentkezésben meg kell jelölni a jelentkezõ által 10%-ot meghaladó mértékben igénybe venni kívánt alvállalkozókat, valamint kért csatolni referenciajegyzéket az elõzõ 3 év forgalmáról, illetve legalább egy konkrét referencialevelet.<br>
A részvételi felhívás 10. a) pontjában az alkalmasság elbírálásához az elõzõ 3 évi forgalom vizsgálatát, valamint a szerzõdés teljesítésére vonatkozó referencia meglétét jelölte meg.<br>
A 10. b) pont szerint alkalmatlan az a jelentkezõ, aki a közbeszerzés tárgyával megegyezõ mûszaki paraméterekkel rendelkezõ terméket az elmúlt 3 évben nem forgalmazott legalább ezres nagyságrendben, illetve akinek nincs a közbeszerzés tárgyának szerzõdéses teljesítésére vonatkozó referencialevele.<br>
A részvételi jelentkezés határidejéig, 2001. január 15-ig az IFEX Kft., a MELDETECHNIK Kft., a ROLLEXCO Rt. és kérelmezõ nyújtott be részvételi jelentkezést.<br>
Még ugyanezen a napon ajánlatkérõ írásban hívta fel a ROLLEXCO Rt.-t a részvételi jelentkezésben foglalt nem egyértelmû kijelentésének, nevezetesen a 6 és 12 kg-os készülékek oltási teljesítményének tisztázására, valamint a kiírásnak megfelelõ oltási paraméterû készülékek 3 évi pontos forgalmára, mivel a részvételi jelentkezésben ezek az adatok csak összességükben voltak megadva, külön-külön megbontva nem. A ROLLEXCO által adott válasz nem elégítette ki ajánlatkérõt, ezért 2001. január 17-én újabb felhívást küldött a ROLLEXCO Rt. számára, ismételten a nem egyértelmû kijelentések tisztázására.<br>
A ROLLEXCO Rt. a kért választ megadta, majd a 2001. január 19-én megtartott eredményhirdetésen ajánlatkérõ alkalmasnak minõsítette a kérelmezõ, a MELDETECHNIK Kft. és a ROLLEXCO Rt. részvételi jelentkezését, az IFEX Kft.-t kizárta.<br>
Kérelmezõ 2001. február 1-jén adta postára jogorvoslati kérelmét, mely a Döntõbizottsághoz 2001. február 5-én érkezett.<br>
Kérelmében sérelmezte, hogy ajánlatkérõ a ROLLEXCO Rt. részvételi jelentkezését érvényesnek és alkalmasnak minõsítette annak ellenére, hogy jelentkezése a részvételi felhívás 9. pontjában elõírt referenciajegyzék tartalmi követelményeinek nem felelt meg. Álláspontja szerint ajánlatkérõ hibásan alkalmazta a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésének felvilágosítás kérésére vonatkozó rendelkezését.<br>
Elõadta továbbá, hogy mind a ROLLEXCO Rt., mind a MELDETECHNIK Kft. a részvételi jelentkezésében hamis adatot szolgáltatott, mivel nem jelöltek meg a közbeszerzés értékének 10%-át meghaladóan alvállalkozót, holott köztudomású, hogy mindkét cég jelentõs mértékben külföldi szállítótól szerez be fõ alkatrészeket, illetve magukat a készülékeket. Álláspontja szerint a két részvételre jelentkezõt ki kellett volna zárni az eljárásból.<br>
Kérte a MELDETECHNIK Kft. és a ROLLEXCO Rt. részvételi jelentkezésének alkalmassá minõsítésére vonatkozó döntés megsemmisítését, ajánlatkérõ felhívását a Kbt. szabályainak megfelelõ eljárásra, ideiglenes intézkedésként az eljárás felfüggesztését.<br>
Ajánlatkérõ a kérelmezõ kérelmében foglaltakra tett észrevételében elsõsorban a kérelem elkésettségére hivatkozott. Álláspontja szerint kérelmezõ 2001. január 15-én tudomást szerzett arról, hogy a ROLLEXCO Rt.-t nyilatkozatra hívták fel, így számára a jogorvoslati kérelem benyújtásának határideje 2001. január 30. lett volna.<br>
A ROLLEXCO Rt. részvételi jelentkezésével kapcsolatosan elõadta, hogy az nem egyértelmû módon tartalmazta a közbeszerzés tárgyával megegyezõ mûszaki paraméterekkel rendelkezõ készülékek elõzõ 3 évi forgalmának töltetsúlyonkénti és oltási teljesítmény szerinti megoszlását, valamint azt, hogy a forgalmazott készülékek elérik-e a részvételi felhívásban elõírt legalább ezres nagyságrendet. A ROLLEXCO Rt. második válaszából vált egyértelmûvé, hogy a részvételi jelentkezése érvényes, illetve alkalmasnak minõsíthetõ.<br>
Az alvállalkozókra vonatkozó nyilatkozatokkal kapcsolatosan elõadta, hogy mindkét cég a cégjegyzésre jogosult által aláírtan felelõs nyilatkozatot tett arról, hogy nem kívánnak alvállalkozót bevonni.<br>
Álláspontja szerint ezen nyilatkozatokra tekintettel nem tehetett mást, mint elfogadta ezeket, melynek valódiságáért a két céget terheli a felelõsség.<br>
Kérte a jogorvoslati kérelem elutasítását.<br>
A hamis adatszolgáltatással támadott ROLLEXCO Rt. és MELDETECHNIK Kft. észrevételében elõadta, hogy a beszállítóik a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja alapján nem minõsülnek alvállalkozóknak.<br>
Kérték a jogorvoslati kérelem elutasítását.<br>
A Döntõbizottság ideiglenes intézkedésként ajánlatkérõ közbeszerzési eljárását felfüggesztette, mivel a kérelmezõ által becsatolt iratokból megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt feltétel – a Kbt. szabályainak megszegése miatt a közbeszerzés tisztasága sérülésének veszélye – fennállt.<br>
A Döntõbizottság a felek nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
Ajánlatkérõ a tárgyaláson kérte, hogy a Döntõbizottság elsõdlegesen a jogorvoslati kérelem elkésettségének kérdésében hozzon döntést, mivel álláspontja szerint kérelmezõ a jogvesztõ határidõn túl nyújtotta azt be.<br>
A Döntõbizottság megállapította, hogy a kérelmezõ 2001. január 15-én telefax útján értesült ajánlatkérõ ROLLEXCO Rt. felé intézett felhívásáról.<br>
Kérelmezõ a tárgyaláson pontosította jogorvoslati kérelmét, és nem a felhívás tényét sérelmezi, hanem azt a döntést, melyben ajánlatkérõ a ROLLEXCO Rt. ajánlatát érvényesnek és alkalmasnak ítélte.<br>
Errõl a döntésrõl a kérelmezõ 2001. január 19-én, az eredményhirdetésen értesült. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást az e törvény szabályait sértõ esemény tudomásra jutásától számított 15 napon belül lehet kérelmezni vagy kezdeményezni, ezért a 2001. február 1-jén postára adott jogorvoslati kérelem nem tekinthetõ elkésettnek.<br>
A kérelem érdemi vizsgálata során a Döntõbizottság megállapította, hogy bár a részvételi jelentkezés összességében tartalmazott különbözõ oltási paraméterû készülékek 3 éves forgalmára vonatkozó adatokat, a ROLLEXCO Rt. nem egyértelmûen jelölte meg ajánlatkérõ részére a részvételi felhívás 10. b) pontja szerint, a közbeszerzés tárgyával megegyezõ mûszaki paraméterekkel rendelkezõ termékek elõzõ 3 évi forgalmát. Ajánlatkérõ ezt kérte részletezni a jelentkezõtõl, mivel tudnia kellett, hogy a közbeszerzés tárgyával megegyezõ oltási paraméterû készülékekbõl forgalmaztak-e töltetsúlyonként legalább ezres nagyságrendben.<br>
A kérdésre egyértelmû választ a ROLLEXCO Rt. 2001. január 18-án keltezett levele adott, melybõl kiderült, hogy a részvételre jelentkezõ alkalmas a szerzõdés teljesítésére.<br>
A becsatolt iratokból megállapítható, hogy a részvételre jelentkezõ nem nyújtott be – ajánlatkérõ pedig nem kért – olyan új tényekre, adatokra vonatkozó dokumentumot, mely a többi részvételre jelentkezõ esélyegyenlõségét, ezzel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését sértené.<br>
Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint ajánlatkérõ jogszerûen hívta fel a ROLLEXCO Rt.-t a részvételi jelentkezésében foglalt nem egyértelmû kijelentések tisztázására.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja szerint alvállalkozó az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani.<br>
Döntõbizottság elfogadta az érintett részvételre jelentkezõk jognyilatkozat tételére jogosult képviselõi által írásban és szóban tett nyilatkozatokat, mely szerint beszállítóikkal folyamatos (állandó) szerzõdéses viszonyban állnak és nem a közbeszerzésre vonatkozó szerzõdés teljesítése céljából kívánnak velük szerzõdni, ezért alvállalkozónak nem minõsülnek.<br>
A kérelmezõ által felvetett hamis adatszolgáltatás vonatkozásában tehát Döntõbizottság megállapította, hogy alaptalan.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a kérelmet a Kbt. 88. § (1) bekezdésének a) pontja alapján elutasította.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 26.<br>
<br>
Nagyné dr. Szabó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>