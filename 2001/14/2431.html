<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2431)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.23/11/2001.<br>
<br>
Tárgy: a Global Controll Kft. jogorvoslati kérelme a Magyar Vállalkozásfejlesztési Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Global Controll Kft. (1139 Budapest, Váci út 99., a továbbiakban: kérelmezõ) jogorvoslati kérelmét, melyet a Magyar Vállalkozásfejlesztési Kht. (1024 Budapest, Margit krt. 43–45., a továbbiakban: ajánlatkérõ) "a kht. intézményes elhelyezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a fenti tárgyban a Közbeszerzési Értesítõ 2000. december 20-i számában – a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) bekezdés a) pontjára hivatkozással – meghívásos gyorsított eljárás keretében részvételi felhívást tett közzé. A részvételi jelentkezési határidõre, 2001. január 2-ára jelentkezettek közül három jelentkezõt nyilvánított alkalmasnak: a kérelmezõt, az Agro-House Ingatlanfejlesztési Kft.-t és a BKIK Ingatlanhasznosító Kht.-t.<br>
Részükre ajánlatkérõ megküldte az ajánlati felhívást, melynek 16.1. pontja a következõket tartalmazta:<br>
"Az ajánlatokat a cégjegyzésre jogosultak által cégszerûen aláírt, 1 eredeti és 5 másolati példányban, a felhívás 10. pontja alatt felsoroltak igazolására szolgáló dokumentumokkal együtt, roncsolásmentesen, nem bontható kötésben, folyamatos oldalszámozással, zárt borítékban, a részvételre jelentkezõ nevének és a "MIB" megnevezés borítékon való feltüntetésével, továbbá elektronikusan kell benyújtani."<br>
Ajánlatkérõ 2001. január 22-én, az eredményhirdetésen közölte, hogy a kérelmezõ és az Agro-House Kft. ajánlata érvénytelen, az eljárás nyertese a BKIK Ingatlanhasznosító Kht. lett.<br>
Ajánlatkérõ az eljárás összegzésérõl szóló okiratban a következõkkel indokolta a kérelmezõ ajánlatának érvénytelenségét:<br>
"... ajánlata nem felelt meg az ajánlati felhívásban (16.1.), illetõleg a dokumentációban foglalt azon feltételeknek, miszerint az ajánlatot "roncsolásmentesen, nem bontható kötésben" kell benyújtani. Ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>a (2) bekezdésének d) pontja alapján érvénytelen."<br>
Kérelmezõ 2001. január 25-én jogorvoslati kérelmet terjesztett elõ. Kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, ideiglenes intézkedésként függessze fel az eljárást, illetve tiltsa meg a szerzõdéskötést, rendelje el, hogy kérelmezõt ajánlatkérõ vonja be az eljárásba. Kérelmét azzal indokolta, hogy az általa benyújtott ajánlat megfelelt az ajánlati felhívásban közölt feltételeknek, álláspontja szerint roncsolásmentesen és nem bontható kötésben nyújtotta be ajánlatát.<br>
Ajánlatkérõ a kérelmezõ jogorvoslati kérelmére tett észrevételében elõadta, hogy a kérelmezõ ajánlatát ún. spirálkötésben nyújtotta be, amely esetlegesen kézzel is, de technikai eszközzel is roncsolásmentesen bontható volt. Ez pedig nem felel meg az ajánlati felhívás 16.1. pontjában elõírt követelményeknek.<br>
Kérte a kérelem elutasítását.<br>
Egyéb érdekeltek az ügyben nem éltek észrevétellel.<br>
A Döntõbizottság ideiglenes intézkedést nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt feltételei nem álltak fenn.<br>
A Döntõbizottság a felek nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ az ajánlati felhívás 16.1. pontjában egyértelmûen elõírta, hogy az ajánlatokat roncsolásmentesen, nem bontható kötésben kell benyújtani.<br>
Ez a megfogalmazás egy jelzõs szerkezet, mely csak együtt értelmezhetõ, annak ellenére, hogy a két szót vesszõ választja el.<br>
A roncsolásmentes jelzõ ebben a mondatban önmagában értelmezhetetlen, hiszen alapvetõ kívánalom egy közbeszerzési eljárásban, külön figyelmeztetés nélkül is, hogy a benyújtott ajánlat ne legyen sérült, szakadt, gyûrött stb.<br>
A roncsolásmentes jelzõ kapcsolódik a mondat további részéhez, azaz a benyújtott ajánlatnak olyannak kell lennie, hogy az sérülés, roncsolás nélkül ne legyen kibontható.<br>
A kérelmezõ által ún. spirálkötésben benyújtott ajánlat ennek a követelménynek nem felel meg, mivel kézzel, vagy gépi eszközzel bontható úgy, hogy az nem okoz a dokumentumon sérülést, azaz észrevétlen marad.<br>
Kérelmezõnek a tárgyaláson elõadott kifogása, miszerint ajánlatkérõnek egyértelmûen meg kellett volna határoznia a fenti kívánalomnak megfelelõ benyújtási módot (pl. szalaggal átkötve, lebélyegezve) nem fogadható el.<br>
Az ajánlatkérõ által meghatározott feltétel célja az volt, hogy a benyújtott ajánlatok egyes oldalait ne lehessen esetlegesen kicserélni, vagy kivenni. Ajánlatkérõ nem kívánta korlátozni az ajánlattevõket, hogy az egyébként is érthetõ, a közbeszerzési eljárásokban általánosságban alkalmazott feltételnek megfelelõen milyen módszert válasszanak ajánlatuk védelme érdekében.<br>
A Döntõbizottság megállapította, hogy ajánlatkérõ a Kbt. elõírásainak és a közbeszerzési eljárásokban évek óta alkalmazott törvényes gyakorlatnak megfelelõen írta elõ az ajánlatok benyújtásának formai követelményeit, melynek kérelmezõ nem felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ mindezek alapján jogszerûen döntött a kérelmezõ ajánlatának érvénytelenné nyilvánításáról.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja szerint az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 22.<br>
<br>
Nagyné Dr. Szabó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>