<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2428)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.20/10/2001.<br>
<br>
Tárgy: a Miskolci Patyolat Szolgáltató Rt. jogorvoslati kérelme a Hajdú-Bihar Megyei Önkormányzat Kenézy Gyula Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Miskolci Patyolat Szolgáltató Rt. (3527 Miskolc, Sajószigeti út 5., képviseli Dr. Kovács Attila ügyvéd, 3530 Miskolc, Szemere út 1/3, a továbbiakban: kérelmezõ) jogorvoslati kérelmének, amelyet a Hajdú-Bihar Megyei Önkormányzat Kenézy Gyula Kórház (4043 Debrecen, Bartók Béla út 226., a továbbiakban ajánlatkérõ) kórházi higiéniás elvárások szerinti mosodai szolgáltatások biztosítása tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, valamint az 52. § (2) bekezdés d) pontjára figyelemmel az 59. § (1) bekezdését, ezért ajánlatkérõ eljárást lezáró döntését megsemmisíti. Ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 45. számában, 2000. november 8-án jelentette meg ajánlati felhívását nyílt eljárás lefolytatása céljából, melynek tárgya az ajánlatkérõnek 2001. február 1-tõl 2002. december 31-ig szükséges kórházi higiéniás elvárások szerinti mosodai szolgáltatások biztosítása. A várható mosandó mennyiség meghatározása: szennyes textília éves várható mennyisége 845 000 kg, 20%-kal eltérhet az alábbi megosztásban:<br>
– mûtétes szennyes textília	273 000 kg<br>
– szennyes textília	243 000 kg<br>
– ellátotti szennyes textília	265 000 kg<br>
– védõruházat	95 000 kg<br>
– egyéb szennyes textília	12 000 kg<br>
Az ajánlati felhívás szerint az ajánlatkérõ részajánlattétel lehetõségét nem tette lehetõvé, viszont többváltozatú ajánlatot a közbeszerzési eljárásban lehetett tenni. Ajánlatkérõ dokumentációt is rendelkezésre bocsátott a közbeszerzési eljárásban, amelyben meghatározta az ajánlattétel tartalmi és formai követelményeit, valamint szerzõdéstervezetet is tartalmazott. Ajánlatkérõ az ajánlati felhívásban az ajánlatok közül az összességében legelõnyösebb ajánlat szempontja alapján az alábbi részszempontok figyelembevétele mellett kívánta elbírálni az ajánlatokat.<br>
A bírálati szempontok a következõk voltak:<br>
l. Az ajánlatkérõ által fizetendõ ellenszolgáltatás mértéke, az árak módosítására, fizetési határidõkre ajánlott feltételek súlyszáma 30-as.<br>
<br>
2. A megajánlott szolgáltatás során alkalmazott technológia minõségi ismérvei a kórházi higiéniás elvárásoknak megfelelõ mosás biztosítása, súlyszáma 25-ös.<br>
<br>
3. A szolgáltatás folyamatos, megbízható ellátását biztosító feltételek, különös tekintettel a kórház igényeihez igazodó szállítási feltételek tekintetében, súlyszáma 15-ös.<br>
<br>
4. A részszempontokra adható pontszámok 1–10-ig terjedtek.<br>
Az ajánlattételi határidõig, azaz 2000. december 19-ig a kérelmezõn kívül a Magyar Egészségügyi Mosodák Kft. nyújtott be ajánlatot. Az ajánlatok értékelését külsõ szakértõ által is bevont értékelõbizottság végezte. Az értékelést követõen az ajánlatkérõ nevében eljáró fõigazgató kihirdette a közbeszerzési eljárás eredményét 2000. december 19-én, melynek eredményeképpen a közbeszerzési eljárás nyertese a Magyar Egészségügyi Mosodák Kft. lett. A második helyezett kérelmezõ lett.<br>
Kérelmezõ 2001. január 24-én nyújtotta be jogorvoslati kérelmét a Döntõbizottsághoz. Kérelmében kérte, hogy a Döntõbizottság vizsgálja meg az ajánlatkérõ eljárást lezáró döntését, mivel álláspontja szerint nem az összességében legelõnyösebb ajánlatot hirdette ki az ajánlatkérõ a közbeszerzési eljárásban, továbbá hivatkozott arra, hogy álláspontja szerint alkalmatlanná kellett volna minõsíteni a Magyar Egészségügyi Mosodák Kft.-t az ajánlati felhívás 11. b) pontjában meghatározott alkalmassági szempont hiányára való tekintettel. Mivel erre nem került sor, így álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, az 59. § (1) bekezdését és az 56. § (2) bekezdését. Kérte a Döntõbizottságtól, hogy ajánlatkérõ eljáráslezáró döntését semmisítse meg, állapítsa meg a jogsértést, és a jogorvoslati eljárásban felmerült költségek viselésére kötelezze az ajánlatkérõt. Ideiglenes intézkedésként a szerzõdés megkötésének megtiltását indítványozta.<br>
A Döntõbizottság ideiglenes intézkedésként a közbeszerzési eljárás lezárását követõ szerzõdés megkötését megtiltotta.<br>
Ajánlatkérõ érdemi ellenkérelmében elismerte, hogy a jogorvoslati kérelemben foglaltak megalapozottak. Hivatkozott viszont arra; hogy álláspontja szerint a kérelmezõ ajánlata is érvénytelen, miután az ajánlattételi határidõig a minõségbiztosítási rendszerre vonatkozó tanúsítványt nem csatolta az ajánlatában.<br>
A Magyar Egészségügyi Mosodák Kft. mint egyéb érdekelt, írásban benyújtott észrevételében a jogorvoslati kérelem alaptalanság miatti elutasítását indítványozta. Álláspontja szerint az ajánlati felhívás és a dokumentáció követelményének megfelelõen tette meg ajánlatát.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem részben alapos. Megalapozott a kérelem a tekintetben, hogy ajánlatkérõ olyan ajánlatot hirdetett ki nyertesnek, amely nem felelt meg a dokumentáció valamennyi követelményének. Nem alapos a kérelem abban a részében, mely szerint a Magyar Egészségügyi Mosodák Kft. az ajánlati felhívás 11. b) pont utolsó francia bekezdése miatt alkalmatlan lett volna a szerzõdés teljesítésére.<br>
A Döntõbizottságnak elsõdlegesen abban a kérdésben kellett állást foglalni, hogy a benyújtott ajánlatok tartalmában megfeleltek-e az ajánlati felhívás és a dokumentációban foglalt követelményeknek.<br>
Ajánlatkérõ az ajánlati felhívás 16. pontja "Egyéb információk" utolsó francia bekezdésében az alábbiakat közölte az ajánlattevõkkel: az ajánlattevõk az ajánlati anyaguk 1. oldalán tüntessék fel az ajánlattevõ nevét, székhelyét, az általa kért ellenszolgáltatás kg-onkénti összegét, az ajánlati felhívás 3. a) pontjában meghatározott textíliánként, illetve a várható éves mennyiségre vonatkoztatva nettó és bruttó összegben. A dokumentáció 30. oldalán, a szolgáltatás leírásában foglalt szennyesátadás cím alatt az alábbi követelményeket állapította meg:<br>
"Szennyesátadás": az Intézet központi telephelyén munkanapokon darab számlálással és súlyméréssel.<br>
"Tisztaátvétel": ajánlattevõ telephelyén darabszámlálással.<br>
A fenti ajánlatkérõi követelményt a Magyar Egészségügyi Mosodák Kft. egyetlen ajánlati változatában sem vállalta. Ehelyett az alábbi vállalást tette: "átvételkor a szennyes textíliát nem a súlya szerint, hanem csak darabszám szerint kívánta átvenni". Az ajánlati árait pedig a kimosott textíliák súlya függvényében ajánlotta meg. A Döntõbizottság álláspontja szerint a Magyar Egészségügyi Mosodák Kft. fenti ajánlati vállalása ellentétes az ajánlatkérõ dokumentációban megfogalmazott követelményével, ezért nem tekinthetõ érvényes ajánlatnak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság megvizsgálta kérelmezõ ajánlatát is, hogy az formai és tartalmi szempontból kielégítette-e a felhívásban és a dokumentációban foglalt követelményeket.<br>
Ajánlatkérõ az ajánlati felhívás 11. a) pont utolsó francia bekezdésében közölte az ajánlattevõkkel, hogy az ajánlatnak tartalmaznia kell az ajánlattevõ meglévõ; teljes körû minõségbiztosítási rendszerének tanúsítványát eredeti vagy közjegyzõvel hitelesített példányban. Kérelmezõ e helyett csak nyilatkozni tudott, hogy jelenleg folyamatban van a minõségtanúsítási rendszere kiépítése.<br>
Mivel kérelmezõ ajánlata nem tartalmazta a minõségbiztosítás tanúsítását, ezért az ajánlata érvénytelen, nem felel meg az ajánlati felhívás 11. a) pont utolsó francia bekezdésének.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Miután érvénytelen ajánlatokat nem lehet összehasonlítani, erre figyelemmel a Döntõbizottság eltekintett a bírálati szempontok szerinti ajánlatok értékelésétõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés c), d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 23.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>