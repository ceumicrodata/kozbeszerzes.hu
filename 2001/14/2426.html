<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2426)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.64/11/2001.<br>
<br>
Tárgy: a Hajdúsági Univerzális Építõipari Rt. jogorvoslati kérelme Hajdúböszörmény Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hajdúsági Univerzális Építõipari Rt. (4025 Debrecen, Simonffy u. 34–36., a továbbiakban: kérelmezõ) jogorvoslati kérelmére indult jogorvoslati eljárást, amelynek tárgya Hajdúböszörmény Város Önkormányzata (4220 Hajdúböszörmény, Bocskai tér 1., a továbbiakban ajánlatkérõ) nevében és megbízásából eljárt a BERÉP-TERV Kft. (4025 Debrecen, Simonffy u. 34–36., a továbbiakban: megbízott) "a Széchenyi István Mezõgazdasági Szakközépiskola Kollégiumának bõvítése" tárgyú közbeszerzési eljárása volt, a kérelem visszavonása miatt megszünteti.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 2000. augusztus 9-i számában jelentette meg részvételi felhívását, nyílt elõminõsítési eljárás lefolytatására. A közbeszerzési eljárás tárgya volt a Széchenyi István mezõgazdasági Szakközépiskolai Kollégium bõvítése. A közbeszerzési eljárás lebonyolításában ajánlatkérõ mellett részt vett a BERÉP-TERV Beruházó, Építõ és Tervezõ Kft.<br>
Ajánlatkérõ az ajánlati felhívást 2000. november 20-án küldte meg az elõminõsített cégeknek, majd a közbeszerzési eljárásban 2001. február 1-jén eredményt hirdetett. A nyilvános eredményhirdetésen a közbeszerzési eljárás nyertes ajánlattevõje a Strabag Építõ Kft. lett.<br>
Kérelmezõ 2001. február 7-én nyújtotta be jogorvoslati kérelmét az ajánlatkérõ közbeszerzési eljárásban meghozott döntése ellen. Jogorvoslati kérelmében kérte a Döntõbizottságot, hogy semmisítse meg az ajánlatkérõ eljárást lezáró döntését, ideiglenes intézkedésként tiltsa meg a szerzõdés megkötését, valamint állapítsa meg a jogsértést. Álláspontja szerint nem az összességében legelõnyösebb ajánlatot hirdette ki az ajánlatkérõ.<br>
Ajánlatkérõ a közbeszerzési iratok megküldését követõen érdemi észrevételében a jogorvoslati kérelem elutasítását indítványozta.<br>
A Döntõbizottság a jogorvoslati eljárásban tárgyalást tûzött ki, de a tárgyalás megtartására már nem került sor, mert a kérelmezõ 2001. február 6-án faxon, majd azt követõen írásban is bejelentette, hogy a jogorvoslati kérelmét érdekmúlásra tekintettel visszavonja.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Bizottság eljárására – ha e törvény másképp nem rendelkezik – az államigazgatási eljárás általános szabályairól szóló 1957. évi IV. törvényét kell alkalmazni. A (2) bekezdés szerint a Bizottság eljárása kérelemre, vagy hivatalból indul. A (3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát, vagy jogos érdekét az e törvénybe ütközõ tevékenység, vagy mulasztás sérti, vagy veszélyezteti. A Bizottság hivatalbóli eljárását a Kbt. 79. § (4) és (5)–(6) bekezdése szabályozza.<br>
Az államigazgatási eljárás általános szabályairól szóló – többször módosított – 1957. évi IV. törvény (a továbbiakban: Áe.) 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket az eljárás folytatásáról pedig az ügyfelet értesíteni kell.<br>
A Döntõbizottság a jogorvoslati eljárásban a kérelem visszavonását követõen érdemi határozatot még nem hozott, viszont a hivatalbóli eljárás feltételei, amelyet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4), (5) és (6) bekezdése szabályoz, nem álltak fenn, ezért a jogorvoslati eljárást a kérelem visszavonása miatt megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a rendelkezõ részben foglaltak szerint járt el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 1.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>