<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2432)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.8/8/2001.<br>
<br>
Tárgy: a CYTOTECH Kft. jogorvoslati kérelme az Országos Vérellátó Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CYTOTECH Kft. (1131 Budapest, Dolmány u. 18–20., a továbbiakban: kérelmezõ) jogorvoslati kérelmét, melyet az Országos Vérellátó Szolgálat (1113 Budapest, Karolina út 19–21., képviseli: dr. Bûrös László ügyvéd, 1135 Budapest, Tahi út 53–59., a továbbiakban: ajánlatkérõ) "vércsoport-meghatározó reagens" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a fenti tárgyban a Kbt 70. § (1) bekezdés a) pontjára alapított hirdetmény közzététele nélkül induló tárgyalásos eljárást kezdeményezett. Az ajánlati felhívást a következõ társaságoknak küldte meg:<br>
MedWinners Kft., AMIK Kft., BIOSAN Kft., REAGENS Kft., Diagnosticum Kft., Biotest Hungária Kft., FRANK Kft., CYTOTECH Kft. és HUNGAROLAB 2000 Kft. Az ajánlattétel határidejére, 2000. november 2-ára a következõk tettek ajánlatot: MedWinners Kft., AMIK Kft., BIOSAN Kft., REAGENS Kft., Diagnosticum Kft., Biotest Hungária Kft. és FRANK Kft.<br>
Ajánlatkérõ ezt követõen a tárgyalást lefolytatta, majd 2001. november 22-én eredményt hirdetett. Az errõl szóló tájékoztató a Közbeszerzési Értesítõ 2000. december 20-i számában jelent meg.<br>
Kérelmezõ 2001. január 5-én, illetve ezt követõen hiánypótlás keretében 2001. január 17-én, majd 2001. február 13-án kiegészített kérelemmel fordult a Döntõbizottsághoz, hogy állapítsa meg a jogsértést és kötelezze jogsértõt az eljárási díj, illetve a költségek viselésére.<br>
Indokolásában elõadja, hogy ajánlatkérõ olyan termékek beszerzését közli, amelyek az ott megadott minõségben nem léteznek. Az áruféleségekhez hozzátett jelzõk (pl. "beteg", "terhes") kizárólag a felhasználás célcsoportját jelentik, míg más esetben (pl. "mikroplate") mindössze a felhasználás egyik lehetséges módját.<br>
Kiegészítõ kérelmében elõadta, hogy maga is forgalmazza a szóban forgó áruféleségeket, a továbbiakban részt kíván venni hasonló tendereken, ezért tudnia kell, hogy miként lehet megfelelni a beteg-terhes megkülönböztetésnek, mivel eddig ezen csoportokat azonos módon, azonos anyagokkal vizsgálták.<br>
Ezen túlmenõen választ várt a kiegészítõ kérelmében foglalt szakmai kérdéseire, amelyek vércsoport-meghatározó reagens áruféleségek létezésével, ill. nem létezésével kapcsolatosak.<br>
Ajánlatkérõ a jogorvoslati kérelemre tett észrevételében elõadta, hogy a kérelmezõt a közbeszerzési eljárásra meghívták, õ azonban sem a dokumentációt nem vásárolta meg, sem ajánlatot nem tett, noha lehetõsége lett volna rá. Ezáltal sem joga, sem jogos érdeke nem sérült, így a kérelmezõ vonatkozásában nem állapítható meg a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdésében foglaltak teljesülése.<br>
Egyúttal hangsúlyozta, hogy az OVSZ tevékenysége keretében alkalmazott szakmai alapelvek megvitatása nem képezheti egy konkrét közbeszerzési eljáráshoz kapcsolódó jogorvoslati kérelem tárgyát.<br>
A vitatott közbeszerzési eljárást a Kbt. rendelkezéseivel összhangban folytatták le. Az egyes csoportoknál alkalmazott vizsgálati módszerek és az ezeknél alkalmazandó ellenõrzési metódushoz szükséges reagensi igény meghatározása az OVSZ joga és felelõssége.<br>
A kérelmezõ csak az eljárással kapcsolatos alapinformációkkal rendelkezett, azonban kérdést az ajánlatkérõhöz nem intézett. A jogorvoslati kérelemben olyan döntéseket vitat, melyek legfeljebb a konkrét eljárásban részt vevõ ajánlattevõk által lett volna felvethetõ.<br>
Mindezekre tekintettel kérte a kérelem elutasítását.<br>
A Döntõbizottság megállapította, hogy a jogorvoslati kérelem megalapozatlan.<br>
A Döntõbizottság a benyújtott jogorvoslati kérelem kapcsán elsõdlegesen azt vizsgálta, hogy kérelmezõ vonatkozásában fennállnak-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében elõírtak, vagyis a jogorvoslati kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ vonatkozásában nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében foglalt feltételek, mivel nem állapítható meg olyan konkrét jog vagy jogos érdek sérelme, vagy annak veszélye, így a kérelmezõ nem nyújthatott be jogorvoslati kérelmet.<br>
A Döntõbizottság kérelmezõnek azt az indokát, mely szerint a jövõre nézve, hasonló tendereken való késõbbi részvétel érdekében kell tudnia, hogy a vércsoport-meghatározó reagensek egyes árufajtáit miként és miért kell elkülöníteni, nem tekinti olyan jogos érdeksérelemnek, melyre alapozva jogorvoslati kérelmet lehet benyújtani.<br>
A kérelmezõ a Döntõbizottság álláspontja szerint nem volt abban a helyzetben, hogy szakmai kifogásokat terjesszen elõ, mivel a dokumentációban foglaltakat nem ismerte, így nem is lehetett tudomása arról sem, hogy ajánlatkérõ mit kívánt pontosan beszerezni.<br>
Kérelmezõnek a jövõben közbeszerzési eljárásokban való részvételkor minden kérdést módjában áll a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a alapján ajánlatkérõvel tisztázni, vagy a részvételi, ill. ajánlati felhívást, vagy dokumentációt megtámadni, ha a Kbt. 79. § (3), (7), (8) és (9) bekezdéseiben leírt feltételek fennállnak.<br>
A kérelmezõ által a jogorvoslati kérelemben feltett szakmai kérdések megválaszolása nem tartozik a Döntõbizottság hatáskörébe.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése alapján az alaptalan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 19.<br>
<br>
Nagyné Dr. Szabó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>