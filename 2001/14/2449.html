<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2449)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.110/9/2001.<br>
<br>
Tárgy: a CVI Kht. jogorvoslati kérelme a Semmelweis Egyetem Egészségtudományi Kar közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CVI Gyógyító, Kutató és Oktató Kht. (1137 Budapest, Újpesti rkp. 8., képviseli: dr. Germus Gábor ügyvéd, 1062 Budapest, Andrássy út 113., a továbbiakban: kérelmezõ) jogorvoslati kérelmét, melyet a Semmelweis Egyetem Egészségtudományi Kar (1135 Budapest, Szabolcs u. 33–35., képviseli: dr. Bûrös László ügyvéd, a továbbiakban: ajánlatkérõ) "kardiovaszkuláris intervenciós laboratórium bõvítése és üzemeltetése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok, a felek nyilatkozatai, valamint a tárgyaláson elhangzottak alapján az alábbi tényállást állapította meg:<br>
Ajánlatkérõ nyílt eljárás keretében 2001. január 24-én ajánlati felhívást tett közzé kardiovaszkuláris intervenciós laboratórium bõvítésére és üzemeltetésére, vállalkozási szerzõdés keretében. Az ajánlattételi határidõ: 2001. március 6. Az ajánlati felhívás 3. a) pontja szerint, az ajánlattevõ saját szakembereinek szakmai szempontból alkalmasnak kell lenniük évi 3000 beteg invazív vizsgálatának elvégzésére.<br>
Az ajánlati felhívás 9. pontja a pénzügyi ellenszolgáltatás teljesítésének feltételeire vonatkozóan meghatározta, hogy havonta utólag, az OEP által finanszírozott ellátás esetében pedig a tárgyhónapra vonatkozó OEP finanszírozás rendelkezésre állását követõen a benyújtott számla kézhezvételét követõ 30 napon belül, átutalással történik.<br>
A felhívás 11. a) pontja határozta meg az ajánlattevõk pénzügyi, gazdasági és mûszaki alkalmassága igazolására kért adatok körét, a 11. b) pont a szerzõdés teljesítésére alkalmatlanná minõsítés szempontjait.<br>
Ajánlatkérõ dokumentációt is készített, melynek I–II. fejezete az ajánlattevõk számára általános információkat és utasításokat, a III–VII. fejezet a szolgáltatás részletes leírását, helyszínrajzot, szerzõdéstervezetet, iratmintákat és ajánlati formalevelet tartalmazott. A dokumentáció II/8.1. pontjában az ajánlatkérõ az évi beavatkozások számát minimálisan 3500 esetben határozta meg. A III. fejezet "Szakmai elvárások" c. tételének 2.2. pontja pedig az ajánlattevõ új gépi szolgáltatására minimum évi 2000 beavatkozás elvégzését írta elõ.<br>
Ajánlatkérõ lehetõvé tette a dokumentációval kapcsolatos információ kérését, melynek címzettjeként a Gazdasági Igazgató Titkárságát és prof. Dr. Préda Istvánt jelölte meg.<br>
A dokumentáció III. fejezet "Szakmai elvárások" c. részének 2.3. és 2.4. pontja a következõk szerint írta elõ a szolgáltatás személyi feltételeit: a betegellátást szervezõ, azt biztosító, illetve szakmailag irányító személy, aki egyben a Kardiológiai és Belgyógyászati Klinika igazgatója vagy annak megbízottja, elismert orvosszakmai vezetõ legyen. Az orvosszakmai vezetõ orvosigazgatói munkakörben a munkáltatói jogokat is gyakorolja a laboratóriumban dolgozó orvosmunkatársak irányában. A laboratórium szervezetileg a Kardiológiai és Belgyógyászati Klinikához tartozik, azaz mindenkori szakmai vezetõje a szervezeti egység igazgató professzora, vagy az igazgató által delegált vezetõ kardiológus.<br>
A szakmai irányító személy jogállására vonatkozóan a kérelmezõ 10 kérdést intézett a kijelölt személyhez 2001. február 2-án, melyre ajánlattevõ 2001. február 7-én kelt levelében összefoglalóan válaszolt. A részletes választ ajánlatkérõ 2001. február 28-án küldte meg a kérelmezõnek.<br>
A kérelmezõ 2001. február 20-án nyújtotta be jogorvoslati kérelmét, melyben az alábbiakat sérelmezte:<br>
– a beszerzés tárgyában meghatározott 3000 vizsgálathoz képest a dokumentációban közölt 3500 beavatkozás közötti ellentmondást,<br>
– a felhívás és a szerzõdéstervezet fizetési feltételekre vonatkozó eltérését,<br>
– a szerzõdéstervezetben a szolgáltatási díjra vonatkozó kötöttségi elõírást, továbbá a bérleti díjak 2001. év utáni idõszakra kikötött emelését,<br>
– az ajánlattevõ alkalmazásában álló szakemberek felett, az ajánlatkérõ igazgatója által gyakorolt munkáltatói jogoknak a dokumentációban való kikötését,<br>
– a feltett 10 kérdésre az érdemi válasz elmaradását,<br>
– az ajánlatkérõ igazgatójának az ajánlattevõ alkalmazásába vételére vonatkozó ajánlattétel esetén felmerülõ összeférhetetlenséget.<br>
Kérte az eljárás felfüggesztését és az ajánlatkérõ eljárás során hozott döntésének megsemmisítését.<br>
Kérelmezõ 2001. március 12-én, jogorvoslati kérelmét kiegészítve indítványt tett, hogy a Döntõbizottság vizsgálja meg a Közbeszerzési Értesítõben 1999. július 28-án megjelent debreceni egyetem ajánlati felhívásának nyertese, a Novomed Kft. jogszerûen adta-e át a laboratórium mûködtetését a Cardiolab Kft.-nek. Ezen túlmenõen úgy véli, hogy a Cardiolab Kft.-nek és a Novomed Kft.-nek mint potenciális ajánlattevõnek nincs megfelelõ referenciája jelen közbeszerzési eljárás tárgyára vonatkozóan, emiatt alkalmatlanok a teljesítésre.<br>
Ajánlatkérõ a kérelmezõ jogorvoslati kérelmére tett észrevételében kérte az alaptalan kérelem elutasítását. Indoklásul elõadta, hogy:<br>
– az ajánlati felhívásban és a dokumentációban közölt éves beavatkozási szám eltérése nyilvánvaló elírás, melyrõl kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján alkalma lett volna tájékoztatást kérni, ezen túlmenõen még reálisnak is tekinthetõ,<br>
– a szolgáltatás ellenértékének kiegyenlítése vonatkozásában az ajánlati dokumentáció összhangban áll az ajánlati felhívással, a megadott szerzõdéstervezet 3.1. pontja pedig az OEP finanszírozás gyakorlatát figyelembe véve konkretizálja a számlakiegyenlítés módját,<br>
– az ellenszolgáltatás feltételrendszerét valamennyi ajánlattevõre vonatkozóan egyöntetûen határozta meg, ha ez a kérelmezõ részére elfogadhatatlan, ne nyújtson be ajánlatot,<br>
– a kérelmezõ által feltett kérdésekre a választ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése alapján az ajánlattételi határidõ lejártát megelõzõ hat nappal megadta,<br>
– a klinikaigazgató sem korábban, sem jelenleg nem áll egyik, az ajánlati dokumentációt megvásárló céggel sem munkaviszonyban vagy egyéb munkavégzésre irányuló jogviszonyban és vele szemben nem álltak és nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében rögzített egyéb kizáró feltételek,<br>
– a kérelmezõnek írt válaszlevél egyértelmû ajánlatkérõi álláspontot tartalmaz arra vonatkozóan, hogy a szakmai irányítási és ellenõrzési feladatokat ellátó személy közalkalmazotti jogviszonyban áll, így feladatait nem a nyertes ajánlattevõvel létesített munkaviszony vagy munkavégzésre irányuló egyéb jogviszony keretében látja el.<br>
Egyéb érdekeltek az ügyben észrevételt nem tettek.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A jogorvoslati kérelem azon eleme, mely a vizsgálatok és a beavatkozások számának eltérését sérelmezi, nem helytálló. A közölt számok között nincs ellentmondás, mivel egy betegen több beavatkozás is végezhetõ, így nem szükségszerûen kell a két adatnak megegyeznie.<br>
Ajánlatkérõ ezen adatokat egyébként is a laboratórium átlagos teljesítményeként közölte az üzemeltetendõ 2 munkahelyre vonatkozóan. Az egyes gépek teljesítménye pedig min. 2000 beavatkozás/év.<br>
Az ajánlati felhívás és a szerzõdéstervezet fizetési feltételekre vonatkozó eltérése tekintetében a Döntõbizottság megállapította, hogy a két dokumentum között nincs ellentmondás.<br>
Az ajánlati felhívás 9. pontja szerint a pénzügyi ellenszolgáltatás teljesítésének feltételei, illetve hivatkozás a vonatkozó elõírásokra a következõ: havonta utólag, az OEP által finanszírozott ellátás esetében pedig a tárgyhónapra vonatkozó OEP finanszírozás rendelkezésre állását követõen a benyújtott számla kézhezvételét követõ 30 napon belül átutalással. Ugyanezt mondja ki a dokumentáció II. 11.2. pontja, mely szerint az ajánlatkérõ az ajánlattevõ által ténylegesen elvégzett vizsgálatok ellenértékét az OEP általi visszaigazolás és finanszírozásra történõ befogadás alapján a tárgyhavi OEP finanszírozás ajánlatkérõ számlájára történõ befolyását követõ 30 napon belül egyenlíti ki.<br>
A szerzõdéstervezet 3.1. pontja kimondja, hogy a vállalkozási díj leszámlázására a vállalkozó havonta a tárgyhavi teljesítést követõ harmadik hónapban jogosult. Ezen kitétel azonban csak tovább konkretizálja a teljesítés ellenértékének megfizetését az OEP finanszírozás gyakorlatának megfelelõen.<br>
A Döntõbizottság álláspontja szerint, a fizetési feltételekre vonatkozó ajánlatkérõi elõírás a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdésébe sem ütközik.<br>
A hivatkozott törvényhely kimondja, hogy az ajánlatkérõ köteles az ajánlattevõnek a szerzõdésben meghatározott módon és tartalommal való teljesítésétõl számított legkésõbb harminc (építési beruházás esetén hatvan) napon belül az ellenszolgáltatást teljesíteni, kivéve, ha törvény eltérõen rendelkezik vagy a felek az ellenszolgáltatás halasztott, illetve részletekben történõ teljesítésben állapodnak meg.<br>
Az egészségügyi intézményekben végzett szolgáltatások ellenértékének OEP általi finanszírozásának szabályait az 1997. évi LXXXIII. törvény szabályozza, így a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdése alapján ajánlatkérõ jogszerûen tért el a Kbt. vonatkozó elõírásától, és érvényesítette azt a megajánlott szerzõdési feltételek között.<br>
Az ellenszolgáltatás kötöttségére vonatkozó kérelmezõi indítvány szintén nem megalapozott. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(4) bekezdése ajánlatkérõ részére elõírja, hogy köteles az ajánlati felhívásban ellenszolgáltatása teljesítésének feltételeit elõírni. Ajánlatkérõ ennek eleget tett. Az a tény, hogy ellenszolgáltatása kötött díjként került meghatározásra, nem jogsértõ.<br>
Az ajánlattevõ alkalmazásában álló szakemberek felett az ajánlatkérõ igazgatója, vagy annak megbízottja által gyakorolt munkáltatói jogoknak a kikötése nem ellentétes a Kbt. elõírásaival, és nem eredményez összeférhetetlenséget.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Ajánlatkérõnek joga volt arra, hogy a laboratórium megfelelõ szakmai színvonalú mûködése biztosításának érdekében azt a feltételt szabja, hogy az ott dolgozó orvosok felett a munkáltatói jogokat a klinika igazgatója, vagy annak megbízottja gyakorolja. Ennek módját ajánlatkérõ nem határozta meg, erre ajánlattevõk tehettek javaslatot.<br>
A verseny tisztaságát a fenti elõírás akkor sértené, ha annak alapján az ajánlattevõknek az ajánlatokat úgy kellene elkészíteniük, hogy elõzetesen megállapodást kötnek az ajánlatok elbírálásában részt vevõ személlyel. Ilyen kötelezettség a felhívásból nem keletkezik.<br>
A kérelmezõnek 2001. február 2-án ajánlatkérõhöz intézett kérdéseit ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdésében foglalt határidõben, 2001. február 7-én elõzetesen és február 28-án részletesen is az ajánlattételi határidõt megelõzõ 6 nap elõtt, megválaszolta.<br>
Kérelmezõnek a jogorvoslati kérelem kiegészítésében foglalt észrevételei tekintetében a Döntõbizottság megállapította, hogy egy korábbi közbeszerzési eljárás eredményeként létrejött szerzõdéses kapcsolatban bekövetkezett változásnak az ügy szempontjából nincs relevanciája, így annak vizsgálatától eltekint.<br>
Az észrevétel második részében felvetett alkalmatlansággal kapcsolatban a Döntõbizottságnak nem áll módjában az ajánlattevõk teljesítésre alkalmasságát megvizsgálni. Ez a jogosítvány ajánlatkérõt illeti meg, aki még ebben a kérdésben nem határozott. Ennek a döntésnek a meghozataláig a Döntõbizottság ezt a kérelmi elemet nem vizsgálhatja.<br>
A Döntõbizottság az ügyben ideiglenes intézkedést nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt feltételei nem álltak fenn.<br>
A fentiekre tekintettel a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. március 13.<br>
<br>
Nagyné Dr. Szabó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>