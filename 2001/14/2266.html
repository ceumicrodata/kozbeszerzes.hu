<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2266)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.24/10/2001.<br>
<br>
Tárgy: a SECTOR Hungary 1992 Rt. jogorvoslati kérelme a Fõvárosi Közterület-fenntartó Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Halmi Franciska ügyvéd (5000 Szolnok, Magyar u. 9.) által képviselt SECTOR Hungary 1992 Rt. (5000 Szolnok, Ostor u. 7., továbbiakban: kérelmezõ) által a Fõvárosi Közterület-fenntartó Rt. (1081 Budapest, Alföldi u. 7., a továbbiakban: ajánlatkérõ) "az FKF Rt. tulajdonában, illetve kezelésében lévõ telephelyek õrzése, védelme" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ nyílt közbeszerzési eljárást indított a rendelkezõ részben meghatározott tárgyban.<br>
Ajánlattételi határidõre, 2000. október 31. napjára kérelmezõ, Securicor Hungary Kft., Árgus Security Kft., H Komplex Kft., STRÁZSA-VÉD Kft., CD Security Kft., Kötter Security Hungária Kft., Group 4 Securitas Kft. nyújtottak be ajánlatot.<br>
Ajánlatkérõ 2000. november 14. napján megtartott eredményhirdetésen az eljárás nyerteseként a STRÁZSA-VÉD Kft.-t hirdette ki. A kérelmezõ tette a 2. legelõnyösebb ajánlatot.<br>
2000. november 23. napján az ajánlatkérõ eljárást lezáró döntése ellen kérelmezõ és a Securicor Kft. is jogorvoslati kérelmet nyújtott be. A Döntõbizottság a jogorvoslati eljárásban ideiglenes intézkedést alkalmazott és a 2000. november 27. napján meghozott határozatával a szerzõdés megkötését megtiltotta, majd az eljárás lezárásaként D/588/14/2000 szám alatt meghozott határozatában ajánlatkérõ eljárást lezáró döntését megsemmisítette.<br>
Ajánlatkérõ a Döntõbizottság határozatára figyelemmel, 2001. január 11. napján eredményhirdetést tartott, melyen bejelentette, hogy az ajánlatok ismételt elbírálásához nincs érvényes ajánlat, így az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította. Ajánlatkérõ a kérelmezõ vonatkozásában megállapította, hogy ajánlata érvénytelen, mivel az ajánlati kötöttség idõpontja az elbírálás idõpontjában nem állt fenn.<br>
Az eredménytelenségre tekintettel ajánlatkérõ új közbeszerzési eljárást indított a beszerzés tárgyában.<br>
Kérelmezõ 2001. január 25. napján jogorvoslati kérelmet terjesztett elõ, melyben sérelmezte ajánlatkérõ eljárást lezáró döntését. Álláspontja szerint jogsértõen került megállapításra, hogy ajánlati kötöttsége nem áll fenn az elbírálás idõpontjában, mivel a Döntõbizottság által az alapügyben hozott határozatával megsemmisített eljárást lezáró döntés a határidõk számításánál nem vehetõk figyelembe. Álláspontja szerint a 2001. január 11. napján ajánlati kötöttségük fennállt, az ezzel ellentétes ajánlatkérõi döntés jogsértõ és megalapozatlan. Kérelmezõ kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ eljárást lezáró döntését és marasztalja el ajánlatkérõt az eljárással felmerült költségek viselésében.<br>
Ajánlatkérõ érdemi észrevételében kérte a jogorvoslati kérelem elutasítását. Elõadta, hogy a döntést megalapozó tényezõket ismételten mérlegelte és megállapította, hogy az elbírálás idõpontjában nem volt érvényes ajánlat. A pénzügyi, gazdasági és mûszaki feltételeknek két ajánlatkérõ – kérelmezõ és az ÁRGUS Security Kft. – felelt meg, azonban mindkét ajánlattevõ vonatkozásában lejárt 2000. december 14. napján az ajánlati kötöttség, valamint az ajánlati biztosíték sem állt rendelkezésre, miután kérelmezõ által bankgaranciával biztosított ajánlati biztosíték tekintetében a bankgarancia érvényét vesztette 2000. december 15. napján, az Árgus Security Kft. készpénzben nyújtott ajánlati biztosíték összegét pedig a Kbt. rendelkezéseinek megfelelõen eljárva visszautalta ajánlattevõnek. Elõadta továbbá, hogy az eredménytelenül zárult eljárás helyett új, nyílt közbeszerzési eljárás került megindításra, melynek ajánlati felhívása 2001. január 29. napján került feladásra a Közbeszerzési Értesítõ részére.<br>
Egyéb érdekelt ÁRGUS Security Kft. érdemi észrevételében kérelmezõ jogorvoslati kérelmében foglaltakkal egyetért, indítványozza, hogy a Döntõbizottság ajánlatkérõ eljárását teljes egészében vizsgálja felül.<br>
A Döntõbizottság megállapította, hogy a kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozata végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A fenti rendelkezés alapján ajánlatkérõ azonban csak jogosult és nem köteles ismételten döntést hozni.<br>
A Döntõbizottság a feltárt tényállás alapján arra az álláspontra jutott, hogy ajánlatkérõ által 2001. január 11. napján az ajánlatok ismételt elbírálására nem került sor, ajánlatkérõ az eljárás befejezéseként annak eredménytelenségének kihirdetésére szorítkozott az ajánlati kötöttség idejének lejártára tekintettel.<br>
Ajánlatkérõ tehát nem élt a fent hivatkozott rendelkezés adta azon lehetõségével, hogy a Döntõbizottság eljárást lezáró döntésére tekintettel az ajánlatokat újra elbírálja.<br>
A <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdése alapján az ajánlattevõ az ajánlati felhívásban meghatározott eredményhirdetési idõpontot követõen legalább harminc – építési beruházás esetén hatvan – napig kötve van az ajánlatához, kivéve, ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni.<br>
Ennek alapján az ajánlattevõk ajánlataikat – ajánlatkérõ ellenkezõ elõírása hiányában – 2000. december 14. napjáig voltak kötelesek fenntartani, ezt követõen azonban nem. Eltérõ ajánlati kötöttségi határidõt ajánlatkérõ nem írt elõ, ajánlati felhívásában a Kbt. hivatkozott rendelkezésének megfelelõen írta elõ az ajánlati kötöttség idejét.<br>
A Döntõbizottság eljárása – a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(3) bekezdése alapján ideiglenes intézkedésként hozott az eljárás felfüggesztésének kivételével – nem eredményezi a folyamatban lévõ eljárási határidõk meghosszabbodását, így az ajánlati kötöttség idõtartamának lejárta tekintetében az ajánlati felhívásban meghatározott eredményhirdetési idõpontot kell figyelembe venni.<br>
Az ajánlati kötöttség, miután ajánlatkérõ nem élt azzal a – Kbt.-ben ugyancsak lehetõségként megfogalmazott – jogával, hogy ajánlattevõket az ajánlati kötöttségük fenntartására felhívja, 2000. december 14. napján megszûnt.<br>
Kérelmezõ ajánlata egyébként az ajánlati kötöttség idejének lejárta nélkül is érvénytelenné vált az ismételt eredményhirdetés idõpontjában, hiszen akkor már nem rendelkezett ajánlati biztosítékkal a bankgarancia érvényességi idejének lejárta miatt.<br>
A fent kifejtettek alapján ajánlatkérõ 2001. január 11. napján meghozott, az eljárás eredménytelenségét megállapító döntésével nem sértette meg a Kbt. rendelkezéseit, erre tekintettel a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 19.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>