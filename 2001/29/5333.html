<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5333)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.17/15/2001.<br>
<br>
Tárgy: a Matávcom Kft. és a Siemens Telefongyár Kft. jogorvoslati kérelme az APEH közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Matávcom Kft. (1107 Budapest, Bihari u. 6. és a Siemens Telefongyár Kft. 1143 Budapest, Gizella u. 51–57., képviseli: dr. Tímár Júlia jogtanácsos, a továbbiakban: kérelmezõk) jogorvoslati kérelmének, melyet az Adó- és Pénzügyi Ellenõrzési Hivatal (1054 Budapest, Széchenyi út 2., képviseli dr. Mészáros Tünde jogtanácsos, a továbbiakban: ajánlatkérõ) "az APEH egyes telephelyeinek telefonalközpont modernizációja a dokumentációban foglaltak szerint" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a> (1) bekezdését, egyebekben a jogorvoslati kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. október 25-én megjelent 43. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás szerint részajánlattétel nem volt megengedett, többváltozatú ajánlat benyújtására ajánlatkérõ lehetõséget adott oly módon, hogy kizárólag az ajánlati dokumentáció G-2. pontjára lehetett maximum kétváltozatú ajánlatot benyújtani.<br>
Az ajánlati felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, illetõleg az ajánlattevõ szerzõdés teljesítésére alkalmatlanná minõsítésének szempontjait.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani az alábbiak szerint:<br>
részszempontok	súlyszámok<br>
– ajánlati ár	60<br>
– mûszaki elvárásoknak megfelelés és garancia	40<br>
Pontszám valamennyi részszempontra 1–10-ig.<br>
Az ajánlati felhívás 16. pontja az egyéb információk között elõírásokat tartalmazott az ajánlat érvényességével kapcsolatosan. Ajánlatkérõ e pontban elõírta többek között, hogy az ajánlat érvényességének feltétele, hogy az ajánlatok részletes és összesített pénzügyi ajánlatot tartalmazzanak, megjelölve minden egyes részegység, modul, kártya, rendszerszekrény, bõvítõszekrény, analóg és digitális telefonkészülék, egyéb kapcsolódó eszköz, berendezés, licenc, szoftver, szoftver feature, tanfolyam stb. egységárát, mely egységárak tartalmazzák az installálási munkadíjat, szállítási költségeket is. Az ajánlati dokumentációban mellékelt mintatáblázat szerinti összárakat tartalmazza a pénzügyi összesítõ ajánlat.<br>
Ajánlatkérõ dokumentációt is biztosított, mely dokumentációban megfogalmazta a telefonalközponttal kapcsolatos elvárásait G-1–G-26. sorszám alatt. A garanciával kapcsolatos elvárásait W-1–W-5. pont alatt és a tanfolyammal, dokumentációval kapcsolatos elvárásait D-1–D-6. pontig. A teljesítéssel kapcsolatos elvárások és fizetési feltételeit pedig I-1–I-8. pontban foglalta össze.<br>
Ajánlatkérõ azt is közölte, hogy a dokumentációban szereplõ összes elvárás teljesítése alapkövetelmény, amely elvárás nem teljesítése esetén az ajánlat érvénytelennek minõsíthetõ.<br>
Ajánlatkérõ külön meghatározta a telefonközpont interfészeivel, portjaival, a végkészülékekkel, kezelõi munkahellyel és a kapcsolódó számítógépes munkahellyel kapcsolatos elvárásait. Külön mintát adott az összesített pénzügyi ajánlat elkészítéséhez.<br>
Az ajánlatkérõ a dokumentációban meghatározta az ajánlatok értékelésének szempontját az alábbiak szerint:<br>
	Súlyszám és súlyszám	Értékelési pontszám <br>
		szorzata<br>
I. Telefonalközpontokra vonatkozó elvárások	1,2          12<br>
II. Garanciával kapcsolatos elvárások	0,4           4<br>
III. Tanfolyammal, dokumentációval kapcsolatos elvárások	0,4           4<br>
IV. Teljesítéssel kapcsolatos elvárások	0,4           4<br>
V. A telefonalközpont interfészeivel, portjaival kapcsolatos elvárások	0,5           5<br>
VI. Végkészülékkel kapcsolatos elvárások	0,8           8<br>
VII. Kezelõi munkahellyel és kapcsolódó számítógépes munkahellyel kapcsolatos elvárások	0,3           3<br>
Összesen:	40<br>
VIII.	Ajánlati ár	6,0          60<br>
Maximálisan elérhetõ pontszám:	100<br>
Adható pontszám minden részszempont esetében 1–10-ig volt adható.<br>
Az ajánlatok bontására 2000. december 6-án került sor.<br>
Ajánlatot nyújtott be a Matávcom Kft. és a Siemens Telefongyár Kft. Konzorciuma két változatban, az Ericsson Magyarország Kft., a Primus-Net Kft., a HTCC Tanácsadó Rt. és kérelmezõ.<br>
Ajánlatkérõ 2001. január 4-én az Ericsson Magyarország Kft.-nek írásban jelezte, hogy ajánlatában öt helyen számítási hiba található, melyet kijavított, és így ajánlati ára módosul, illetve tisztázó kérdést tett fel a tárgyban, hogy a belsõ forgalom ellenõrzésének díját tartalmazza-e az ajánlati ára. Ajánlatkérõ hasonló módon a Primus-Net Kft.-t is értesíti arról, hogy az ajánlati árát korrigálja.<br>
Az ajánlatkérõ a többi ajánlattevõt a tisztázó kérdés tartalmáról nem tájékoztatta, csupán arról, hogy tisztázó kérdés feltevésére került sor, illetõleg egyúttal közölte a többi ajánlattevõvel, hogy az Ericsson Magyarország Kft. és a Primus-Net Kft. ajánlati árát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdésében foglaltak alapján módosította.<br>
Az ajánlatkérõ az eredményhirdetés idõpontját elhalasztotta a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére hivatkozással, amelyrõl 2001. január 4-én kelt levelében tájékoztatja az ajánlattevõket.<br>
Az ajánlatkérõ az ajánlatok értékelésére bírálóbizottságot hozott létre és az ajánlatokat érdemben elbírálta.<br>
Ajánlatkérõ 2001. január 15-én faxon értesíti az ajánlattevõket arról, hogy az eredményhirdetésre 2001. január 16-án 9.30 órakor kerül sor. Az eredményhirdetésen ajánlatkérõ nyertesként az Ericsson Magyarország Kft. ajánlatát hirdeti ki, a második legjobb ajánlatnak a Matávcom Kft. és a Siemens Kft. "B" változatú, harmadik legjobb ajánlatnak pedig a Matávcom Kft. és Siemens Kft. "A" változatú ajánlatát hirdette ki.<br>
Ajánlatkérõ az eljárás összegzésérõl készített tájékoztatóját 2001. január 22-én megküldte az ajánlattevõk részére.<br>
A kérelmezõk 2001. január 18-án nyújtottak be jogorvoslati kérelmet ajánlatkérõ közbeszerzési eljárást lezáró döntése ellen. Jogorvoslati kérelmükben kérték a közbeszerzési eljárást lezáró döntés megsemmisítését, ideiglenes intézkedés alkalmazását. Indoklásként elõadták, hogy ajánlatkérõ a bontásról jegyzõkönyvet nem készített és azt nem küldte meg részükre. Ajánlatkérõ az ajánlati ár korrigálását jogsértõ módon végezte el; a 100 M Ft-os nagyságrendû árdifferencia feltehetõen ajánlatmódosítás eredménye, nem pedig számítási hibára visszavezethetõ korrekció.<br>
Sérelmezték továbbá, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>a alapján tisztázó kérdést tett fel, de annak tartalmáról nem, csak magáról a tényrõl adott tájékoztatást. Kérelmezõk szerint a nyertes ajánlat érvénytelen, mert az nem felelt meg az ajánlati felhívás 16. pontjában foglaltaknak, ugyanis a nyertes az ajánlati árát nem kártyaszinten adta meg, hanem portárat közölt. Álláspontjuk szerint az összességében legkedvezõbb ajánlatot az eljárásban õk tettek.<br>
Ajánlatkérõ a megalapozatlan jogorvoslati kérelem elutasítását kérte. Indoklásként elõadta, hogy a bontási jegyzõkönyvet szabályszerûen megküldték, a Matávcom Kft. 2000. december 13-án azt át is vette. A rendelkezésre álló iratanyagból egyértelmûen megállapítható, hogy az árkorrekciót az Ericsson Magyarország Kft. és a Primus-Net Kft. vonatkozásában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése alapján, mint számítási hibát hajtotta végre.<br>
A tisztázó kérdés tényérõl tájékoztatták az ajánlattevõket, szabályszerûen jártak el. Az értékelést a megadott elbírálási szempontok alapján végezték, a nyertes ajánlata azért volt számukra különösen kedvezõ, mert az tartalmazta a mellékállomások forgalmának nyomon követését, és ez részükre megtakarítást jelent.<br>
A Döntõbizottság ideiglenes intézkedésként kérelmezõ indítványa alapján a D.17/5/2001. számú határozatában a szerzõdéskötést megtiltotta.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Ajánlatkérõ ennek a kötelezettségének eleget tett, hiszen a bontásról készített jegyzõkönyvet megküldte, amelyet a Matávcom Kft. 2000. december 13-án átvett. Ajánlatkérõ tehát jogsértést nem követett el e tekintetben.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
A Döntõbizottság az Ericsson Kft. ajánlatának átvizsgálása alapján megállapította, hogy az összesített pénzügyi ajánlatban a H-1. sorszám alatt szereplõ 2 db-os csatlakozási igénynél csak egységár került feltüntetésre a megajánlott mennyiséggel történõ felszorzás elmaradt. A K-1. sorban hasonló számítási hiba volt fellelhetõ.<br>
Ajánlatkérõ a fent hivatkozott törvényi rendelkezés alapján jogszerûen végezte el a korrekciót, amely alapján az Ericsson Kft. ajánlati ára módosult, errõl ajánlattevõket értesítette.<br>
A Primus-Net Kft. ajánlata esetén a Döntõbizottság az alábbiakat állapította meg. Az ajánlati dokumentáció garanciával kapcsolatos elvárások körében elõírta W-1. alatt, hogy ajánlattevõknek 3 év teljes körû garanciát kell vállalniuk.<br>
A Primus-Net Kft. ezen elõírás teljesítését oly módon vállalta, hogy az üzembe helyezést követõ 13. hónap elsõ napjától az üzembe helyezés 60. hónap elsõ napjáig üzemeltetési díjat számol fel, azonban ezen üzemeltetési díj összegét az ajánlati ára nem tartalmazta, ezt az összeget a felolvasólapon nem szerepeltette. Ajánlatkérõ az üzemeltetési költség összegével korrigálta az ajánlati árat.<br>
Ez tény, hogy nem számítási hiba korrekciójának minõsül, azonban a Primus-Net Kft. ajánlati árát az üzemeltetési költség összegével az ajánlatok összehasonlíthatósága érdekében növelni kellett. A Primus-Net Kft. az ajánlatkérõnek címzett 2001. január 9-én kelt levelében maga sem vitatta, hogy amennyiben ajánlatkérõ az elsõ három évre várható összes költséget számolja, úgy a teljes díj, amelyet ajánlatkérõnek három év alatt ki kell fizetnie megegyezik azzal az összeggel, amellyel ajánlatkérõ az ajánlati árat korrigálta. Ajánlatkérõ e körben tehát jogsértést nem követett el, a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdés szerint korrekcióként figyelembe vette az õt terhelõ, a közbeszerzéshez kapcsolódó valamennyi ráfordítást.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság a rendelkezésre álló iratokból egyértelmûen megállapította, hogy ajánlatkérõ a tisztázó kérdés tényérõl tájékoztatta csak az ajánlattevõket, azok tartalmáról nem. A Döntõbizottság álláspontja szerint a fenti törvényhely helyes jogértelmezése alapján nemcsak a tisztázó kérdés tényérõl, hanem annak tartalmáról is köteles ajánlatkérõ tájékoztatást nyújtani a kérdés feltevésével egyidejûleg a többi ajánlattevõnek.<br>
Ajánlatkérõ azzal a magatartásával, hogy a többi ajánlattevõt a tisztázó kérdés tartalmáról nem tájékoztatta, annyiban megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, hogy nem elegendõ csak a felvilágosítás tényérõl, hanem annak tartalmáról is tájékoztatni a feleket. Mindez azonban nem volt olyan súlyú jogsértés, amely miatt ajánlatkérõt e megállapításon túl szankcionálni kellett volna.<br>
Ajánlatkérõ számára azonban az nem róható fel, hogy a kérelmezõk felé tisztázó kérdés feltevésétõl eltekintett a tekintetben, hogy ajánlatuk a belsõ forgalomszámlálást tartalmazza-e, hiszen erre vonatkozóan külön az ajánlatuk nyilatkozatot nem tartalmazott, csupán a mellékelt prospektusok tartalmazott e tekintetben információt.<br>
A Döntõbizottság ezt követõen vizsgálta, hogy a nyertes ajánlat érvényesnek minõsült-e. A Döntõbizottság álláspontja szerint a nyertes ajánlat érvényes, mert az ajánlati felhívás 16. pontja részegységenként kérte az ár megadását és a port is részegységnek minõsül, mivel a kártya portokból épül fel. Ezt támasztja alá a dokumentáció "V. A telefonközpont interfészeivel, portjaival kapcsolatos elvárások" címû táblázat, ahol az ajánlatkérõ maga is portra hivatkozva kérte megadni a táblázatban a H-3–H-5-ig sorszám alatt igényeik teljesítését. A nyertes ennek megfelelõen portokban adta meg ajánlatát, mely nem kifogásolható, és így ajánlata nem minõsül érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ az 5. számú melléklet szerint az összegzést elkészítette, azonban az nem tartalmazta a táblázatban szereplõ értékelési pontszámok indokolását. Ajánlatkérõ csak a jogorvoslati eljárásban készítette el a részletes indokolást, amelyet levelében jelzett, hogy kizárólag a Döntõbizottság részére küldi meg.<br>
A <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45 . §</a> (1)–(2) bekezdése szerint az ajánlattevõ az ajánlatában közölt üzleti titok nyilvánosságra hozatalát megtilthatja. Az ajánlattevõ nevének, székhelyének (lakóhelyének), az általa kért ellenszolgáltatásnak és a teljesítési határidõnek a nyilvánosságra hozatalát azonban nem tilthatja meg.<br>
Az (1) bekezdés értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, amelynek titokban maradásához az ajánlattevõnek méltányolható érdeke fûzõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése pedig kimondja, hogy a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntése meghozatalával összefüggésben – az ajánlatkérõ figyelembe vette.<br>
A Döntõbizottság a fenti törvényhely rendelkezéseinek figyelembevételével megállapította, hogy üzleti titokként nem kezelhetõ az az információ, adat, amelyre ajánlatkérõ a döntését alapította.<br>
A Döntõbizottság ezt követõen vizsgálta, hogy ajánlatkérõ közbeszerzési eljárást lezáró döntése a megadott elbírálási szempontok alapján helyes volt-e.<br>
Az 1. elbírálási szempont az ajánlati ár<br>
Ajánlatkérõ értékelését e tekintetben a kérelmezõk nem kifogásolták.<br>
A 2. elbírálási szempont a mûszaki elvárásoknak megfelelés és garancia<br>
Ajánlatkérõ ezen értékelési szempontot I–VII. alszempontra osztotta. Ezen alszempontok közül kérelmezõk nem kifogásolták az ajánlatkérõi értékelést, a II. garanciával kapcsolatos elvárások, III. tanfolyammal, dokumentációval kapcsolatos elvárások, VI. végkészülékekkel kapcsolatos elvárások és a VII. kezelõi munkahellyel és kapcsolódó számítógépes munkahellyel kapcsolatos elvárások körébe tett ajánlatkérõi értékelést.<br>
Kérelmezõk kifogásolták a I. telefonközpontokra vonatkozó elvárások körében tett ajánlatkérõi értékelést, nevezetesen, hogy kérelmezõk 8, míg a nyertes a maximális 10 pontot kapta.<br>
Kérelmezõk álláspontja szerint e részszempont esetében az általa megajánlott Hicom 300E típusú alközpont szoftvertételei is tartalmazzák a mellékállomások forgalmának nyomkövetését.<br>
Ajánlatkérõ észrevételében hivatkozott arra, hogy a kérelmezõk ajánlata a belsõ forgalomkövetésre kifejezett nyilatkozatot nem tartalmazott, ezzel szemben a nyertesi ajánlat kifejezett nyilatkozatot tartalmazott arra vonatkozóan, hogy az általa megajánlott központ a belsõ forgalom nyomon követésére alkalmas. A tisztázó kérdés feltevését e tekintetben az tette szükségessé, hogy ajánlatkérõ nem tudta eldönteni, hogy ennek az árát is magába foglalja-e a megajánlott ajánlati ár. Ajánlatkérõ elõadta továbbá, hogy ez a felajánlás azért is volt számára kedvezõ, mert ez további költségmegtakarítást eredményez.<br>
A Döntõbizottság álláspontja szerint ezen elbírálási szempont ajánlatkérõ szubjektív megítélésén alapul. Tény, hogy az ajánlatkérõ G-1–G-26. sorszám alatt tételesen meghatározta a telefonalközpontokra vonatkozó általános elvárásait, azonban ezt minimumkövetelménynek tekintette. Az értékelés során azt az ajánlatot kívánta jobbnak minõsíteni, amely a minimumkövetelményen felül további mûszaki megoldást tud teljesíteni. Ennek alapján nem kifogásolható az ajánlatkérõ azon értékelése, hogy preferálta a nyertes ajánlatát a tekintetben, hogy az általa ajánlott telefonalközpont a belsõ forgalom számlálására is képes.<br>
A Döntõbizottság a fentiek alapján elfogadta az ajánlatkérõi értékelést.<br>
IV. Teljesítéssel kapcsolatos elvárások<br>
Ajánlatkérõ maximális pontszámot, azaz a 10 pontot adta e tekintetben a nyertes és a kérelmezõk ajánlatára is. A kérelmezõk álláspontja szerint e tekintetben a maximum pontszám õt illeti, a nyertesnek e szempontból kevesebb pontszámot kellett volna kapnia, tekintettel arra, hogy kérelmezõk e körben többletszolgáltatásként megajánlották a korábban telepített berendezéseiknek leszerelését díjmentesen, azaz a leszerelés költségét tartalmazza a vállalási áruk. Az ajánlatkérõ elõadta, hogy ezt a felajánlást preferálni nem kívánta, tekintettel arra, hogy a régi rendszerek leszerelése a szerzõdési kötelezettség miatt a tulajdonos (kérelmezõ) kötelezettsége.<br>
A Döntõbizottság álláspontja szerint ajánlatkérõ fenti magyarázata elfogadható, az értékelése nem vitatható.<br>
V. Telefonközpont interfészeivel, portjaival kapcsolatos elvárások<br>
Ajánlatkérõ a kérelmezõknek és a nyertes ajánlattevõnek is a maximális 10–10 pontot adta. Kérelmezõk elõadták, hogy e részszempontnál a kötelezõ portszámot nagyobb tartalékkal teljesítették, így a késõbb esetleg felmerülõ bõvítés jelentõs költségmegtakarítást eredményezhet ajánlatkérõnek, és ezt az értékelésnek tükröznie kellett volna. Ajánlatkérõ indoklásként elõadta, hogy a megkívánt portszámon felüli további portokra nincs és nem is lesz szüksége, ezért ezt preferálni nem kívánta. Megjegyezte továbbá, hogy a technikai megvalósítás miatt a többletport pénzügyi vonzatát így is viselnie kell.<br>
Ajánlatkérõ értékelését a Döntõbizottság elfogadta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, egyebekben a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. április 2.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>