<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8213)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.540/6/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Veszprémi Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által a Veszprémi Egyetem (8200 Veszprém, Egyetem u. 10., a továbbiakban: ajánlatkérõ) "1 db komplett technológiai sor beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállását állapította meg:<br>
A Földmûvelési és Vidékfejlesztési Minisztérium 2001. július 23-án értesítette ajánlatkérõt, hogy a vetõmagüzem kialakítása, gépbeszerzése tárgyú pályázatát elbírálták, és a megvalósításához 56 016 000 Ft vissza nem térítendõ támogatásban részesítették. Az FVM tájékoztatása alapján ajánlatkérõ a támogatás odaítélését tudomásuk vette, és 2001. augusztus 21-én az FVM és az ajánlatkérõ között a támogatási szerzõdés megkötésre került.<br>
A támogatási szerzõdés 2. pontjában rögzítették a felek a támogatás összegét, és teljesítési határidõként a 2001. december 15-e került megjelölésre.<br>
A támogatási szerzõdés 3. pontja tartalmazta, hogy a fejlesztés 2001-ben befejezett és önállóan használatba vehetõ beruházást kell hogy eredményezzen.<br>
Ajánlatkérõ ezen elõzmények alapján 2001. augusztus 16-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A Döntõbizottság elnöke részére megküldött tájékoztatóban a jogalap választását ajánlatkérõ azzal indokolta, hogy a 15/2001. (III. 3.) FVM rendelet 232. § (4) bekezdésében foglaltak alapján a tangazdaságok, tanüzemek támogatására kiírt fejlesztési pályázat benyújtásának határideje 2001. május 20-a, annak elbírálása pedig az azt követõ 60. nap, 2001. július 20-a volt. A pályázati forrás elnyerésérõl ajánlatkérõ 2001. július 26-án kapott végleges értesítést. A támogatási szerzõdés szerint a beruházás befejezéseként megjelölt idõpont 2001. december 15-e. Ezen határidõig a nyertes ajánlattevõnek az árubeszerzés tárgyát képezõ vetõmagüzemi technológia berendezéseinek, eszközeinek, tartozékainak megrendelését, esetleges gyártását, a külföldrõl történõ beszállítását, összeszerelését, beüzemelését el kell végezni, és a pénzügyi teljesítésnek is meg kell történni.<br>
Ajánlatkérõ ajánlati felhívást is készített, amelyben a teljesítés határidejeként 2001. november 25-ét jelölte meg. A felhívás szerint a felkért ajánlattevõknek 2001. augusztus 23-ig kellett nyilatkozni arra vonatkozóan, hogy képesek a dokumentációban foglalt berendezés legyártására, és a megjelölt szállítási határidõ vállalására. Ezt követõen ajánlatkérõ 2001. augusztus 27-én helyszíni bejárást tervezett.<br>
Ajánlatkérõ ajánlattételre az alábbi cégeket hívta fel: Horváth Zoltán-Cimbria Heid GmbH képviselõje, IKR Termelésfejlesztési és Kereskedelmi Rt., MEGA-Zet Mezõgazdasági Gép- és Alkatrész-kereskedelmi Kft., TE-KER-ÖK Kft. és Készenlét Kereskedelmi és Szolgáltató Rt.<br>
A Döntõbizottság elnöke 2001. augusztus 31-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta az eljárásfajta jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt. Érdemi észrevételében hivatkozott arra, hogy a támogatás elnyerésérõl szóló értesítést 2001. július 26-án kapták kézhez. A támogatási szerzõdésben pedig rögzítésre került, hogy a támogatás kizárólag a megpályázott projekt megvalósítására használható fel. A fejlesztés 2001. évben befejezhetõ, önállóan használatba vevõ beruházást kell hogy eredményezzen, és a támogatás 2001. december 15-ig elõírt határidõig bejezett beruházáshoz használható fel. Ajánlatkérõ a támogatás elnyerésérõl szóló értesítést követõen a közbeszerzési eljárás elõkészítését haladéktalanul megkezdte. Elkészítették az ajánlati felhívást, a hozzá tartozó mûszaki dokumentációt, kiválasztották az ajánlattevõi kört, és ezt követõen az ajánlati felhívást 2001. augusztus 16-án az érdekeltek részére kézbesítették.<br>
Ajánlatkérõ hivatkozott továbbá arra, hogy a teljes beruházásnak és a pénzügyi elszámolásnak is 2001. december 15-i határidõre be kell fejezõdnie a támogatási szerzõdés értelmében, különben a támogatástól elesnek.<br>
Ajánlatkérõ elõadta, hogy a beszerzés tárgyát képezõ vetõmagtisztító gépsor olyan termék, amely a piacon közvetlenül nem szerezhetõ be, ezt a megrendelést követõen le kell gyártani. A gépsor a hazai piacon nem szerezhetõ be, így a külföldrõl történõ beszerzéshez minimum 8 hét szükséges. A beszállítást követõen kerülhet sor a gépsor telepítésére, majd a beüzemelésre és a próbaüzemelésre. A kezelõszemélyzet betanítása is szükséges. Elõadta továbbá, hogy a technológiai sor telepítésére a téli hónapok nem alkalmasak.<br>
Az egyéb érdekeltek közül a Cimbira Heid GmbH és az IKR Termelésfejlesztési és Kereskedelmi Rt. képviselõi tárgyaláson tett nyilatkozatukban ajánlatkérõ azon állítását, mely szerint a gépsor külföldrõl történõ beszerzésének idõigénye minimum 8 hét, alátámasztották.<br>
A Döntõbizottság a rendelkezésre álló iratok, ajánlatkérõ és az egyéb érdekeltek tárgyaláson tett nyilatkozatai alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban ezen feltételek fennállnak-e. A rendelkezésre álló iratokból egyértelmûen megállapítást nyert, hogy ajánlatkérõ a támogatás elnyerésérõl 2001. július 26-án kapott értesítést. Ekkor volt ajánlatkérõ abban a helyzetben, hogy a közbeszerzési eljárását megindítsa, és 2001. december 15-e az a határidõ, amelyre a beruházásnak és a pénzügyi elszámolásnak is meg kell valósulnia.<br>
A beszerzés tárgyát képezõ projekt megvalósításának idõigénye ajánlatkérõ és az egyéb érdekeltek egybehangzó elõadása alapján több mint két hónap, figyelemmel a minimum 8 hetes szállítási határidõre és a telepítés idõigényére.<br>
A Döntõbizottság figyelembe vette azt is, hogy a téli hónapok a telepítésre nem alkalmasak, így a 2001. november 25-i teljesítési határidõ megjelölése indokolt volt. Ajánlatkérõnek tehát a közbeszerzési eljárás lefolytatására mindössze 6 hét állt rendelkezésére. Ezen idõszak alatt nyílt, meghívásos, illetve tárgyalásos eljárás lefolytatása – figyelemmel a Kbt-ben elõírt határidõkre – nem lehetséges. Esetlegesen a meghívásos, illetve tárgyalásos eljárás gyorsított formája jöhetett volna szóba, melynek idõigénye maximum 1 hónap, de ehhez hozzá kell számítani még a közzétételhez szükséges 2-3 hetes idõtartamot.<br>
Ezen eljárásfajta alkalmazása esetén is kétséges, hogy ajánlatkérõ teljes biztonsággal le tudja bonyolítani a közbeszerzési eljárását.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése értelmében a közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 24.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>