<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8158)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.507/11/2001.<br>
<br>
Tárgy: a Matpa Kft. és a Vízép Mélyépítõ Kft. jogorvoslati kérelme a Fõvárosi Gázmûvek Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Matpa Építési Kft. (1212 Budapest, Szent István út 54.) és a Vízép Mélyépítõ Kft. (2040 Budaörs, Stefánia út 32., a továbbiakban kérelmezõk) a Fõvárosi Gázmûvek Rt. (1081 Budapest, Köztársaság tér 20., a továbbiakban: ajánlatkérõ) "Fõvárosi Gázmûvek Budapest, XIII. ker. Béke tér 9. sz. alatti telephelyén szolgáltatóház építése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtania.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az egyéb érdekelt írásbeli észrevételeire figyelemmel az alábbi tényállást állapította meg:<br>
Az ajánlatkérõ a Közbeszerzési Értesítõ 2001. május 16-án megjelent 22. számában részvételi felhívást tett közzé Budapest, XIII. ker. Béke tér 9. sz. alatti szolgáltatóház építésének megvalósítása tárgyában. A részvételi szakasz befejezéseképpen három ajánlattevõt nyilvánított alkalmasnak és kérte fel ajánlattételre, amelyek a következõk voltak: KÉSZ Kft., PROGRESS-B '90 Kft., valamint a kérelmezõk által alkotott VMC konzorciumot. Az ajánlatkérõ ajánlati dokumentációt is bocsátott az ajánlattevõk rendelkezésére, mely tartalmazta ismételten az ajánlati felhívás részletes szövegét, a szükséges nyilatkozatok és adatok mintáját, költségvetési összesítõket és a mûszaki dokumentációt, mely a kiviteli tervbõl és a tételes költségvetési kiírásból állt. Az ajánlati felhívásában rögzítette, hogy az összességében legkedvezõbb ajánlat szempontja szerint kívánja a legkedvezõbb ajánlatot kiválasztani. Meghatározta a részszempontokat súlyszámaikkal együtt, melyek a következõk voltak:<br>
részszempontok	súlyszámok<br>
– Ajánlati ár	70<br>
  Ezen belül:<br>
  – rögzített (fix) rész összege	40<br>
  – a rögzített (fix) rész összegének megalapozottsága a munkanemenkénti tételekre vonatkozóan is	25<br>
  – a változó ár becsült összegének megalapozottsága a létesítési és számlázási ütemtervhez viszonyítva	3<br>
  – a pótmunka elszámolásánál alkalmazott költségfeltételek	2<br>
– Az ajánlattevõ mulasztásából eredõ kötbér mértéke	15<br>
  – késedelem esetén	12<br>
  – hibás teljesítéskor	3<br>
– A teljes körû jótállás idõtartama és feltételei	5<br>
– Az alvállalkozók teljesítésének aránya az ajánlati ár százalékában	4<br>
– A kért teljesítési határidõhöz képest korábbi (a kivitelezés idõtartama, határideje, részhatáridõk) teljesítés	3<br>
– Az ajánlattevõk által kért részszámlák benyújtásának igénye esetén annak aránya és ütemezése	2<br>
– A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésében foglalt feltételek szerint a kis- és középvállalkozások preferálása	1<br>
Az adható pontszámokat 0–5 határozta meg ajánlatkérõ.<br>
Az ajánlati dokumentáció 11.8. pontjában rögzítette, hogy az egyes tételekre vonatkozóan írásbeli magyarázatot kérhet ajánlatkérõ, ha az árat kirívóan alacsonynak ítéli. Az ajánlati dokumentáció tájékoztatójának 2.4. pontjában rögzítette, hogy "Azon tételeknél, ahol a költségvetési kiírás szerkezetek, gyártmányok konkrét típusát nem tartalmazza, ott azokat ajánlattevõnek kell az adott tételnél meghatároznia. Ennek elmulasztása az ajánlat érvénytelenségét eredményezi".<br>
Helyszíni konzultációra került sor 2001. július 5-én, melynek jegyzõkönyvét minden ajánlattevõ kézhez vette. Az ajánlattételi határidõre három ajánlattevõ benyújtotta ajánlatát. Az ajánlatokat értékelõbizottság értékelte. Az értékelés során az ajánlatok pontosítása érdekében kérdést intézett az ajánlattevõkhöz az alábbi tartalommal. <br>
A PROGRESS-B '90 Kft.-tõl konkrétan kérte megadni a következõk vonatkozásában a szerkezet és anyag típusát az ajánlatukban megadott gyártó, szállító megnevezésével. Nevezetesen vakolás, rabicolás 3., 4., 5. tétel, 11., 12. tételnél, a 9. tételnél a megadott anyag és díjtétel kirívóan alacsony, így ennek magyarázatát kérte, burkolatok 6–12. tételek, 24–31. tétel, 6–9. tételeknél a költségvetési kiírás különbözõ minõségû burkolólapokat tartalmaz, a megadott anyagár viszont azonos, ezért kéri ennek indokolását. A szigetelõmunkáknál a költségvetés tétele nem azonos a 3. tétellel, mert a tetõterasz és az alatta lévõ teraszok más rétegûek, ezért kéri az azonosságra vonatkozó álláspontjuk magyarázatát megadni. Ugyanígy a lakatos szerkezetekre vonatkozóan az árat kirívóan alacsonynak ítéli. A tételes összehasonlító vizsgálat során megállapítást nyert, hogy ennél a munkanemnél számítási hibákat vélt felfedezni, ezért ennek kéri magyarázatát oly módon, hogy ajánlatkérõ elvégezte a számítási hibára figyelemmel a korrekciót, és ennek tudomásulvételét kérte. A KÉSZ Kft. vonatkozásában ugyanígy a vakolás, rabicolás 3., 4., 5. tétel, 12. tételnél kérte a szerkezet és/vagy anyag típusát az ajánlatban megadott gyártó, szállító megnevezésénél pontosabban, vagyis konkrétan megadni, illetve az ezekkel kapcsolatos tisztázó kérdésekre válaszokat adni. A burkolatok 6., 9. tételénél a kiírás különbözõ minõségû burkolatokat tartalmazó megadott anyagár viszont azonos, ennek indokolását kérte. A bádogozás 1., 2., 3. tételénél, a lakatosszerkezetek 1–8. tétel, 15. tétel, 56. tétel, illetõleg 16–17. tételnél a megadott anyag és díjtétel nyilván alacsony, ezért kérte indokolását. Álláspontja szerint a szigetelõmunkáknál a költségvetés 4. tétele nem azonos a 3. tétellel. Ugyanez vonatkozik az 5. tételre és a 6. tételre, ezért ennek magyarázatát kérte.<br>
A KÉSZ Kft. és a PROGRESS-B '90 Kft. a kérdésekre a választ megadta, melyet valamennyi ajánlattevõ részére megküldött ajánlatkérõ.<br>
Ajánlatkérõ 2001. augusztus 8-án hirdette ki az eljárást lezáró döntést, mely szerint az összességében legkedvezõbb ajánlatot a PROGRESS-B '90 Kft. tette, míg a következõ legkedvezõbb ajánlattevõ a KÉSZ Kft. ajánlata lett.<br>
A kérelmezõ 2001. augusztus 6-án nyújtott be a Döntõbizottsághoz jogorvoslati kérelmet. Kérte, hogy a Döntõbizottság hívja fel ajánlatkérõt a Kbt. szabályainak megfelelõ eljárás lefolytatására. Hozzon ideiglenes intézkedést az eljárás felfüggesztésére. Álláspontja szerint a nyertesként és a következõ legkedvezõbb ajánlatot tevõ ajánlata érvénytelen. 2001. július 27-én az ajánlatkérõ telefaxban értesítette ajánlattevõket, hogy az ajánlatok értékelése során a fentebb említett két ajánlattevõ ajánlatban hiányosságokat tapasztalt, ezért tisztázó jellegû kérdéseket intézett a nyertes és a következõ legkedvezõbb ajánlattevõhöz. Ezek a tisztázó jellegûnek minõsített kérdések kifejezetten egyes anyagok pontos megnevezésének a hiányára vonatkoztak, s mely válaszra figyelemmel az ajánlatok módosítását eredményezték, így az ajánlatot érvénytelenné kellett volna minõsíteni figyelemmel a Kbt. 49. §-ára, illetõleg az ajánlati felhívásban foglaltakra. Az ajánlatkérõ a megajánlott megnevezések és anyagminõségek hiányának felfedezésekor kérdéseket már nem tehetett volna fel, hanem a tartalmilag hiányos adatokat a saját ajánlati felhívásra hivatkozott rendelkezés alapján érvénytelenné kellett volna nyilvánítani.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint jogszerûen járt el, a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdése által biztosított jogával élve kívánt tisztázó és magyarázó kérdéseket feltenni. A kérelmezõk által hivatkozott ajánlati dokumentáció 2.4. pontja szövegkörnyezetében értelmezhetõ, így nem lehet abból bizonyos ajánlatkérõi megállapításokat kiragadni. Az értékelõbizottság – a korábbi létesítményi beszerzésnél szerzett kedvezõtlen tapasztalat alapján – szükségesnek tartotta a korrekt elbírálás, a beruházás szakszerû lebonyolítása és az esélyegyenlõség biztosítása érdekében az ajánlatok pontosítását. A feltett kérdések egyebekben kifejezetten a kivitelezés során beépítésre kerülõ anyagok, szerkezetek minõségére és megfelelõségre vonatkozó esetleges viták elkerülését célozták, hiszen a felhívás 11.11. pontjában foglaltak szerint nincs lehetõség a tervezõ által megadott minõség és mûszaki paraméterektõl eltérni.<br>
Egyéb érdekeltek a jogorvoslati kérelem elutasítását kérték. Elõadták, hogy ajánlataikat nem módosították, pontosító kérdésekre adtak választ.<br>
A kérelmezõ jogorvoslati kérelme alaptalan az alábbiak szerint:<br>
A Döntõbizottság a rendelkezésre bocsátott ajánlati dokumentációból megállapította, hogy annak részét képezte a korábbiakban jelzettek szerint egy költségvetési kiírás. A költségvetési kiírás munkanemenként tartalmazta az elvégzendõ feladatokat, mely táblázati formában került rögzítésre a kiviteli tervnek megfelelõen oly módon, hogy az egyes tételeknél ajánlatkérõ kérte a megajánlott típus megjelölését, és ennek egy bekeretezett részt üresen hagyott. Azonban minden munkanemnél ilyen megajánlott típusmegjelölés nem került feltüntetésre a formanyomtatványon, mert azt a kiviteli terv tartalmazta.<br>
A Döntõbizottság megvizsgálta a nyertes ajánlattevõ ajánlatát, mely ajánlatnak szerves részét képezte ez a kitöltött költségvetési kiírás. Megállapítható volt, hogy az ajánlatkérõ által kérdésekkel érintett ajánlatrészek vonatkozásában a vakolás, a rabicolás a költségvetési kiírás 3., 4., 5. tételénél megadta az álmennyezet típusát, RIGIPS álmennyezeti rendszert. A 11. és 12. tételnél az ajánlatkérõ ezt nem kérte, hiszen nem is volt a formanyomtatványban erre hely megjelölve, így joggal gondolta azt ajánlattevõ, hogy ezen túlmenõen – az ajánlati nyilatkozaton túl – mást nem kér ajánlatkérõ. A burkolatok költségvetési kiírás 6–12. és 24–31. tételek típusmegjelölései az ajánlatban szerepeltek, (melyek ENERGIECER, illetve CONCRETIN voltak). Ajánlattevõ a megküldött válaszában a 11. és 12. tétel anyagát meghatározta – bár ajánlatkérõ ezt ajánlati dokumentációban nem kérte –, míg a többi tételnél felvilágosítást adott az ajánlatkérõnek a már ajánlatában is szereplõ anyagról és típusról, továbbá megadta a magyarázatot a vakolás 9., a burkolás 9. és a szigetelés 4. tételére vonatkozó áraira. Az ajánlatkérõ a lakatosmunkák 30. tételénél szorzási hibát talált, ami álláspontja szerint nyilvánvalóan számítási hiba, ezért korrigálta az ajánlati árat a felhívás 11.9. pontjára hivatkozva és ennek elfogadására kért nyilatkozatot az ajánlattevõtõl, amelyet az ajánlattevõ megadott.<br>
A Döntõbizottságnak az ajánlati dokumentációt annak tartalma szerint kellett megvizsgálnia, figyelemmel az ajánlattevõk nyilatkozataira. Az ajánlati dokumentáció korábban említett 2.4. pontja úgy fogalmazott: azon tételeknél kell a költségvetési kiírásnak a szerkezetek, gyártmányok konkrét típusát tartalmaznia, ahol a tervezõ azt pontosan nem határozta meg, és azokat az adott tételnél kell ajánlatkérõnek meghatároznia. Így nem valamennyi költségvetési tételnél kérte, hanem csak ott, ahol azt a kiviteli terv nem tartalmazta. Ezt jelzi az "azon" szócska megjelölése az ajánlati dokumentációban. Ahol a kiviteli terv a konkrét szerkezetet és gyártmány típusát nem határozta meg, ott ajánlatkérõ kívánalma volt, hogy tudja azt, hogy milyen szerkezetekre és gyártmányokra vonatkozóan tesznek ajánlatot ajánlattevõk, ezért annak külön helyet jelölt meg az ajánlati dokumentációban az adott tételeknél. Ezt támasztja alá az elõbb hivatkozott ajánlati dokumentáció 2.4. pontjának szövegszerkesztése is, hiszen úgy kezdõdik a megállapítás, hogy "azon tételeknél", és úgy folytatódik "adott tételeknél". Mind a két kifogásolt ajánlat a bekeretezett, üresen hagyott helyek esetében megjelölte a szerkezetek és gyártmányok konkrét típusát, ahol ez a hely nem került megjelölésre, ott értelemszerûen a kiviteli terv meghatározott szerkezetekre és gyártmányokra vonatkozott az ajánlati nyilatkozat. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése, második fordulata szerint az ajánlati felhívásban, illetve a részletezési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Az ajánlatkérõ a becsatolt iratok alapján pontosan meghatározta az ajánlati felhívásában az ajánlathoz fûzõdõ, ajánlatokkal kapcsolatos feltételeit, pontos kívánalmait. Ezekkel kapcsolatos kifogást az alkalmasnak ítélt és ajánlattételre felhívott ajánlattevõk nem tettek, azt szem elõtt tartva az ajánlattételi határidõig az ajánlatukat megtették. Azt sem kifogásolta egy ajánlattevõ sem, hogy az ajánlati dokumentáció tételes szövege vag<br>
y annak formanyomtatványai nem felelnek meg a törvény elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése rögzíti, hogy az ajánlatok elbírálása során az ajánlatkérõ az írásban és a többi ajánlattevõ egyidejû értesítése mellett felvilágosítást kérhet az ajánlattevõktõl az ajánlattal kapcsolatos nem egyértelmû kijelentések tartalmazásának tisztázása érdekében. <br>
Az iratok közé csatolt kérdésekbõl és arra adott válaszokból a Döntõbizottság megállapította, hogy azok valóban pontosító, felvilágosító jellegû kérdések voltak. Az arra adott válasz nem tartalmazott olyan többletadatot, amelyre vonatkozóan az ajánlattevõ már korábban az ajánlatában az ajánlattételi határidõben nyilatkozatot nem tett volna, így az arra adott válasz semmi esetre sem minõsült az ajánlat módosításának, hanem az ajánlatban szereplõ nyilatkozat egyértelmûsítését szolgálta.<br>
Így tehát ajánlattevõk figyelemmel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt törvényi követelménynek megfeleltek, tehát az ajánlati felhívás 26. § (2) bekezdés második fordulatának megfelelõen mindvégig az ajánlati felhívásnak megfelelõ volt az ajánlatuk, így azok mindenben megfelelnek az 52. § (2) bekezdés d) pontjában foglalt követelményeknek, azaz az ajánlati felhívásban és a dokumentációban foglaltaknak, és azokat nem kellett érvénytelennek nyilvánítania az ajánlatkérõnek.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján – mint alaptalant – elutasította a jogorvoslati kérelmet.<br>
Ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) – bekezdésében foglalt törvényi feltételei nem álltak fenn.<br>
A költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 14.<br>
<br>
Dr. Deli Betty s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>