<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8224)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.527/8/2001.<br>
<br>
Tárgy: a Fujifilm (Magyarországi) Kereskedelmi Kft. jogorvoslati kérelme a Tolna Megyei Önkormányzat Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Fujifilm (Magyarországi) Kereskedelmi Kft. (1134 Budapest, Váci út 19., képviseli: dr. S. Szabó Péter ügyvéd, 1051 Budapest, József Nádor tér 5–6., a továbbiakban: kérelmezõ) jogorvoslati kérelmének, amelyet a Tolna Megyei Önkormányzat Kórház-Rendelõintézet (7101 Szekszárd, Béry Balog Ádám út 5–7., Pf. 85, képviseli: dr. Sándor Attila ügyvéd, 7100 Szekszárd, Széchenyi út 21., a továbbiakban: ajánlatkérõ) "a dokumentációban részletezett mennyiségû és féleségû röntgenfilmek és vegyszerek beszerzése a kórház 1 éves szükséglete alapján" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, az 59. § (1) bekezdését, valamint a 61. § (1) bekezdését, ezért ajánlatkérõ közbeszerzési eljárást lezáró döntését megsemmisíti. Ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft igazgatási szolgáltatási díjat fizessen meg. A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására vonatkozó hirdetménye a Közbeszerzési Értesítõ 25. számában 2001. június 20-án jelent meg. Az ajánlati felhívás szerint szállítási szerzõdés keretében ajánlatot kért a közbeszerzési eljárásban a dokumentációban részletezett mennyiségû és féleségû röntgenfilmekre és vegyszerekre a kórház 1 éves szükségletének figyelembevétele mellett. Ajánlatkérõ az ajánlati felhívásban lehetõséget biztosított részajánlattételre, külön a hagyományos filmre és külön a CT-filmre. A teljesítés határidejét és a szerzõdés idõtartamát a dokumentációban részletezett szállítási ütemezésnek megfelelõen a szerzõdéskötést követõ 12 hónapon keresztül jelölte meg. Az ajánlati felhívásban rendelkezett a dokumentáció átvételének módjáról, helyérõl és idejérõl. A dokumentáció tartalmazta az ajánlattétel formai és tartalmi követelményeit, a beszerzés tárgyát és mennyiségét részletezetten. Az ajánlati felhívás 13. a) pontjában az ajánlatok elbírálásának szempontjaként az összességében legelõnyösebb ajánlatot jelölte meg az ajánlatkérõ az alábbi részszempontok és súlyszámok figyelembevétele mellett:<br>
részszempontok	súlyszámok<br>
– ajánlott termék minõsége, megbízhatósága	40<br>
– a termék ára, az ár stabilitása, fix ár, fizetési feltételek	35<br>
– év közbeni áremelés indoka, mértéke	10<br>
– szállítási rugalmasság	5<br>
– legkedvezõbb szavatossági feltételek	10<br>
Az értékelés pontszáma 1–10 pontig terjedt. Az ajánlati felhívás lehetõséget biztosított még, hogy az ajánlattevõk többváltozatú ajánlatot nyújtsanak be, viszont az egyes ajánlati változatoknak el kellett egymástól különülniük. Az ajánlatkérõ fenntartotta azon jogát, hogy a neki legmegfelelõbb ajánlatot válassza ki. Ajánlatkérõ a pénzügyi ellenszolgáltatás teljesítésének feltételeit is meghatározta az ajánlati felhívás 9. pontjában, mely szerint a leszállított ár ellenértékének kiegyenlítése az ütemezett szállításokat követõen a szállító által kibocsátott számla alapján 30 naptári napos átutalással történik, de ennél kedvezõbb fizetési feltétellel az ajánlattevõ tehet ajánlatot.<br>
Az ajánlatok bontási határidejére 2001. június 31-ig a kérelmezõn kívül a MEDIMAT Kft. és az AGFA Magyarország Kft. nyújtott be ajánlatot. Az ajánlatok bontásáról felvett jegyzõkönyvben az ajánlatkérõ az ajánlati árat részajánlatonként közölte, továbbá megadta azokat az adatokat, amelyeket a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése elõír.<br>
A közbeszerzési eljárás eredményhirdetésére 2001. augusztus 11-én került sor, ahol a hagyományos filmre vonatkozóan az összességében legelõnyösebb ajánlatot a MEDIMAT Kft. tette, amelyet az AGFA Kft. követett.<br>
Az ajánlatkérõ és a nyertes ajánlattevõ a szállítási szerzõdéskötést a Döntõbizottság jogorvoslati eljárása befejezésének idõpontjáig egyoldalú nyilatkozattal felfüggesztette.<br>
Kérelmezõ az ajánlatkérõ hagyományos filmre vonatkozó döntése ellen nyújtotta be jogorvoslati kérelmét a jogvesztõ határidõn belül. A jogorvoslati kérelmében kérte a Döntõbizottságot, hogy semmisítse meg az ajánlatkérõ hagyományos filmre vonatkozó eljárást lezáró döntését, állapítsa meg a jogsértés megtörténtét, és a jogorvoslati eljárás során felmerült költségeinek viselésére kötelezze az ajánlatkérõt. Ideiglenes intézkedésként indítványozta, hogy a Döntõbizottság tiltsa meg a szerzõdéskötést az ajánlatkérõ és a nyertes ajánlattevõ között. Álláspontja szerint az ajánlatkérõ nem a bírálati szempontokra megadott ponthatáron belül, azaz a maximális pontszámot kiosztva és nem következetesen értékelte az ajánlatokat a bírálati szempontok alapján. Nem felelt meg az értékelése a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(6) bekezdésének, és nem azt az ajánlattevõt hirdette ki a Kbt. 59. § (1) bekezdése szerint az összességében legelõnyösebb ajánlattevõnek, aki a bírálati szempontok szerint a legelõnyösebb ajánlatot nyújtotta be, hanem a kérelmezõt kellett volna kihirdetnie: A részszempontokon belül sérelmezte konkrétan a második részszempontnál az árstabilitás legkedvezõbb fizetési feltételek értékelésnél azt, hogy a maximális pontszám helyett csak 9 pontot kapott. A negyedik részszempontnál kapott pontszámeltérés nem indokolt, mivel a szállítási rugalmasságok között nem volt jelentõs eltérés. Az ötödik részszempont, mely a legkedvezõbb szavatossági feltétel volt, a vállalási határidõben nincs olyan mértékû eltérés, amely miatt az árral azonos arányosítással kellett volna az ajánlatkérõnek a pontszámokat megállapítania. Ugyancsak sérelmezte azt, hogy az eljárásról készült összegzés indokolása nem megfelelõ az adott bírálati szempontokra figyelemmel, ezért a Kbt. 61. § (1) bekezdésének a sérelme is fennáll a közbeszerzési eljárásban.<br>
Az ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése nem tartalmaz olyan kógens elõírást, hogy legalább egy ajánlatnak az értékelési ponthatár legmagasabb pontszámát kellene kapnia. Az ajánlatkérõ az ár értékelésénél akkor járt volna el jogsértõen, ha az ajánlatok egymáshoz viszonyítottan kaptak volna indokolatlan pontszámot. Az ajánlati árak %-os eltérésébõl arányosan osztotta ki a pontokat, amely arány a maximális pont odaítélése esetén sem változna, de ez az eredményt sem változtatná meg. Arányosítási képlet szerint a pontszám kiosztásának módszere az alábbi volt.<br>
A legkedvezõbb ajánlati ár osztva a vizsgált ajánlati árral és szorozva 10-el. A szállítási rugalmasság értékelésénél az eltérés a szállítási költség ajánlatkérõre történõ áthárítása közötti különbséget jelentették, amely a kérelmezõ esetében volt a legkedvezõtlenebb. A szavatossági feltételek közötti pontszámkülönbséget az okozta, hogy a gyártástól vagy a szállítástól számítottan miképpen vállalták az ajánlattevõk a szavatosság idõtartamát, amelyet a legkedvezõtlenebb feltételekkel kérelmezõ ajánlott.<br>
Az egyéb érdekelt ajánlattevõk közül a MEDIMAT Kft. nyilatkozata szerint az ajánlatkérõ pontozása megfelelt a bírálati szempontok és az ajánlati felhívásban megjelölt ponthatárokon belül, nem volt jogsértõ. Általános gyakorlat az egészségügyi intézményeknél, hogy csak az ajánlati ár vonatkozásában tized-, vagy századpontossággal állapítják meg a pontszámokat. A többi értékelésnél ilyen tizedpontosságú pontszám kiosztása nem indokolt az ajánlati vállalásokra figyelemmel. A szállítási rugalmasságnál az általa vállalt szállítási határidõ, illetve a sürgõs esetben egy napon belüli szállítási határidõ kiegyensúlyozza az AGFA Kft. által vállalt 48 órás szállítási idõtartamot, tehát azonosnak tekinthetõ álláspontja szerint a két ajánlati vállalás.<br>
Az AGFA Magyarország Kft. a jogorvoslati eljárásban érdemi észrevételt nem tett.<br>
A Döntõbizottság a jogorvoslati eljárásban ideiglenes intézkedést nem alkalmazott arra figyelemmel, hogy az ajánlatkérõ egyoldalú nyilatkozatában a szerzõdéskötést felfüggesztette.<br>
A Döntõbizottság a beszerzett iratok és a felek képviselõinek a tárgyaláson elhangzott nyilatkozatai, valamint a lefolytatott bizonyítási eljárás során megállapította, hogy a kérelmezõ jogorvoslati kérelme abban a részében alapos, hogy az ajánlatkérõ értékelése, a termék ára, az árstabilitás, fix ár, fizetési feltételek és a szállítási rugalmasság értékelésekor egyrészt nem következetesen alkalmazta a maximális pont kiosztását, továbbá az ajánlatok tartalmi elemeire figyelemmel nem az általa megjelölt arányosítással állapította meg a pontszámokat, továbbá nem az összességében legelõnyösebb ajánlatot hirdette ki az eljárás nyertesének. Az eljárásról készült "összegzés" dokumentuma sem felel meg a törvény elõírásainak. Alaptalan volt a kérelem viszont a legkedvezõbb szavatossági feltételek körében, ahol is a Döntõbizottság megállapította, hogy az ajánlatkérõ értékelése nem volt jogsértõ. A Döntõbizottság a jogorvoslati kérelem keretei között és az abban megjelölt részszempontokra vonatkozóan folytatta le a jogorvoslati eljárásban a bizonyítási eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság az alábbiakat állapította meg az ajánlatkérõ értékelésével összefüggésben a termék ára, az árstabilitás, a fix ár és a fizetési feltételek részszempont körében. Hagyományos röntgenfilmre és elõhívó vegyszerekre a kérelmezõ nettó 14 188 829 Ft, a MEDIMAT Kft. nettó 14 398 294 Ft, az AGFA Kft. "A" változatú ajánlata szerint nettó 14 828 723 Ft, "B" változatú ajánlata szerint nettó 14 549 845 Ft ajánlati árat adott meg az ajánlatában. Az árak fixen tartását és a fizetési feltételeket mind a három ajánlattevõ azonosan vállalta. Az ajánlatkérõ az AGFA Kft. legkedvezõbb, azaz a "B" változatú ajánlati árát vonta be az értékelésbe. Az ajánlatkérõ értékelése során megállapítható, hogy az egyik ajánlati ár sem tekinthetõ számára a legkedvezõbbnek. Ezt arra alapozta, hogy korábbi, más egészségügyi intézmények közbeszerzési eljárásában ezen termékekre az ajánlattevõk a fenti ajánlati áraknál kedvezõbb ajánlati árakat ajánlottak meg. Ezért a kérelmezõ legalacsonyabb árára 9 pontot adott, a többi árat a százalékos eltérések arányában pontozta. A MEDIMAD Kft. ajánlati árát 8,9 ponttal értékelte. A Döntõbizottság ezzel összefüggésben nem osztotta az ajánlatkérõ azon álláspontját, hogy nem volt lehetõsége a maximális pontszám kiosztására az ajánlati árakra tekintettel, mivel egyrészt az ajánlatkérõ az ajánlati felhívásban vagy a dokumentációban nem határozta meg azt, hogy milyen ellentételezési mértéket tekint a legkedvezõbbnek, ezért az ajánlatok egymással történõ összehasonlításával kellett volna megállapítani, hogy ezek közül számára melyik a legkedvezõbb. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rögzíti, hogy az az ajánlat az összességében legelõnyösebb, amelynek az összpontszáma a legnagyobb. Ebbõl következik, hogy a részszempontokra adott pontszámok és súlyszámok szorzatával, majd ezek összegzésével kapott összpontszám alapján kell az ajánlatkérõnek azt az ajánlatot nyertesként kiválasztania, amelyik az így számított legmagasabb pontszámot elérte. A legmagasabb pontszám abban az esetben érhetõ el, ha az ajánlatkérõ az '<br>
értékelés során vizsgált részszempontra az abban a körben tett legkedvezõbb ajánlatra az ajánlatkérõ által megállapított felsõ ponthatárként adható pontszámot adja, azaz jelen esetben a 10 pontot, és az ennél kedvezõtlenebb ajánlatra adható pontszámokat az ajánlatok vizsgált tartalmi elemei közötti különbségek arányait tükrözõen határozza meg.<br>
A Döntõbizottság álláspontja tehát az ajánlatok objektív értékelésénél az volt, hogy az ajánlatkérõ álláspontjával ellentétesen a fenti elveket kellett volna alkalmaznia az ajánlatkérõnek a törvény rendelkezéseibõl eredõ egyértelmû következtetés alapján. Megállapítható volt, hogy az ajánlatkérõ az ajánlati ár értékelésnél nem így járt el, amikor a kérelmezõ legalacsonyabb árára nem adott 10 pontot. Az ajánlatkérõ arányosítási számítása szerinti metodika, azaz képlet alapfián a 10 ponthoz arányosítottan kellett volna a MEDIMAT Kft. és az AGFA Kft. pontszámát megállapítani, amely az ajánlatkérõ értékeléséhez viszonyítottan eltérõ pontszámot eredményez, azaz tizedes pontossággal kifejezve a MEDIMAT Kft. és az AGFA Kft. pontszámát közel a 10 pontos határhoz kellett volna megállapítani.<br>
A szállítási rugalmasság – mint további vitatott részszempont – értékelését az ajánlatkérõ az egyes ajánlattevõk által vállalt szállítási idõk arányában végezte, valamint figyelembe vette a szállításaikon túli költségvállalást is, illetve áthárítást az ajánlatkérõre. A kérelmezõ a szállítást havi egy alkalommal ingyenesen vállalta a megrendeléstõl számított 2-3 munkanapon belül, sürgõs esetben rövidebb határidõvel, ezért 9 pontot kapott. A MEDIMAT Kft. havi egy alkalommal, továbbá sürgõs esetben 3 munkanapon belüli idõnél rövidebb, és indokolt esetben gyakoribb térítésmentes szállítást vállalt, pontszáma 10 volt. Az AGFA Kft. 48 órán belüli, bármikori lehívással, ingyenes szállítást vállalt, amelyre 10 pontot kapott. Az ajánlatkérõ értékelésébõl megállapítható volt, hogy a legkedvezõbb vállalást adó AGFA Kft.-nek helyesen állapította meg a pontszámát. Figyelmen kívül hagyta azonban, hogy a havi 1 szállításnál gyakoribb és 3 munkanapnál rövidebb határidõvel a MEDIMAT Kft. elõre meg nem határozott feltételekhez – sürgõsséghez és indokolt esethez – kötötte a térítésmentes szállítás vállalását, valamint a kérelmezõ sem jelölte meg a sürgõsség esetét. Ezért a Döntõbizottság álláspontja szerint a maximális pont helyett a részszempontra vonatkozó valamennyi ajánlati tartalmi elemre tekintettel kevesebb pontszámot kellett volna kiosztani az ajánlatkérõnek a MEDIMAT Kft. ajánlati vállalására. A kérelmezõ ajánlatát a MEDIMAT Kft. és az AGFA Kft. ajánlatához képest szintén kisebb pontszámmal kellett volna értékelni az ajánlatkérõnek. Ugyanakkor megállapította a Döntõbizottság, hogy az ajánlatkérõ értékelésekor ezen részszempontnál már alkalmazta a maximális pontszám kiosztásának elvét, azaz a bírálati szempontok összessége értékelésénél a pontszámkiosztás elve nem mutatott következetességet.<br>
A legkedvezõbb szavatosság részszempont értékelésére vonatkozó kérelemrészt az ajánlatok tartalmának megismerését követõen a kérelmezõ a tárgyaláson akként módosította, hogy ezeket az ajánlatkérõ az összegzésben nem ismertette.<br>
A Döntõbizottság alaposnak találta a kérelem azon pontját is, mely szerint az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés szerinti követelményeknek megfelelõen állította össze az eljárásról készült összegzést. Az összegzésbõl hiányoznak a konkrét pontszámok kiosztására vonatkozó indokolások, és ajánlati tartalmi elemek nem kerültek feltüntetésre az egyes részszempontok körében, ezért ez az összegzés nem felel meg a Kbt. 61. § (1) bekezdésében elõírt törvényi követelménynek, amely miatt az ajánlatkérõ terhére kellett ezen jogsértést is megállapítani a Döntõbizottságnak.<br>
A jogorvoslati kérelmet nem találta alaposnak arra vonatkozóan, hogy kérelmezõ tette volna az összességében legelõnyösebb ajánlatot.<br>
A jogorvoslati kérelemben nem kifogásolt részszempontokra vonatkozó ajánlatkérõi értékelést a Döntõbizottság nem vizsgálta, valamint a határozat indokolásában két részszempont tekintetében megállapította, hogy azokat az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtaknak megfelelõen értékelte. Ezért ezekre tekintettel az ajánlatkérõ nem volt abban – a helyzetben, hogy az összességében legelõnyösebb ajánlatot kiválassza. A még meg nem kötött szerzõdésre tekintettel a Döntõbizottság számára nem állnak fenn azok a törvényi feltételek, amelynek alapján kimondható, hogy kérelmezõ tette az összességében legelõnyösebb ajánlatot. Erre a Kbt. 88. § (6) bekezdése az ajánlatkérõnek biztosít lehetõséget.<br>
A Döntõbizottság fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a), c), d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 19.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>