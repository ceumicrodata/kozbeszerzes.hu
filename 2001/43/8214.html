<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8214)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.410/14/2001.<br>
<br>
Tárgy: az Alba Regia Építõ, Vállalkozó Holding Rt. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alba Regia Építõ, Vállalkozó Holding Rt. (8000 Székesfehérvár, Ady E. u. 11–15., képviseli: dr. Liva Erika ügyvéd 8000 Székesfehérvár, Ányos P. u. 3. fszt. 3., a továbbiakban: kérelmezõ) jogorvoslati kérelme alapján megindult jogorvoslati eljárásban, melyet a Székesfehérvár Megyei Jogú Város Önkormányzata (8000 Székesfehérvár, Városház tér 1., a továbbiakban: ajánlatkérõ) "65 bérlakásos lakóépület és külsõ közmûvek megvalósítása" tárgyú közbeszerzési eljárása ellen nyújtott be, megállapítja, hogy a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdése jelen közbeszerzési eljárásban sérült, ezért a Döntõbizottság az ajánlatkérõnek a kérelmezõ és a Zalai Általános Építési, Vállalkozó Rt. részvételi jelentkezései késedelmes benyújtása tárgyában hozott döntéseit megsemmisíti.<br>
A Döntõbizottság egyidejûleg megküldi ajánlatkérõnek a kérelmezõ által benyújtott részvételi jelentkezést (1 + 2 pld.) a további ajánlatkérõi eljárási cselekmények haladéktalan elvégzése érdekében.<br>
A Döntõbizottság felhívja a Zalai Általános Építési, Vállalkozó Rt.-t, hogy amennyiben részvételi szándékát fenntartja, úgy jelen határozat kézhezvételétõl számított 5 napon belül ismételten nyújtsa be részvételi jelentkezését.<br>
A Döntõbizottság megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001/21. számában tett közzé részvételi felhívást 3636/2001. számon, az értesítõ 5202–5204 lapjain. A Közbeszerzési Értesítõ 2001. május 23-án jelent meg, a lap címoldalán és az egyes oldalak fejlécének többségén ez a dátum szerepel. Számos más lapon a fejlécen a megjelenés vagy közzététel idõpontjaként "(2001. V. 25.)" volt feltüntetve, így az 5202–5204 lapok mindegyikén ez a dátum szerepelt.<br>
A felhívás 6. a) pontja szerint a részvételi jelentkezés határideje a hirdetmény közzétételének napját követõ elsõ naptól számított 26. nap 10.00 óra. Amennyiben ez a nap nem munkanap, akkor az ezt követõ elsõ munkanap ugyanezen órája.<br>
Ajánlatkérõ elõminõsítési dokumentációt is készített, amelyet a kérelmezõn kívül a ZÁÉV Rt., a Széphõ Rt. és Mélyépítõ Budapest Kft., és az Alkofal Kft. is megvásárolt. A dokumentáció a jelentkezés határidejére vonatkozóan semmiféle információt nem tartalmazott.<br>
A Közbeszerzési Értesítõ 2001/24. számában (2001. 06. 13.) az alábbi helyesbítés jelent meg a 6042 oldalon:<br>
"A Közbeszerzések Tanácsa szerkesztõbizottságának helyreigazítása. A Közbeszerzési Értesítõ 21. száma 2001. május 23-án (szerdán) jelent meg. Nyomdatechnikai okok miatt a kiadvány belíveinek egyes páratlan oldalain a megjelenés dátumaként tévesen 2001. május 25. szerepel. A 21. szám megjelenésének helyes dátuma tehát, amely a Kbt. szerinti határidõszámítás alapja: 2001. május 23."<br>
A részvételi jelentkezések bontására a Közbeszerzési Értesítõ 2001. május 23-i megjelenésére figyelemmel 2001. június 18-án 10 órakor került sor. A bontási jegyzõkönyv rögzítette, hogy a dokumentációt 5 cég vásárolta meg, azonban a részvételi jelentkezés határidejéig két cég nyújtotta be jelentkezését: a Széphõ Rt. és a Mélyépítõ Bp. Kft.<br>
A kérelmezõ és a ZÁÉV Rt. a részvételi felhívás oldalain feltüntetett 2001. május 25-i dátumra figyelemmel a részvételi jelentkezésüket 2001. június 20-án kívánták beadni. Ajánlatkérõ elkésettség okán a részvételi jelentkezéseket nem fogadta be.<br>
A hiánypótlási lehetõséget követõen munkacsoport végezte az értékelést, majd több bizottság is javaslatot tett, ezt követõen az önkormányzat közgyûlése 2001. június 21-én határozattal döntött. Az eredetileg 2001. július 3-ára meghirdetet eredményhirdetésre nem került sor a Döntõbizottság ideiglenes intézkedésére tekintettel.<br>
Kérelmezõ 2001. június 28-án nyújtott be jogorvoslati kérelmet, melyben kérte, hogy a Döntõbizottság állapítsa meg, hogy a részvételi jelentkezés határideje helyesen 2001. június 20. 10.00 óra, hívja fel ajánlatkérõt, hogy a kérelmezõ "ajánlatát" az eljárásba vonja be, esetlegesen ajánlatkérõ döntését semmisítse meg, a jogsértõt kötelezze a költségek viselésére, alkalmazzon ideiglenes intézkedést.<br>
Indoklásként elõadta, hogy valószínûleg nyomdahiba folytán eltérõ dátum szerepelt a Közbeszerzési Értesítõ címoldalán (V. 23.), és a részvételi felhívást tartalmazó oldalakon (V. 25.). Álláspontjuk szerint az esetleges nyomdahibáért felelõsség õket nem terhelheti.<br>
A Döntõbizottság felhívására nyilatkoztak, hogy a megrendelt Közbeszerzési Értesítõ a vállalkozási igazgatósághoz kerül, ahol döntenek a közbeszerzési eljárásban való részvételrõl, az "ajánlati irodához" pedig már csak az érintett lapoldalak kerülnek.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
A kérelmezõ által ismertetett tényeket nem vitatta ajánlatkérõ. A nyomdahiba nem érintheti ajánlatkérõ felelõsségét sem, a Közbeszerzési Értesítõ megjelentetéséért annak a kiadója felelõs. A Közbeszerzési Értesítõ mindig szerdán jelenik meg, így történt ez 2001. május 23-án is. A határidõk az ezt követõ napon kezdõdtek. Nyomdai hiba esetén a helyes dátum a borítón feltüntetett idõpont. Ajánlattevõtõl elvárható, hogy ellentmondásos adatok esetén utánajárjon annak tisztázása érdekében. Kérelmezõ ez ügyben nem tett semmit. Ez azért is elvárható lett volna, mert a kérelem mellékletébõl láthatóan a kérelmezõ több eljárásra is jelentkezett, ezek a Közbeszerzési Értesítõ különbözõ oldalain különbözõ fejlécekkel jelentek meg, és így érdekében állt a vitatott idõpontok tisztázása.<br>
A ZÁÉV Rt. érdemi észrevételében a jogorvoslati kérelemmel egyetértett. Álláspontja szerint a nyomdai hiba miatt a közbeszerzési eljárás résztvevõit joghátrány nem érheti.<br>
A Széphõ Rt. érdemi észrevételében hivatkozott arra, hogy az elõminõsítési eljárásra a felhívás a 2001. május 23-i számban jelent meg, így a határidõket értelemszerûen ettõl az idõponttól kell számítani.<br>
A Döntõbizottság a D.410/3/2001. számú határozatában ideiglenes intézkedésként az eljárást felfüggesztette.<br>
A Döntõbizottság a rendelkezésre álló irtok alapján megállapította, hogy a jogorvoslati eljárásban támadott közbeszerzési eljárásban sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített esélyegyenlõség elve.<br>
A Döntõbizottság tényként megállapította a felek egyezõ elõadása, valamint a Közbeszerzési Értesítõ szerkesztõségétõl beszerzett iratok alapján, hogy nem vitathatóan a Közbeszerzési Értesítõ 2001. május 23-án jelent meg, a külsõ fedlapon ez az idõpont szerepelt, míg a tárgybani részvételi felhívás oldalainál ez az idõpont viszont 2001. május 25-e napjában került megjelölésre.<br>
A felek és a szerkesztõbizottság által sem vitatottan nyomdahiba történt. A Közbeszerzési Értesítõ, a Közbeszerzések Tanácsa Hivatalos Lapjában történõ közzététel rendjérõl és a térítési díjáról szóló 128/1995. (X. 20.) Korm. rendelet az értesítõben megjelent esetleges nyomdahibákkal kapcsolatos eljárások rendjét nem szabályozza, és egyéb jogszabályi rendelkezés sem lelhetõ fel e tárgyban. Jelen eljárásban a nyomdahiba nem az ajánlatkérõ magatartására vezethetõ vissza és kérelmezõtõl sem várható el, hogy a Közbeszerzési Értesítõben feltüntetett megjelenési dátumokat minden oldalon ellenõrizze.<br>
Kérelmezõ védekezését a Döntõbizottság alaposnak tartotta, mely szerint csak azon oldalakkal foglalkozott, amelyen a részvételi felhívás megjelent. Ezen megjelenési dátum alapján számolhatta ki a részvételi jelentkezés határidejét, mely így nem vitathatóan 2001. június 20-a volt.<br>
A Döntõbizottság a rendelkezésre álló iratok alapján megállapította, hogy a jogorvoslati kérelem megalapozott.<br>
Az is tény, hogy helyreigazításra is sor került, azonban csak a Közbeszerzési Értesítõ 24. számában 2001. június 13-án, röviddel a részvételi jelentkezési határidõ lejárta elõtt, a helyesbítések között, nem kiemelt helyen.<br>
Mint ahogy azt fentebb a Döntõbizottság megállapította a helyesbítésekre vonatkozóan jogszabályi rendelkezés nincs, így nem lehetett azt pontosan megállapítani, hogy a Közbeszerzési Értesítõben való felhívás közzétételéhez fûzõdõ határidõk esetén mely Közbeszerzési Értesítõben megjelent közleményhez fûzõdõ határidõt kell szem elõtt tartani.<br>
A felek részére fel nem róható nyomdatechnikai hiba viszont a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelvi rendelkezésének sérelméhez vezetett, azaz potenciális részvételre jelentkezõket zárt ki a versenybõl, az pedig ellentétes a közbeszerzési eljárások egyik alapvetõ céljával, a verseny megvalósulásával.<br>
A Döntõbizottság a jogkövetkezmények alkalmazásakor szem elõtt tartotta a reparáció elvét, amelynek eredményeként az esélyegyenlõség elve biztosított lesz jelen közbeszerzési eljárásban.<br>
Ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján megállapította a rendelkezõ részben meghatározott jogsértés megtörténtét, és a c) pont alapján határozott az ajánlatkérõi döntés megsemmisítésérõl, valamint a b) pont alapján az eljárás folytatását feltételhez kötötte.<br>
A Döntõbizottság az ajánlatkérõ részérõl jogsértést nem állapított meg, emiatt az igazgatási szolgáltatási díj megfizetésére, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára nem kötelezte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 19.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>