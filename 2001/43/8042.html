<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8042)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.518/7/2001.<br>
<br>
Tárgy: az Ibusz Rt. jogorvoslati kérelme a Liszt Ferenc Zenemûvészeti Egyetem ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ibusz Rt. (1053 Budapest, Ferenciek tere 10., képviseli dr. Mihalik Péter ügyvéd, 1027 Budapest, Jurányi u. 10., továbbiakban kérelmezõ) Liszt Ferenc Zenemûvészeti Egyetem (1061 Budapest, Liszt Ferenc tér 8., képviseli MÛBER-INVEST Kft., 1016 Budapest, Mészáros u. 10., a továbbiakban: ajánlatkérõ) "utaztatás és kapcsolódó szolgáltatások teljesítése" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#38">Kbt.) 38. §</a> (2) bekezdését, ezért ajánlatkérõ közbeszerzési eljárásban hozott valamennyi döntését az ajánlati felhívásig visszamenõleg megsemmisíti Ezt meghaladóan kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. június 27. napján a Közbeszerzési Értesítõ (K. É.) 26. számában ajánlati felhívást tett közzé a rendelkezõ részben meghatározott beszerzés tárgyában.<br>
Az ajánlati felhívás 5. pontjában a dokumentációval kapcsolatosan az alábbi rendelkezéseket határozta meg:<br>
"5. a) A dokumentáció rendelkezésre bocsátó szervezet neve és címe: Liszt Ferenc Zenemûvészeti Egyetem megbízásából a MÛBER-INVEST Kft., 1016 Budapest, Mészáros u. 10. IV. em. 2., tel.: 213-5152.<br>
 b) A dokumentáció megkérésének határideje: a dokumentáció megvásárolható az ajánlati felhívás közzétételének napjától a közzétételt követõ 20. nap 9.00–12.00 óra között. Amennyiben ez a nap nem munkanap, akkor az ezt követõ elsõ munkanap 9.00–12.00 óra között.<br>
Ajánlatkérõ az ajánlati dokumentáció 2. pontjában meghatározta, hogy az ajánlattevõk információt kérhetnek a Rektori Titkárságon a titkárságvezetõtõl, valamint a Nemzetközi Kapcsolatok Osztályának osztályvezetõjétõl.<br>
Ajánlattételi határidõre, 2001. augusztus 7. napjára az OTP Travel Kft. nyújtott be ajánlatot, melyet ajánlatkérõ elbírált és megfelelõnek találta, így 2001. augusztus 17-ei eredményhirdetésen nyertesnek hirdette ki.<br>
Kérelmezõ 2001. augusztus 16. napján jogorvoslati kérelmet nyújtott be a Döntõbizottsághoz. Sérelmezte egyrészt, hogy ajánlatkérõ a felhívásban és a törvényben foglaltaktól eltérõen nem biztosította a dokumentáció rendelkezésre állását. Elõadta, hogy 2001. július 4. napján meg kívánta vásárolni a dokumentációt, de azt a tájékoztatást kapta, hogy azt kizárólag 2001. július 17. napján lehet megvásárolni. Ezt követõen kérelmezõ a fent megjelölt napon megvásárolta a dokumentációt.<br>
Álláspontja szerint ajánlatkérõ a dokumentáció rendelkezésre állásával kapcsolatos eljárása sérti a Kbt 37. § (2) bekezdését, és ezzel összhangban az ajánlati felhívásban foglaltakat.<br>
Másodsorban sérelmezte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdésében meghatározott tájékoztatásadási kötelezettségének nem tett eleget. Elõadta, hogy a dokumentáció megvásárlását követõen, a dokumentációval kapcsolatban 2001. július 26. napján kérdéseket intézett a dokumentációban megjelölt személyhez a Nemzetközi Kapcsolatok Osztályának osztályvezetõjéhez. Ajánlatkérõ azonban válaszadás helyett 2001. augusztus 2-án kelt levelében arról tájékoztatta a társaságot, hogy a dokumentációval kapcsolatban a Rektori Titkárság tud információt adni az ügyeleti idõben, azaz hétfõi és szerdai napokon. Az ajánlattételi határidõ 2001. augusztus 6. napja volt, így ajánlatkérõ a kiegészítõ tájékoztatás megadásának elmulasztásával jogsértõen járt el.<br>
Kérte a Döntõbizottságot, hogy semmisítse meg ajánlatkérõnek a közbeszerzési eljárás során hozott valamennyi döntését, állapítsa meg a jogsértés tényét, valamint kötelezze a jogsértõt az eljárással felmerült költségek viselésére. Ideiglenes intézkedés alkalmazását is kérte.<br>
Ajánlatkérõ észrevételében elõadta, hogy az ajánlati dokumentáció az ajánlati felhívásban meghatározott idõszakban az ajánlattevõk rendelkezésére állt, összhangban a törvény rendelkezésével. Kérelmezõ képviselõje valószínûleg félreértette az adott tájékoztatást.<br>
Ajánlatkérõ nem vitatta a kérelmezõ által kifogásolt tájékoztatásadás elmulasztását. Elõadta, hogy abban a helytelen ügyintézésbõl és a közbeszerzési eljárásokban való járatlanságuk, valamint a nyári szabadságolások játszottak szerepet. Álláspontja szerint azonban a dokumentáció alapján a kérelmezõ által kért kiegészítõ tájékoztatás nélkül is megfelelõ tartalmú ajánlatot lehetett volna tenni, s a feltett kérdésekre sem tudtak volna érdemi választ adni.<br>
A Döntõbizottság D/518/3/2001 szám alatt, 2001. augusztus 17. napján meghozott határozatával ideiglenes intézkedést alkalmazott és megtiltotta a nyertes ajánlattevõvel a szerzõdés megkötését.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint.<br>
A kérelmezõnek a dokumentáció rendelkezésre bocsátásával összefüggésben elõterjesztett kérelme elkésett, mivel az erre irányuló kérelem benyújtásra a Döntõbizottsághoz a törvényben meghatározott 15 napos jogvesztõ határidõt követõen került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül lehet kérelmezni. E határidõk elmulasztása jogvesztéssel jár.<br>
Ajánlatkérõ ajánlati felhívása a törvényben foglalt elõírások szerint határozta meg a dokumentáció rendelkezésre állásának szabályait. Kérelmezõ nyilatkozata szerint 2001. június 4. napján kísérelte meg megvásárolni a dokumentációt, amikor is azt a tájékoztatást kapta, hogy a dokumentációt kizárólag egyetlen egy nap lehet megvásárolni. Kérelmezõ ezen a napon, tehát 2001. július 4. napján szerzett tudomást arról, hogy ajánlatkérõ a dokumentációban foglaltaktól eltérõen járt el annak rendelkezésre bocsátásában. Kérelmezõnek a Kbt. fent idézett 79. § (7) bekezdése alapján 2001. július 4. napját követõ 15 nap állt rendelkezésére a jogorvoslati kérelme elõterjesztésére, azaz 2001. július 19-e. Ezzel szemben a jogorvoslati kérelme benyújtásának idõpontja 2001. augusztus 16. napja volt, amelyre tekintettel a jogorvoslati kérelem elkésett ebben a részében.<br>
Ezt követõen a Döntõbizottság megvizsgálta kérelmezõ a dokumentáció vonatkozásában a kiegészítõ tájékoztatás megadásának elmulasztása körében elõterjesztett kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése kimondja, hogy a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
Kérelmezõ a dokumentációval kapcsolatban a törvényben megadottak szerint feltette a kérdéseit, amelyekre érdemi, kielégítõ válaszokat nem kapott ajánlattevõtõl a törvényben elõírt legkésõbb az ajánlattételi határidõ lejártát megelõzõ 6 napig.<br>
Ezen tényt ajánlatkérõ nem vitatta az eljárás során, s ezt erõsítette meg a kérelmezõ által feltett kérdésre adott 2001. augusztus 2. keltezésû válaszlevél is.<br>
Ajánlatkérõnek gondoskodni kellett volna arról, hogy a dokumentációval kapcsolatban esetlegesen az ajánlattevõktõl érkezõ válaszokra a dokumentációban megnevezett személyek a közbeszerzési eljárás során az ajánlattételi határidõig az esetlegesen felmerülõ ajánlattevõi kérdések megválaszolása érdekében rendelkezésre álljanak, a megfelelõ információk birtokában legyenek annak érdekében, hogy a felmerülõ kérdéseket megválaszolhassák, valamint a közbeszerzési eljárás lefolytatásának a jogszabályban elõírt eljárási rendje betartható legyen. A fent ismertetett példálózó felsorolással a Döntõbizottság azt kívánta érzékeltetni, hogy ajánlatkérõnek a közbeszerzési eljárás lefolytatását és ezen belül az egyes eljárási cselekményeit a tõle elvárható gondosság mellett úgy kell elõkészítenie, hogy a törvényben elõírt kötelezettségeit akadály nélkül teljesíteni tudja.<br>
Ajánlatkérõ a törvényben elõírt kötelezettségeinek elmulasztását nem mentheti ki sem a közbeszerzési eljárásokban való járatlanság indokával, sem az ajánlatkérõnél felmerült tanévzárás utáni szüneteléssel, mivel kötelezettsége éppen az lett volna, hogy ezen körülmények ismerete és figyelembevétele mellett gondoskodjon a Kbt. szabályainak betartásáról és így az eljárás lefolytatásának jogszerûségérõl. Ajánlatkérõ által elkövetett jogsértés megállapítása során nem bír jogi relevanciával az az ajánlattevõi védekezés sem, hogy a kérelmezõ által feltett kérdésekre valószínûleg nem tudtak volna érdemi választ adni, s a kérdések nélkül is megfelelõ ajánlat volt tehetõ. Ilyen esetben ajánlatkérõnek pontosan ilyen tartalmú választ kellett volna adni kérelmezõ részére, hisz a válaszok tartalma még akkor is támpontot adhatott volna az ajánlat elkészítéséhez, ha az azt tartalmazza, hogy az ajánlatot a létszám, az igénybe venni kívánt közlekedési eszközök, komfortfokozat stb. pontos ismerete nélkül a legáltalánosabban kell megadni, elsõsorban az árkedvezmény lehetséges mértékének meghatározásával stb.<br>
Azzal, hogy ajánlatkérõ a kérelmezõ által feltett kérdésekre nem adott – a válasz tartalmától függetlenül – kiegészítõ információkat a törvényben elõírtak szerint megsértette a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdését, s a kiegészítõ tájékoztatás megadásának elmulasztása nagymértékben befolyásolhatta, hogy kérelmezõ nem tett vagy tudott ajánlatot tenni. A Döntõbizottság a jogsértést – figyelemmel az alkalmazott ideiglenes intézkedésre – a rendelkezõ részben alkalmazott jogkövetkezmény alkalmazásával látta orvosolhatónak.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja szerinti jogkövetkezményt alkalmazta, s a Kbt. 88. § (1) bekezdés a) pontja alapján az egyebekben alaptalan kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 13.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>