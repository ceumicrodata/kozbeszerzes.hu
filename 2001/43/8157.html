<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8157)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.460/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Nitrogénmûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nitrogénmûvek Rt. (8105 Pétfürdõ, Hõsök tere 14. Pf. 450, a továbbiakban: ajánlatkérõ) "energiafelhasználás csökkentése földgáztelítõ beépítésével és ehhez a basic engineering terv elkészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ az energiafelhasználás csökkentése földgáztelítõ beépítésével címû 275 000 E Ft összköltségû fejlesztésére 55 000 E Ft vissza nem térítendõ támogatást, és 55 000 E Ft visszatérítendõ kamatmentes támogatást nyert a környezetvédelmi alapból.<br>
A megvalósítandó fejlesztés a napi 1200 tonna ammóniát gyártó ammóniaüzem gyártástechnológiájának módosítását jelenti. A fejlesztés három ütemben valósul meg:<br>
<br>
1. A szolgáltatás (tervezés), amely magában foglalja a jelen közbeszerzési eljárás tárgyát képezõ basic engineering elkészítését, továbbá a kiviteli tervek elkészítése szerepel ezek között.<br>
<br>
2. A fejlesztés további lépése az árubeszerzés, szivattyúk vásárlása és az egyedi gépek legyártása.<br>
<br>
3. A technológiai szerelés megvalósítása.<br>
Ezen elõzmények alapján ajánlatkérõ 2001. június 27-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a basic engineering tervek elkészítése tárgyában. Ajánlatkérõ az eljárásfajta jogalapját a kezdeményezõ iratban nem jelölte meg. Ajánlattételre három külföldi céget hívott fel azzal az indokkal, hogy az ammónia üzemi gyártástechnológia módosításához szükséges ismeretekkel csupán néhány cég rendelkezik.<br>
A Döntõbizottság elnöke 2001. július 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az eljárásfajta választásának jogalapja nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ a tárgyaláson tett nyilatkozatában és érdemi észrevételében hivatkozott arra, hogy idõközben tudomására jutott, hogy a közbeszerzésekrõl szóló – többször módosított – 1995. évi XL. törvény 1. § d) pontja alapján a támogatás elnyerésére tekintettel – mint támogatásban részesített cég – tartozik a Kbt. hatálya alá. A támogatás elnyerésére vonatkozóan azonban a támogatást nyújtó szervezettel szerzõdés még a mai napig nem jött létre. Ennek alapján támogatásban részesített szervezetnek nem minõsül, így a Kbt. hatálya alá nem tartozik. Ennek alapján ajánlati felhívását visszavonta, és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottság figyelemmel arra, hogy ajánlatkérõ az ajánlati felhívását visszavonta, a fenti rendelkezések alapján határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 21.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>