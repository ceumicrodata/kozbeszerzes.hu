<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8159)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.489/10/2001.<br>
<br>
Tárgy: a Strabag Építõ Kft. jogorvoslati kérelme Barcs Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Építõ Kft. (1135 Budapest, Szegedi út 35-37., képviseli: dr. Kecskés Gabriella ügyvéd 1113 Budapest, Daróczi út 30., a továbbiakban: kérelmezõ) jogorvoslati kérelmének, melyet Barcs Város Önkormányzata (7571 Barcs, Bajcsy-Zs. u. 46., a továbbiakban: ajánlatkérõ) "Barcs, Ipari Park közmûvesítése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdésére, valamint a Kbt. 52. § (2) bekezdésének d) pontjára tekintettel a Kbt. 52. § (1) bekezdés és az 59. § (1) bekezdés elsõ fordulatát, ezért ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. június 6-án ajánlati felhívást tett közzé nyílt eljárás megindítására (3013/2001) a Közbeszerzési Értesítõ 23. számában a rendelkezõ részben írt tárgyban.<br>
A részvételi felhívás 3. a) pontja szerint 375 fm vízvezetékhálózat-építés, 860 fm csatornacsõ-építés, szennyvízakna, átemelõakna létesítésével, valamint 3540 m2 útépítés kétoldali kiemelt szegéllyel, 2107 m2 6 cm vastag aszfaltozás, 228 m2 útszélesítés, valamint 475 fm csapadékvíz-elvezetés, és 96 fm bekötõvezeték tisztító- és víznyelõ aknákkal kiépítése volt a beszerzés tárgya.<br>
A 3. c) pont szerint részajánlattétel nem volt megengedett.<br>
A felhívás 5. pontja tartalmazta a dokumentáció rendelkezésre bocsátásának körülményeit és feltételeit. Ajánlatkérõ ajánlati biztosítékot nem kért.<br>
A 11. a) pont tartalmazta a pénzügy, gazdasági és mûszaki alkalmasság igazolására kért tényeket, ezek között a mûszaki alkalmassági elvárásoknál ajánlatkérõ elõírta az elõzõ három év legjelentõsebb építési beruházásainak ismertetését, mûszaki, technikai felszereltség bemutatását, kiemelten a feladat megvalósításának felhasználására kerülõ eszközökkel is.<br>
A 11. b) pont tartalmazta az ajánlattevõnek a szerzõdés teljesítésére alkalmatlanná minõsítésének szempontjait. Ezek között elõírta azt is, hogy ajánlattételre alkalmatlan az az ajánlattevõ, akinek az elõzõ három év jelentõsebb építési beruházásai között nincs legalább kettõ, a hirdetménnyel azonos tárgyú és nagyságrendû munkája, valamint azt is, akinek a mûszaki, technikai felszereltségében a feladat teljesítésére alkalmas gépek, eszközök nincsenek megjelölve, illetve az ilyen eszközök hiánya.<br>
A 12. pont szerint az ajánlati kötöttség az eredményhirdetést követõ 60 napig tart.<br>
A 13. pontban kötötte ki ajánlatkérõ, hogy az összességében legelõnyösebb ajánlatot kívánja kiválasztani, az alábbi részszempontok és súlyszámok figyelembevételével:<br>
részszempontok	súlyszámok<br>
– vállalási ár	70<br>
– kivitelezés befejezési határideje	10<br>
– jótállás mértéke	10<br>
– késedelmes teljesítés esetére vállalt kötbér mértéke	10<br>
Az értékelés során adható pontszám 1–100-ig.<br>
Az ajánlatkérõ dokumentációt is készített, melynek 11. oldala tartalmazza az ajánlati felhívás 11. b) pontjában írt alkalmatlanná minõsítés feltételeit, míg a 12. oldalán az található, hogy "3.4. géppark: az ajánlattevõnek birtokában kell lennie, vagy ajánlattevõnek biztosítania kell az elérhetõséget (lízing, bérlemény, vásárlási szerzõdés, kapacitás biztosítása vagy egyéb módon) a munkák elvégzéséhez szükséges berendezésekhez, és nyilatkoznia kell, hogy a megismert kötelezettségek alapján, a berendezések, gépek, a megkívánt jó minõséget garantáló állapotban, a szerzõdés céljaira megfelelõen rendelkezésre fognak állni."<br>
Ajánlatkérõ helyszíni konzultációt tartott 2001. július 6-án, melynek jegyzõkönyvét minden ajánlattevõ a törvény elõírásai szerint megkapta.<br>
Az ajánlattételi határidõig 10 db ajánlat érkezett, nevezetesen a kérelmezõtõl, a Betonút Rt.-tõl, az EGÚT Rt.-tõl, a Schumann Fischer Bt.-tõl, a Dunántúli Regionális Vízmû Rt.-tõl, a DÉLVIÉP Kft.-tõl, a J & B Sztráda 92 Kft.-tõl, a Mélyépítõ Budapest Kft.-tõl, a Hoffmann Építõipari Rt.-tõl, valamint az IIWESTMENT Mérnöki és Fõvállalkozó Kft.-tõl.<br>
A 2001. július 25.-én megtartott eredményhirdetésen ajánlatkérõ az INVESTMENT Kft. ajánlatát hirdette ki nyertesnek, de második helyezettet nem nevezett meg.<br>
Ajánlatkérõ az idõközben kezdeményezett jogorvoslati eljárásra tekintettel a nyertes ajánlattevõvel a szerzõdést nem kötötte meg, hivatkozva arra, hogy azzal meg kívánja várni a jogorvoslati eljárást lezáró Döntõbizottsági határozatot.<br>
Kérelmezõ 2001. július 26-án jogorvoslati kérelemmel fordult a Döntõbizottsághoz. Ebben kérte ideiglenes intézkedéssel a szerzõdés megkötésének megtiltását, az ajánlatkérõ eljárást lezáró döntésének megsemmisítését, valamint ajánlatkérõ kötelezését az eljárási díj viselésére. Kérte továbbá az ügyben tárgyalás tartását is.<br>
Kérelme indokolásaként elõadta, hogy a társaságuk kaposvári szervezeti egységének fõ tevékenysége az út- és közmûépítés, és sok éve mûködnek ezen a területen. Rendszeresen részt vesznek az e tárgykörbe tartozó közbeszerzési eljárásokon. Ebbõl fakadóan ismerik a partnerek, versenytársak tevékenységét, profilját és felkészültségét. Erre tekintettel bizonyosak abban, hogy az eljárás nyerteseként kihirdetett INVESTMENT Mérnöki és Fõvállalkozó Kft. az elõzõ három évben nem végzett legalább kettõ, a felhívásban megjelölt munkával azonos jellegû és nagyságrendû építési munkát, továbbá mûszaki, technikai felszereltsége a meghirdetett útépítési munkára – aszfaltbedolgozó géplánc, aszfaltkeverõ gép hiányában – nem alkalmas. Ennek alátámasztására mellékelte az INVESTMENT Kft. cégkivonatát is, melybõl kitûnik, hogy a fõ tevékenysége nevezettnek a 7420 TEÁOR-számú "mérnöki tevékenység, tanácsadás".<br>
Azt is nyilatkozta kérelmében, hogy a 2001. június 25-én eredményhirdetés alkalmával az ajánlattevõknek átadta ajánlatkérõ az összegzést, mely szerint az I. helyezett az INVESTMENT Kft. lett, míg az azt követõ legkedvezõbb pontszámot a kérelmezõ kapta.<br>
A Döntõbizottság a törvényi feltételek hiánya, valamint az ajánlatkérõ tárgyaláson tett nyilatkozata alapján – miszerint a döntõbizottsági határozat kézhezvételéig nem kíván szerzõdést kötni – a kérelmezõ által kért ideiglenes intézkedést nem alkalmazta.<br>
Ajánlatkérõ írásos kérelmében, melyet a tárgyaláson változatlanul fenntartott, kérte a jogorvoslati kérelem elutasítását, illetve az eljárás megszüntetését, tekintettel arra, hogy az általuk nyertesnek kihirdetett ajánlattevõ rendelkezik az alkalmassági feltételként meghatározott referenciákkal és mûszaki, technikai felszereltséggel.<br>
Indoklásul elõadta, hogy a nyertesnek kihirdetett ajánlattevõ az ajánlatában a 23–25. oldalig részletezi a közmûépítési referenciákat, mely ajánlatkérõ számára egyértelmûen bizonyítják, hogy rendelkezik az elõírt referenciákkal. A nyertes ajánlatának 91. oldala géplistát tartalmaz, melyek alapján minden szempontból alkalmas a közmûépítési feladat megvalósítására. Ezt bizonyítja az a tény is, hogy az ajánlatban szereplõ referenciamunkákat szintén saját kivitelezésben készítette el a nyertes. Álláspontja szerint az összességében legkedvezõbb ajánlatot fogadták el, ezzel figyelembe vették az önkormányzatok gazdálkodási érdekeit és a közpénzek célszerû felhasználásának elvét.<br>
Ajánlatkérõ a Döntõbizottság kérdésére a tárgyaláson úgy nyilatkozott, hogy a közbeszerzési eljárás eredményhirdetése 2001. július 25-én volt, melynek alapján 2001. augusztus 3-án kellett volna megkötniük a szerzõdést. E szerzõdést elõkészítették, de tekintettel a Döntõbizottság elõtt folyamatban lévõ jogorvoslati eljárásra, annak eredményét be kívánják várni, illetve addig a szerzõdést nem kötik meg, amíg a Döntõbizottság határozatát kézhez nem veszik.<br>
Kérdésre elõadta azt is, hogy az ajánlati dokumentáció 32., 33. oldalán egy kitöltendõ táblázatot szerepeltettek, mely kimutatás a gépekrõl és az erõforrásokról szól. Ennek kitöltését minden ajánlattevõtõl megkövetelték, amit a nyertes ajánlattevõ is megtett. E táblázatban felsorolt eszközök és gépek alapján úgy ítélték meg, hogy a nyertes ajánlattevõ alkalmas az ajánlattételre, illetve a munka elvégzésére. Döntésük meghozatalakor figyelemmel voltak arra, hogy a beszerzendõ munka legnagyobbrészt csatornaberuházás, ezért az ehhez szükséges gépek meglétét vizsgálták. Ennek az összes ajánlattevõ megfelelt, egyiket sem nyilvánították ajánlattételre alkalmatlannak a mûszaki szempontból.<br>
Az ügyben érdekelt felek közül a nyertes INVESTMENT Kft. írásos észrevételében és a tárgyaláson úgy nyilatkozott, hogy kéri a jogorvoslati kérelem elutasítását. Ezt azzal indokolta, hogy álláspontja szerint a kérelmezõ tévesen állította, hogy nem rendelkeznek megfelelõ referenciákkal és mûszaki, technikai felszereltséggel. Az ajánlatában szereplõ referenciaismertetõbõl, illetve a géplistából kiderül kétséget kizáróan, hogy rendelkezik azokkal a feltételekkel, amelyek szükségesek egy közmûépítés elvégzéséhez. A hiányolt aszfaltkeverõ telep nem szolgál más célt, mint anyagbiztosítást. Véleménye szerint ilyen alapokon betonkeverõ telep hiányát is fel lehetne róni. Megjegyezte azt is, hogy aszfaltkeverõ teleppel a térségben egyetlen ajánlattevõ sem rendelkezik, beleértve a Strabag Építõ Kft. is. Információik szerint a kérelmezõ egyáltalán nem rendelkezik aszfaltkeverõvel, az aszfaltot a Magyar Aszfaltgyártó Kft.-tõl vásárolja, a kivitelezõi részhez szükséges gépeket pedig a BMTI Kft.-tõl bérli. Nyilatkozatában azt is rögzítette, hogy az INVESTMENT Kft. ajánlatában a saját tulajdonú gépeit sorolta fel. Elõadta azt is, hogy az aszfaltkeverõ hiányát a kivitelezés szempontjából nem tartja relevánsnak, mivel az aszfalt bedolgozásának az értéke a kivitelezés értékének mintegy 5%-át képviseli csak. Véleménye szerint nem felel meg a valóságnak azon kérelmezõi állítás sem, hogy az INVESTMENT Kft. fõ tevékenysége a mérnöki tevékenység és tanácsadás, mivel ilyet az ajánlatában szereplõ cégbírósági kivonat nem tartalmaz. Az árbevétel több mint 80%-át az épület és a közmûépítésbõl teljesíti az INVESTMENT Kft. Megjegyezte azt is, hogy a Közbeszerzések Tanácsának minõsített ajánlattevõi, melyek alapján épület-, híd-, alagút-, közmûvezeték-építési munkálatokban minõsítették azzá õket (Közbeszerzési Értesítõ 2001. február 21. sz. 2017. oldal.).<br>
Az ügyben érdekelt további felek az eljárás során érdemi észrevételt sem írásban, sem a tárgyaláson nem terjesztettek elõ.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozott az alábbiak miatt.<br>
A Döntõbizottságnak a jogorvoslati eljárás keretében elsõdlegesen azt kellett vizsgálnia, hogy ajánlatkérõ az értékelés során megfelelõen vizsgálta-e az ajánlattevõk alkalmasságát, ezen belül azt, hogy a nyertesnek kihirdetett INVESTMENT Kft. ezen alkalmasságot megfelelõen igazolta-e az ajánlatában. A Döntõbizottság megállapította, hogy a nyertesnek kihirdetett ajánlattevõ az ajánlata 23–26. oldalain található referencialistája tartalmazza az ajánlatkérõ által meghatározott alkalmassági munkák felsorolását. A 90., 91. oldalon jelöli meg ajánlatában a géplistát, melyek keretében számos víz- csatorna és útépítéshez szükséges gépet jelöl meg a felsorolásban.<br>
E listát megvizsgálva a Döntõbizottság azt is megállapította kétséget kizáróan, hogy sem a géplista, sem az ajánlat más része nem tartalmaz arra való utalást, hogy az INVESTMENT Kft. a vitatott aszfaltkészítõ és aszfaltozógépek biztosítására megfelelõ gépparkkal rendelkezne, vagy olyan nyilatkozatot csatolt volna be, mely szerint azokat lízingeli, bérli vagy meg kívánja vásárolni valamilyen módon ahhoz, hogy a dokumentáció 11. oldalán írt feltételeknek megfelelve e gépek a megkívánt jó minõséget garantáló állapotban a szerzõdés céljaira megfelelõen a rendelkezésére fognak állni a feladat teljesítésekor.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése azt tartalmazza, hogy az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése azt tartalmazza, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ fordulata azt a kötelezõ szabályt tartalmazza; hogy az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság a fent leírt indokok alapján kétséget kizáróan megállapította, hogy a nyertesnek kihirdetett INVESTMENT Kft. az ajánlatában a referenciákat kellõen igazolta, viszont az aszfaltozáshoz szükséges gépek és berendezések a géplistában nem szerepelnek, illetve olyan nyilatkozatot sem tett nevezett, mely szerint vállalta volna azok biztosítását valamilyen bérlet, lízing stb. formájában a munka elvégzéséhez.<br>
A fent leírtak alapján a Döntõbizottság álláspontja szerint a nyertesnek kihirdetett ajánlattevõ nem bizonyította a vállalt feladatra az ajánlatkérõ által elvárt módon a mûszaki alkalmasságát, és ezzel egyben az ajánlata érvénytelen is, mivel a dokumentációban írt kötelezõ feltételeknek nem tett eleget.<br>
Erre tekintettel az ajánlatkérõnek, a nyertesnek kihirdetett ajánlattevõ ajánlatát érvénytelennek kellett volna nyilvánítania, és a további eljárásból kizárnia.<br>
A Döntõbizottság e kérdés vizsgálatakor nem tudta elfogadni a nyertes ajánlattevõ azon nyilatkozatát, miszerint a tervezett beruházásnak mintegy 5%-át teszi csak ki az útépítés (aszfaltozás), mivel a Döntõbizottság megvizsgálva a nyertes ajánlatában lévõ tételes költségvetést megállapította, hogy a teljes vállalási összeg nettó 44 660 340 Ft. Ebbõl a kérelmezõ által vitatott aszfaltozás nettó 12 485 501 Ft, tehát nem áll meg a nyertesnek azon állítása, hogy az aszfaltozás csak 5%.<br>
A Döntõbizottság megállapította azt is, hogy ajánlatkérõ által elõadottak sem helytállóak abban a vonatkozásban, hogy õt csak a közmûépítés érdekelte a gépek és berendezések biztosítása kapcsán, mert egyrészt dokumentációja szerint nem csak ezt kellett volna vizsgálnia, másrészt az ajánlati felhívásból is megállapítható, hogy a beszerzés tárgya is négy részre tagozódik. Nevezetesen vízvezeték-hálózat, szennyvízvezeték-hálózat, csapadékvíz-elvezetés és útépítés. Ennek alapján a Döntõbizottság megállapította, hogy a költségvetés szerint az útépítés a négy részfeladat közül a legnagyobb volumen, mivel a nyertes ajánlatában a vízvezetékhálózat-építés 2,5 M Ft, a szennyvízvezeték-hálózat 10,87 M Ft, a csapadékvíz-elvezetés 5,49 M Ft, míg az útépítés 25,77 M Ft-ot tesz ki.<br>
A fent leírt indokok alapján megállapítható, hogy ajánlatkérõ nem a kiírásnak megfelelõen végezte az alkalmasság vizsgálatát, és nem vette figyelembe azt sem, hogy a nyertesnek kihirdetett ajánlattevõ ajánlata nem felel meg a dokumentációban írt fentebb említett feltételeknek.<br>
Ezen indokokra tekintettel a Döntõbizottság a jogorvoslati kérelemnek helyt adva a rendelkezõ részben írtak szerint határozott a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, s így a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a megállapított jogsértés ellenére bírságot nem szabott ki ajánlatkérõvel szemben, tekintettel arra, hogy a határozata rendelkezõ részében foglaltak szerint a jogsértõ helyzetet megszüntette, a jogsértést reparálta, így a bírság alkalmazása nem indokolt, különös tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 31.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>