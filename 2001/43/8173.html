<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8173)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.210/7/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Agrárintervenciós Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Agrárintervenciós Központ (1054 Budapest, Alkotmány u. 29., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "az ajánlatkérõ PHARE Twinning projekt keretében az Európai Unió országaiba tervezett hivatalos célú utazásaihoz repülõjegyek rendelkezésre bocsátása az alábbi csoportosításban és ütemezésben meghatározott idõintervallumban, keretösszeg 10 millió Ft &plusmn;30% eltéréssel, beleértve az ajánlott kiegészítõ szolgáltatásokat, az ajánlatkérõ eseti igényeinek megfelelõen a lehetõ legrövidebb foglalási és szállítási határidõ mellett" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõnek a tárgyaláson tett érdemi észrevétele és nyilatkozatai alapján az alábbi tényállást állapította. meg:<br>
A PHARE Twinning projektben a magyar fél részérõl a Földmûvelésügyi és Vidékfejlesztési Minisztérium mint a projekt irányítója és ajánlatkérõ vesz részt.<br>
Ajánlatkérõ 2000 novembere óta tudja, hogy a PHARE Twinning projekt lebonyolítója, egyik végrehajtója lesz, amelynek keretében többek között utazások szervezése is a feladatai közé tartozik. 2000 novemberében a feladatfinaszírozási szerzõdés megkötésére is sor került.<br>
Ajánlatkérõ feladata nemcsak a saját, hanem a Földmûvelésügyi és Vidékfejlesztési Minisztérium munkatársainak utazásaihoz szükséges repülõjegyek beszerzése is. Az utazások meghatározását a minisztérium 2001. február végén adta meg, és ekkorra fejezõdött be az utazásoknak a külföldi partnerekkel való egyeztetése is.<br>
A feladatfinanszírozási szerzõdés megkötésével ajánlatkérõnek a fedezet feletti rendelkezési jogosultsága még nem nyílt meg, és az nyilvánvaló volt, hogy 2000-ben ez nem is történik meg. Ajánlatkérõ a fedezet felhasználhatósága érdekében több alkalommal telefonon sürgette a projekt irányítóját. A Földmûvelésügyi és Vidékfejlesztési Minisztérium 2001. február 26-án intézkedett a Magyar Államkincstár felé a fedezet feletti rendelkezés ajánlatkérõ részére történõ biztosítása érdekében. A fedezet felhasználására vonatkozó engedélyokirat 2001. február 27-én érkezett a Magyar Államkincstárhoz.<br>
Ajánlatkérõ 2001. március 13. óta jogosult a fedezetrõl rendelkezni, errõl 2001. március 21-én kapott hivatalos értesítést.<br>
Ezt követõen, 2001. március 23-án ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indított, amelynek tárgya az ajánlatkérõ PHARE Twinning projekt keretében az Európai Unió országaiba tervezett hivatalos célú utazásaihoz repülõjegyek rendelkezésre bocsátása az alábbi csoportosításban és ütemezésben meghatározott idõintervallumban, keretösszeg 10 millió Ft &plusmn;30% eltéréssel, beleértve az ajánlott kiegészítõ szolgáltatásokat, az ajánlatkérõ eseti igényeinek megfelelõen a lehetõ legrövidebb foglalási és szállítási határidõ mellett, az utazások 2001. áprilisától szeptemberig történnek.<br>
Az ajánlati felhívás 4. pontja szerint a szerzõdés határozott idõre szól, a szerzõdéskötéstõl 2001. október 15. napjáig tart.<br>
Az ajánlati felhívás 11. pontjában az ajánlatkérõ pénzügyi ellenszolgáltatásának feltételei a következõk szerint kerültek meghatározásra: Az ellenértéket az ajánlatkérõ az igazolt teljesítést követõen kiállított számla ellenében 15 banki napon belül, átutalással teljesíti. Az ajánlatkérõ elõleget nem ad.<br>
Ajánlatkérõ írásbeli ajánlatok benyújtását kérte 2001. március 30-ig. Az elsõ tárgyalás idõpontjaként 2001. április 2-át jelölte meg.<br>
A Döntõbizottság elnöke részére 2001. március 26-án telefaxon eljuttatott és postán is megküldött, 2001. március 23-án kelt tájékoztatójában ajánlatkérõ ismertette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást folytatnak le az ajánlati felhívásban megjelölt tárgyban, mivel a PHARE Twinning projekt feladatai – beleértve az utazással kapcsolatos feladatai – megvalósításához szükséges pénzügyi fedezetnek az ajánlatkérõ részére való felhasználására vonatkozó engedélyokirata a Magyar Államkincstárhoz 2001. február 27-én érkezett meg. A Magyar Államkincstár az engedélyokirat alapján a keret megnyitásáról a fejezet részére 2001. március 13-án küldött visszaigazolást, amelyrõl az ajánlatkérõ csak 2001. március 21-én kapott hivatalos értesítést. Ajánlatkérõ így csak 2001. március 13. óta jogosult a beszerzés tárgyának anyagi fedezetérõl rendelkezni, azért a Kbt. 32. § (2) bekezdése szerint csak ezután nyílt lehetõsége az eljárás megindítására.<br>
A közbeszerzési eljárás rendkívüli sürgõsségét indokolja az utazások lebonyolításának sürgõssége, mivel a teljesítésnek haladéktalanul, még 2001. április hónapban meg kell kezdõdnie, emiatt a Kbt.-ben elõírt határidõk nem tarthatók. Ajánlatkérõ nem láthatta elõre, hogy a beszerzés anyagi fedezetének rendelkezésre bocsátására mikor kerül sor, az elõállt rendkívüli sürgõsség nem az ajánlatkérõ mulasztásából ered. Ajánlatkérõ már az év elején megkezdte a közbeszerzési eljárás elõkészítését – azonban az eljárás megindítására csak a fedezet rendelkezésre állásakor nyílt lehetõsége.<br>
A tájékoztató szerint az ajánlatkérõ által meghívni kívánt szervezetek a következõk: UNITED 4 Concorde Travel Kft., EUROTREND Utazási Iroda Kft., EUROTOURS Kft., Vista Utazási Irodák Kft., UNITED 4 Bonafini Bind Air Kft.<br>
Az ajánlatok benyújtási határidejére, 2001. március 30-ra három ajánlattevõ nyújtott be ajánlatot: az UNITED 4 Concorde Travel Utazási Iroda Kft., a Vista Utazási Irodák Kft. és az UNITED 4 Bonafini Bind Air Kft.<br>
A Döntõbizottság elnöke 2001. április 3-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésére bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát, és a Kbt. 79. § (5) bekezdése alapján a Döntõbizottság hivatalból történõ eljárását megindította. A jogsértésrõl történõ tudomásszerzés idõpontjaként 2001. március 26-át, az ajánlati felhívás részére történõ megküldésének napját jelölte meg.<br>
Ajánlatkérõ észrevételében elõadta, hogy a rendkívüli sürgõsségre alapozott hirdetmény közzététele nélküli tárgyalásos eljárás megindításához a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott három együttes feltétel fennáll a következõk szerint:<br>
Rendkívüli sürgõsség: a beszerzés tárgya alapján a nyertes ajánlattevõnek már 2001. áprilisában el kell kezdenie a teljesítést, ezért a Kbt-ben elõírt határidõk nem lennének tarthatók.<br>
Elõre nem látható ok: a Földmûvelésügyi és Vidékfejlesztési Minisztériumnál történt személyi változások miatt bizonytalanság volt az alárendelt szerveknél. Az ajánlatkérõ úgy döntött a korábbi évek negatív tapasztalatai alapján – amikor is a felettes szerv a pénzeszközt elvonta –, hogy csak lehívható keret esetén indítja meg az eljárást, mert megítélése szerint így jár el jogszerûen. Csak 2001. március 13. óta jogosultak rendelkezni a pénzzel, errõl 2001. március 21-én kaptak hivatalos értesítést.<br>
Nem ajánlatkérõ mulasztásából ered a rendkívüli sürgõsség: Ajánlatkérõ nagyon pontosan kívánta meghatározni a beszerzés tárgyát, mivel ha ezt nem tudja megtenni, elesik a kedvezményektõl. Amikor erre lehetõsége adódott, vagyis a fedezet rendelkezésére állt, és pontosan meg tudta határoznia beszerzés tárgyát, ajánlatkérõ azonnal megindította a közbeszerzési eljárást<br>
Ajánlatkérõ elõadta, hogy megítélése szerint – a nyílt eljárásra vonatkozó határidõket figyelembe véve – 2001. júniusig terjedõ idõszakra fennáll a rendkívüli sürgõsség. Az összes, 2001. áprilistól szeptemberig terjedõ  idõpontban történõ utazás repülõjegyének az egy eljárásban történõ beszerzését indokolja a költségvetési szerv éves gazdálkodása. Ésszerûségi, pénzügyi, gazdaságossági, munkaszervezési oka is volt annak, hogy az összes utazásra vonatkozó repülõjegyet egy eljárásban kívánták beszerezni, és a késõbbi utazásokra vonatkozóan nem írtak ki másik közbeszerzési eljárást, hiszen olcsóbb, és munkaszervezés szempontjából is kisebb terhet jelent egy közbeszerzési eljárás lebonyolítása.<br>
Ajánlatkérõ tájékoztatta a Döntõbizottságot, hogy az ajánlatok bontása, értékelése, az ajánlattevõkkel történõ tárgyalások lezajlottak, egy ajánlattevõ nem pótolta a hiányt.<br>
Ajánlatkérõ a tárgyaláson úgy nyilatkozott, hogy a jogorvoslati eljárásra tekintettel felfüggesztették a közbeszerzési eljárást a jogorvoslati eljárás befejezéséig.<br>
A Döntõbizottság megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Az eljárás alkalmazhatóságának egyik feltétele, ha ajánlatkérõ nem láthatja elõre a sürgõs eljárást indokoló helyzet bekövetkezését, és ez a helyzet nem állhat elõ az ajánlatkérõ mulasztásából, illetve annak következtében, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók. Egyetlen feltétel hiánya esetében ez az eljárásfajta már nem választható, nem alkalmazható.<br>
Az kétségtelen, hogy az eljárás megindításakor az áprilisi, májusi utazások repülõjegyeinek beszerzése tekintetében fennállt a rendkívüli sürgõsség. Ajánlatkérõ azonban maga is elismerte, hogy az áprilistól szeptemberig terjedõ teljes idõszakban történõ utazások repülõjegyeinek beszerzése esetében nem állt fenn a rendkívüli sürgõsség az eljárás megindításakor, mivel a júliustól szeptemberig történõ utazások repülõjegyeinek beszerzésére nyílt eljárás lefolytatható lett volna a Kbt.-ben meghatározott határidõk figyelembevételével.<br>
A fentiek alapján tehát ajánlatkérõ által sem vitatottan a beszerzés teljes tárgyára vonatkozóan nem állt fenn a rendkívüli sürgõsség, ami miatt a nyílt vagy a meghívásos eljárásra a Kbt.-ben elõírt határidõk nem lettek volna betarthatóak.<br>
A Döntõbizottság azt is vizsgálta, hogy ez a rendkívüli sürgõsség elõre nem látható okból állt-e elõ.<br>
Ajánlatkérõ részérõl az elõre nem látható helyzet elõállásáról nem lehet szó, mivel már 2000 novemberében, a feladatfinanszírozási szerzõdés megkötésekor tudta, hogy a PHARE Twinning projekt keretében – többek között – a 2001. évi utazások megszervezése is a feladata lesz.<br>
Ajánlatkérõ szerint az elõre nem látható okból elõállt rendkívüli sürgõsség nem az õ mulasztására vezethetõ vissza, hiszen a beszerzés pontos tárgya 2001. február végére tisztázódott, a fedezet feletti rendelkezési jogosultság biztosítása érdekében pedig többször telefonon kérte az Földmûvelésügyi és Vidékfejlesztési Minisztérium intézkedését, a minisztérium csak 2001. február 26-án intézkedett, ezt követõen pedig a fedezet rendelkezésére állásáról csak 2001. március 21. óta van hivatalos tudomása. A fedezet feletti rendelkezési jogosultság nélkül pedig nem indította meg az eljárást, mert megítélése szerint így járt el jogszerûen.<br>
Az tény, hogy ajánlatkérõ a Magyar Államkincstár 2001. március 21-én érkezett értesítését követõen haladéktalanul megindította az eljárást, a Döntõbizottság szerint azonban az eljárás már jóval korábban megindítható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Nem fogadta el a Döntõbizottság ajánlatkérõnek azt az álláspontját, hogy csak a lehívható fedezet rendelkezésre állása esetén volt olyan helyzetben, hogy az eljárást megindítsa. A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az eljárás már akkor indítható, ha van arra biztosíték, hogy a lehívható fedezet a teljesítés idõpontjában ajánlatkérõ rendelkezésére áll. A lehívható fedezetnek tehát – figyelembe véve az ajánlati felhívás 11. pontjában a pénzügyi ellenszolgáltatásra vonatkozó feltételeket és a beszerzés tárgya körében meghatározott utazási idõpontokat – legkorábban 2001. április közepére kellett ajánlatkérõ rendelkezésére állnia, az arra vonatkozó biztosíték, hogy a teljesítés idõpontjában a fedezet rendelkezésére fog állni, már 2000 novemberében, a feladatfinanszírozási szerzõdés megkötésekor megvolt. Ajánlatkérõ pedig 2001 februárjában már pontosan tudta, hogy a 2001. áprilisi utazások repülõjegyeit is be kell szereznie, tehát fizetési kötelezettsége 2001 áprilisa elõtt nem keletkezik. Ezeket a körülményeket összevetve ajánlatkérõ már 2001 februárjában olyan helyzetben volt, hogy a közbeszerzési eljárást megindíthatta, és mulasztott azzal, hogy ezután március 23-ig várt az eljárás megindításával, és ezzel valóban bekövetkezett a rendkívüli sürgõs helyzet 2001. áprilisi, májusi utazások repülõjegyeinek beszerzése tekintetében.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, mivel annak feltételei jelen esetben nem álltak fenn.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a rendelkezõ részben foglalt jogsértést állapította meg a Kbt. 88. § (1) bekezdés d) pontja alapján, és ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit a Kbt. 88. § (1) bekezdés c) pontja alapján megsemmisítette.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást indító és azt követõ ajánlatkérõi döntések megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 10.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>