<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8093)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.337/13/2001.<br>
<br>
Tárgy: a Data Contact Kft. jogorvoslati kérelme a II. Rákóczi Ferenc Gyakorló Közgazdasági Szakközépiskola közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vajk Kálmán ügyvéd (1114 Budapest, Bukarest u. 9.) által képviselt Data Contact Kft. (1221 Budapest, Arany János u. 100., továbbiakban: kérelmezõ) jogorvoslati kérelmének – melyet a II. Rákóczi Ferenc Fõvárosi Gyakorló Közgazdasági Szakközépiskola (1077 Budapest, Wesselényi u. 38., továbbiakban: ajánlatkérõ) számítógépes berendezések, szerverszobai bútorzat és biztonságtechnikai rendszer kialakítása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 52. § (2) bekezdés d) pontjára tekintettel az 59. § (1) bekezdését, ezért 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március 28-án megjelent számában a rendelkezõ részben megjelölt beszerzés tárgyában.<br>
A felhívás 3. d) pontja szerint a beszerzés két csoportra osztható és ezekre külön is lehetett részajánlatot tenni. Beszerzési csoportok:<br>
I. 8 db multimédiás notebook, 3 db szerver számítógép (x86 bázisú), 1 db operátori munkaállomás (x86 bázisú)<br>
II. szerverszobai bútorzat és biztonsági rendszer kialakítása, meglévõ hálózatba való adaptálással, adatbázis-szerverrendszer kialakítása.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
– ajánlott termék mûszaki paraméterei	súlyszám: 10<br>
– ajánlati ár	súlyszám:  7<br>
– szerzõdéstervezet tartalma	súlyszám:  3<br>
Az ajánlattételi határidõre, május 8-ra 10 ajánlattevõ nyújtott be ajánlatot. Ajánlatkérõ 7 ajánlattevõt az ajánlatuk érvénytelensége miatt kizárt az eljárásból, így a kérelmezõ, a Lefikó Bt. és az Icon Kft. ajánlatait értékelte. A május 22-i eredményhirdetésen ajánlatkérõ a Lefikó Bt. ajánlatát hirdette ki nyertesnek.<br>
Kérelmezõ május 28-án jogorvoslati kérelmet terjesztett elõ a Döntõbizottsághoz. Sérelmezte, hogy az eredményhirdetéskor átvett összegzés az eljárásról dokumentumból nem állapítható meg, hogy a nyertes ajánlata miben jobb az õ ajánlatánál, a nyertes ajánlatának mûszaki adatait, valamint a pontszámok indokait a dokumentum nem tartalmazza. Kérelmezõ a június 12-én történt iratbetekintést követõen, a jogorvoslati eljárásban június 13-án tartott tárgyaláson jogorvoslati kérelmét kiegészítette a nyertes ajánlat érvénytelenségére hivatkozva. Ezen álláspontját azzal indokolta, hogy az ajánlati dokumentáció szerint a szerver számítógépeknek 512 MB-osoknak kell lenni 1 GB-ig bõvíthetõ kialakítással, az operatõri munkaállomásokra 256 MB elõírás szerepelt a dokumentációban 1 GB-ig bõvíthetõen, ezen mûszaki elõírásoknak a nyertes ajánlat nem felel meg, annak angol nyelvû részébõl megállapíthatóan az alaplap nem bõvíthetõ. Érvénytelenségi ok továbbá kérelmezõ szerint az is, hogy a konzultáción történt módosítás ellenére a nyertes a már meglévõ hálózati központhoz integrálta a biztonsági rendszert. Kérte a jogsértés megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását és a jogorvoslati eljárásban felmerült költségei megtérítésére ajánlatkérõ marasztalását.<br>
Ajánlatkérõ észrevételében kérte a jogorvoslati kérelem elutasítását. Közölte, hogy az értékelést a felhívásban közölt bírálati részszempontok alapján végezte, az összegzésbõl megállapítható az adott pontszámok mértéke és indoka. A kérelemkiegészítést nézve elõadta, hogy a magyar nyelvû szövegbõl megállapíthatóan a bõvíthetõséget biztosítja a nyertes ajánlat, a dokumentációnak a konzultáción való módosítására vonatkozó kérelmezõi állítás pedig téves. A június 18-án kelt beadványában közölte, hogy a nyertesnek minõsített ajánlattevõvel a szerzõdést megkötötte.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján" a legelõnyösebb ajánlatot tette. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. E két törvényhely összevetése alapján érvénytelen ajánlat nem lehet az eljárás nyertese.<br>
Kérelmezõ május 28-án elõterjesztett jogorvoslati kérelme arra irányult, hogy a Döntõbizottság állapítsa meg, hogy valóban jobb volt-e a nyertes ajánlata az õ ajánlatánál, ugyanis az összegzés az eljárásról dokumentum adatai õt ebben a kérdésben bizonytalanságban hagyták. A június 12-i iratbetekintés során olyan adatokat ismert meg a nyertes ajánlatára vonatkozóan, melyekbõl a nyertes mindkét részajánlatának érvénytelenségére következtetett, így kérelmét kiegészítette a nyertes I. sz. beszerzési csoportra vonatkozó ajánlata érvénytelenségének megállapítására.<br>
A Döntõbizottság megvizsgálta a kérelmezõ és nyertes részajánlatait és a következõket állapította meg:<br>
A kérelmezõ részajánlatai:<br>
– I. csoportra	A változat  8 284 450 Ft + áfa<br>
		B változat  6 570 850 Ft + áfa<br>
– II. csoportra	A változat    891 572 Ft + áfa<br>
		B változat    849 621 Ft + áfa<br>
A nyertes részajánlatai:<br>
– I. csoportra	8 950 000 Ft + áfa<br>
– II. csoportra	3 500 000 Ft + áfa<br>
Az I. beszerzési csoportra tett ajánlatoknak az ajánlott termék mûszaki paraméterei részszempontkörében való vizsgálatakor a dokumentációban elõírtak teljesítését kellett ellenõrizni.<br>
Ajánlatkérõ az ajánlati dokumentáció "Mûszaki specifikációk" fejezetben rögzítette a beszerzési tárgyakra vonatkozó elvárásait. A fejezet bevezetõ részében közölte, hogy "a mûszaki leírás a beszerzendõ eszközökkel szemben támasztott minimális elvárásokat tartalmazza, ettõl eltérni csak pozitív irányban lehet."<br>
<br>
I. beszerzési csoport<br>
<br>
<br>
1. Notebook számítógépek Tulajdonságok címszó alatt ajánlatkérõ szám szerint 21 követelményt határozott meg, melyek között elõírta, hogy rendelkezniük kell Windows 98 operációs rendszerrel és Office2000 Prof. irodai programcsomaggal.<br>
A kérelmezõ "B" változatú ajánlata ezekkel nem rendelkezett, tehát nem felelt meg a minimális elvárásnak, így az érvénytelen.<br>
A kérelmezõ "A" változatú ajánlata és a nyertes ajánlata megfelelt a mûszaki specifikációnak, a kérelmezõ magasabb színvonalú terméket ajánlott, mint a nyertes.<br>
A Döntõbizottság ezért annyiban tartja helytállónak ajánlatkérõ pontozását, hogy a kérelmezõ "A" változatú ajánlatára 10 pont, a nyertesére 9 pont jár.<br>
<br>
<br>
2. Szerver számítógépek-re vonatkozóan ajánlatkérõ kikötötte, hogy "elsõdleges szempont, hogy megfelelõen illeszkedjék a már meglévõ szerverhálózattal."<br>
A Tulajdonságok címszó alatt ajánlatkérõ 13 követelményt határozott meg, többek között azt, hogy "512 MB SDRAM bõvíthetõ 1 GB-ig".<br>
A kérelmezõ mindkét ajánlatában azonos, a követelményeknek megfelelõ szerver számítógépet ajánlott meg.<br>
A nyertes ajánlatához mellékelt angol nyelvû leírásból kiolvasható, hogy a memória maximális kiépíthetõsége 512 MB, ez kevesebb, mint a minimális elvárásként megfogalmazott "512 MB SDRAM bõvíthetõ 1 GB-ig." A nyertes ajánlata tehát érvénytelen.<br>
A Döntõbizottság megjegyzi, hogy az ajánlatkérõ által adott pontszámok egyébként sem megfelelõen tükrözik az ajánlatok tartalma közötti különbséget, a kérelmezõ két ajánlatára 10–10 pontot, a nyertesére 9 pontot kellett volna adni, szemben ajánlatkérõ értékelésével, miszerint a kérelmezõ 9–9 pontot, a nyertes 10 pontot kapott.<br>
<br>
<br>
3. Operátori munkaállomás Tulajdonságok címszó alatt ajánlatkérõ 19 követelményt írt elõ, így többek között ezeket:<br>
"– 256 MB SDRAM bõvíthetõ 1 GB-ig,<br>
– CD/DVD archiváló egység."<br>
A kérelmezõ ajánlatának "A" változata 9 pontot, "B" változata 9 pontot, míg a nyertes ajánlata 10 pontot kapott.<br>
A kérelmezõ mindkét ajánlata azonos, a minimális elvárásokat kielégítõ operátori munkaállomást tartalmaz.<br>
Ajánlatkérõ az összegzésben azzal indokolta a kérelmezõ alacsonyabb pontszámát, hogy a "CD/DVD archiváló egység" követelménybõl hiányzik a "DVD" egység. Ajánlatkérõ indoka nem helytálló, ugyanis kérelmezõ ajánlata e követelményt tekintve az ajánlatkérõnek a 2001. április 28-án kelt "Kérdések és Válaszok" 12. pontjában foglaltak alapján megfelel ajánlatkérõ elvárásának. Kérdés: "Az operátori munkaállomás esetében mit kívánnak archiválni, CD-t DVD-t olvasni, vagy DVD-t is akarnak archiválni? DVD esetében kérdés, hogy csak adatokat-e?" Válasz: "Az ajánlatban olyan archiváló rendszer szállítására kérünk javaslatot, amely lehetõvé teszi a szállítandó szerverek és operátori munkaállomások teljes tartalmának idõszakos mentését, akár automatikus formában is." A válasz szerinti megfogalmazás szerint nem volt követelmény ajánlatkérõ részérõl a DVD archiválás, így a megajánlott merevlemezes és a CD-s archiválás is kielégíti a követelményeket.<br>
A nyertes által megajánlott alaplap angol nyelvû leírásából megállapítható, hogy a mûszaki specifikációban megkövetelt "256 MB SDRAM bõvíthetõ 1 GB-ig" elõírást nem tudja teljesíteni, mivel a maximális kiépíthetõsége 512 MB, tehát az ajánlat érvénytelen. A Döntõbizottság megjegyzi, hogy az ajánlatkérõ által adott pontszámok egyébként sem megfelelõen tükrözik az ajánlatok tartalma közötti különbséget, a kérelmezõ két ajánlatára 10–10 pontot, a nyertesére 9 pontot kellett volna adni, szemben ajánlatkérõ értékelésével, miszerint a kérelmezõ 9–9 pontot, a nyertes 10 pontot kapott.<br>
Az I. beszerzési csoportra vonatkozóan fenti megállapítások összegzéseként rögzíthetõ, hogy csak a kérelmezõ "A" változatú ajánlata érvényes. A nyertes ajánlata a szerver számítógépekre és az operátori munkaállomásra tett ajánlat érvénytelensége miatt teljes egészében érvénytelen, mivel az ezen beszerzési csoportra a három fajta beszerzési tárgyra együttesen kellett ajánlatot tenni.<br>
<br>
II. beszerzési csoport: a "szerverszobai bútorzat és biztonsági rendszer kialakítása, adatbázis szerverrendszer kiépítése".<br>
Az ajánlott termék mûszaki paraméterei bírálati részszempontból a dokumentációban elõírtak teljesítését kell vizsgálni.<br>
Miután az ajánlati dokumentáció bevezetõ részében szerepel az "Ez a mûszaki leírás a beszerzendõ eszközökkel szemben támasztott minimális elvárásokat tartalmazza, ettõl eltérni csak pozitív irányban lehet" szövegrész, ez a kikötés erre a beszerzési csoportra is vonatkozik.<br>
<br>
<br>
1. Bútorzat.<br>
Az elsõdleges követelményként ajánlatkérõ a következõ tulajdonságokat határozta meg:<br>
– kompatibilis legyen a konferenciatermeinkben használt bútorzattal (külalak, modulatitás),<br>
– rejtett kábelezés,<br>
– rejtett, nem bontható kötõelemek,<br>
– mûanyag élbevonat,<br>
– választható szín,<br>
– harmonizáljon a helyszínnel,<br>
– messzemenõen tartsa be az ergonómia szabályait.<br>
Ajánlatkérõ a kérelmezõ mindkét részajánlatára 4–4 pontot adott, a nyertes részajánlatára 10 pontot.<br>
Ajánlatkérõ a kérelmezõ mindkét részajánlatára nézve kifogásolta, hogy azok nem felelnek meg a "kompatibilis legyen a konferenciatermeinkben használt bútorzattal", a "mûanyag élbevonat", a "választható szín" és a "rejtett kábelezés" elvárásainak.<br>
A Döntõbizottság nem fogadta el ajánlatkérõ kifogását. A kiírás nem tartalmazott a konferenciaterem bútorzatára és a helyszínre vonatkozó adatokat, így nem lehet kérelmezõ terhére róni a nem ismert követelménynek való nem megfelelést. A további három kifogás sem helytálló, mert a kérelmezõ részajánlata a következõket tartalmazza:<br>
"– választható színek: a színkatalógus alapján, megrendeléskor,<br>
– a munkafelületek 3 féle kivitelben készülnek: laminált bútorlap mûanyag élzárással,<br>
– a fém asztallábakat összekötõ gerenda merevíti, melyet igény szerint kábelcsatornával ellátott kivitelben is gyártunk. A szerelt lábtakaró lemezek között lehetõség van a kábelek átvezetésére."<br>
Ily módon a kérelmezõ részajánlatai is megfelelnek az elõírt feltételeknek, ezért kérelmezõ részajánlataira is 10 pont jár.<br>
<br>
<br>
2. Biztonsági rendszer<br>
Elsõdleges követelményként ajánlatkérõ elõírta:<br>
– jelezze az illetéktelen behatolást,<br>
– a beléptetõrendszer kártyás megoldású legyen,<br>
– integrálja a már meglévõ hálózati központot is,<br>
– rögzítse a ki- és belépéseket.<br>
A kérelmezõ két részajánlata 6–6 pontot, a nyertesé 10 pontot kapott.<br>
A Döntõbizottság megvizsgálta az ajánlatokat és megállapította, hogy a nyertes ajánlata mindegyik kritériumnak megfelelt, így a részére adott pontszám helytálló.<br>
A kérelmezõ ajánlatait illetõen ajánlatkérõ a negyedik feltételnek való megfelelõséget hiányolta. A Döntõbizottság a kérelmezõ részajánlatainak vizsgálata útján észlelte, hogy a kérelmezõ ajánlatainál ajánlatkérõ nem vette figyelembe az ajánlat 13. oldalán lévõ "Az utólagos ellenõrzés hatékonyságát és a rendszer üzemeltetését nagymértékben segíti és egyszerûsíti a Windows 95 alapú beléptetõrendszer, melynek programja tárolja az aktuális mozgásokat, ezekbõl munkaidõ-nyilvántartást segítõ listák és adatok generálhatók. Minden olvasó autonóm módon gyûjti az adatokat és idõnként letölti a PC felé, ahol megtörténik a mozgások archiválása, riasztásjelzések megjelenítése" szöveget. Ezért a kérelmezõ is 10 pontra jogosult.<br>
<br>
<br>
3. Adatbázis szerverrendszer<br>
Elsõdleges követelmények voltak:<br>
– az iskola szervezeti egységeinek részére adatbázisstruktúra kialakítása,<br>
– meglévõ szerverrendszeren fusson,<br>
– egyszerûen kezelhetõ és bõvíthetõ legyen.<br>
Kérelmezõ mindkét részajánlata 5 pontot, a nyertesé 10 pontot kapott.<br>
A nyertes részajánlata a Döntõbizottság álláspontja szerint is 10 pontot érdemel, mert megfelel mindhárom kritériumnak.<br>
A kérelmezõ részajánlataival szemben ajánlatkérõ azt kifogásolta, hogy azok nem felelnek meg a második kritériumnak.<br>
Ajánlatkérõ kifogása nem helytálló. Ajánlatkérõ nem vette figyelembe a kérelmezõ ajánlatának 19. oldalán lévõ szöveget, miszerint: "Amennyiben az a rendszer, melyre az adatbázis-kezelõ telepítésre kerül nem cégünk által telepített operációs rendszerrel van ellátva, úgy cégünk elvárja, hogy megrendelõ biztosítsa az összes jogosultságot és információt, mellyel a telepítés megtehetõ." Ezen szövegezés által a "meglévõ szerverrendszeren fusson" követelmény teljesült, így kérelmezõ részére is 10 pont jár.<br>
Az I. beszerzési csoportra nézve az ajánlatok összehasonlításának összesítését a Döntõbizottság nem végezte el, mert a nyertes ajánlata érvénytelen.<br>
A II. beszerzési csoportban az ajánlott termék mûszaki paraméterei bírálati részszempontból a fentiek szerint a nyertes és a kérelmezõ részajánlatai egyenértékûek voltak. Az ajánlati ár részszempontból a kérelmezõ ajánlata volt a kedvezõbb. A szerzõdéstervezet tartalma részszempontból az ajánlatkérõ által adott pontszámokat a Döntõbizottság indokoltnak tartja.<br>
Ajánlatkérõnek tehát a II. beszerzési csoportra hozott eljárást lezáró döntése nem helytálló.<br>
A Döntõbizottság megállapította, hogy az I. beszerzési csoportban érvénytelen ajánlat nyertessé minõsítése által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 59. § (1) bekezdését, a II. beszerzési csoportban a kedvezõtlenebb ajánlat nyertessé minõsítése által az 59. § (1) bekezdését. Mivel ajánlatkérõ a nyertessel megkötötte a szerzõdést, ezen döntéseket a Kbt. 88. § (1) bekezdés c) pontja alapján nem lehet megsemmisíteni.<br>
A Döntõbizottság bírság kiszabását alkalmazta ajánlatkérõvel szemben. A beszerzési érték – a nyertes két részajánlatának összege – 12 450 000 Ft, ennek 8%-a az 1 000 000 Ft, mely összeg arányban áll a jogsértéssel, mert ajánlatkérõ egyrészrõl érvénytelen ajánlatot, másrészrõl a beszerzési érték 1/4-ének megfelelõ összeggel magasabb árra tett ajánlatot hirdetett ki nyertesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. július 6.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>