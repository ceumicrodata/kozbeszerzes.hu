<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8096)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.502/14/2001.<br>
<br>
Tárgy: a MÁV MTM Rt. jogorvoslati kérelme a MÁV Beruházás-lebonyolító Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV MTM Mélyépítõ, Tervezõ, Magasépítõ, Kereskedelmi és Ügyviteli Szolgáltató Rt. (3527 Miskolc, Kandó Kálmán tér 1/2.), képviseli dr. Dunai Sándor ügyvéd (1118 Budapest, Osztyapenko köz 1999/6/D/2. a továbbiakban: kérelmezõ) jogorvoslati kérelmének, amelyet a MÁV Rt. Beruházás-lebonyolító Igazgatóság (1087 Budapest, Kerepesi út 3., a továbbiakban: ajánlatkérõ) "Budapest, Soroksár állomás átépítése" tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (7) bekezdését és a 61. § (1) bekezdését, ezért ajánlatkérõvel szemben 3 000 000 Ft, azaz hárommillió forint összegû pénzbírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a pénzbírság összegét a Közbeszerzések Tanácsa MNB 10032000-01720361-00000000 számlájára utalja át.<br>
Kötelezi továbbá a Döntõbizottság ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat kérelmezõnek fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2001. április 11-én a Közbeszerzési Értesítõ 15. számában megjelentetett részvételi felhívással a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi felhívásban meghatározta az alkalmasság és az alkalmatlanság kritériumait.<br>
Ajánlatkérõ részvételi dokumentációt is készített és a jelentkezések beadásával kapcsolatos kérdéseket is megválaszolta.<br>
2001. május 7-ig a részvételi jelentkezési határidõig 6 db jelentkezés érkezett. Jelentkezett a kérelmezõ, a MÁV Hajdú Vasútépítõ és Mélyépítõ Kft., a MÁV BK. Kft., a Szentesi Vasútépítõ Kft., a Soroksár Állomás Konzorcium és a Soroksár I. Konzorcium.<br>
Ajánlatkérõ valamennyi jelentkezõt alkalmasnak találta, és ennek megfelelõen ajánlati felhívással 2001. május 25-én valamennyit felhívta ajánlattételre.<br>
Az ajánlati felhívásban ajánlatkérõ meghatározta a teljesítési határidõt: "2001. július–2001. október 31., 2002. február–2002. május"<br>
Ajánlatkérõ ajánlati dokumentációt is készített.<br>
Az ajánlati dokumentáció az alábbiakat tartalmazta:<br>
– utasítások ajánlattevõk számára,<br>
– ajánlati mintalapok,<br>
– szerzõdés formanyomtatványa,<br>
– technikai specifikáció, tervdokumentáció,<br>
– mennyiségi kiírások.<br>
Az ajánlati dokumentáció 1.28. pontjában ajánlatkérõ az alábbiak szerint meghatározta az elbírálás részszempontjait és a hozzájuk tartozó súlyszámokat:<br>
részszempontok	súlyszámok<br>
– mûszaki tartalom	15<br>
– megfelelõen és megalapozottan összeállított ütemterv	30<br>
– alkalmazott minõségbiztosítás kidolgozottsága	5<br>
– javasolt alvállalkozók teljesítésben való részvételének aránya és a projekt szervezeti felépítése	20<br>
– ajánlati ár	30<br>
Adható pontszámok: 1-2-3-4-5 pont.<br>
Ajánlatkérõ 2001. június 19-én helyszíni konzultációt tartott, majd a konzultáción felvetõdött kérdéseket írásban megválaszolta.<br>
2001. július 9-ig, az ajánlattételi határidõig 4 ajánlat érkezett. Ajánlatot nyújtott be a kérelmezõ, a Soroksár Állomás Konzorcium, a MÁV BK. Kft. és a MÁV Hajdú Vasútépítõ Kft. Az ajánlatok bontására 2001. július 9-én került sor.<br>
Az ajánlatokban a választott technológiák miatt jelentõs tartalékidõk szerepeltek, ezért ajánlatkérõ valamennyi ajánlattevõhöz kérdést intézett 2001. július 12-én, arról, hogy az ajánlati ár változatlanul hagyása mellett határozzák meg azt a legkésõbbi vágányzár kezdési idõpontot, amelynek ismeretében az alapfeladatra vonatkoztatottan, 2001. október 31-i befejezési határidõt változatlanul megtartják. A válaszadás határideje: 2001. július 16. 10.00 óra volt. Valamennyi ajánlattevõ határidõben válaszolt.<br>
Ajánlatkérõ 2001. július 26-án tartotta az eredményhirdetést, melyen nyertesnek a MÁV BK. Kft. ajánlatát hirdették ki 1 368 271 138 Ft + áfa ajánlati árral. Ajánlatkérõ második legjobb ajánlatot nem nevezett meg.<br>
Az összegzésben szereplõ ajánlatiár-pontozási metodika ellen kérelmezõ a MÁV Rt. vezérigazgatójához fordult 2001. augusztus 2-án, kifejezve azt, hogy az értékelésnél alkalmazott módszertõl eltérõen "túlpontozták" az övékén túli többi ajánlatot, mert azok 4 pontot kaptak, pedig arányos értékeléssel csak 3-at kaphatnának, és ez torzította az eredményt és befolyásolja a végsõ eredményt is. Kifogásolta még, a mûszaki tartalom megítélését is, mert az általuk ajánlott technológia a MÁV-nál általánosan alkalmazott.<br>
A vezérigazgató a kifogásokat 2001. augusztus 3-án kelt levéllel megválaszolta. Kérelmezõ 2001. augusztus 3-án levélben kérte az ajánlatkérõtõl a szerzõdéskötés felfüggesztését az általa benyújtott jogorvoslati kérelemre tekintettel.<br>
Ajánlatkérõ a nyertessel a szerzõdést 2001. augusztus 6-án megkötötte.<br>
Kérelmezõ 2001. augusztus 3-án jogorvoslati kérelmet nyújtott be, melyet 2001. szeptember 3-án kiegészített. Kérelmezõ kiegészített írásbeli kérelmében és a tárgyaláson tett nyilatkozatában kérte a jogsértés megtörténtének a megállapítását, az eljárást lezáró döntés megsemmisítését, a szerzõdéskötés megtiltását, ajánlatkérõnek a költségek viselésére kötelezését és bírság kiszabását.<br>
Kérelmezõ indokolásul elõadta, hogy ajánlatkérõ értékelése és pontozása nem volt jogszerû. A bontási jegyzõkönyvet nem küldte még részére ajánlatkérõ. A nyertes ajánlata a tartalékkeretnek a teljes összeghez viszonyított több mint 10%-os aránya miatt érvénytelen. Az eredményhirdetésen olyan árat hirdetett ki nyertesnek az ajánlatkérõ, amely eltér a bontási jegyzõkönyv adataitól, vagyis a nyertes utólag módosította ajánlatát. Az összegzésben ajánlatkérõ nem jelölt meg 2. helyezettet a dokumentációban szereplõ utalás ellenére és az összegzés továbbá az alvállalkozókkal kapcsolatban a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. szá</a>mú melléklete szerinti tájékoztató sem felel meg a Kbt. rendelkezéseinek.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az ár pontozása helyes, mert nem tartja méltányos értékelésnek azt, hogy 3,6%-os árkülönbözetre 40%-os pontértékkülönbséget állapítsanak meg, az értékelése megfelel a Kft.-nek. A kérelmezõ által megajánlott technológia nem kedvezõ, mert az kétvágányú pálya átépítésére vonatkozik, de a Soroksári állomás egyvágányú pályaszakaszára esik a munka, így tehát az ajánlata nem kellõen átgondolt, mert nem veszi figyelembe a projekt sajátosságait. A víztelenítési munka a talajtani adottságok miatt szükséges és ebben a tekintetben is gyengébb volt a kérelmezõ ajánlata a nyertesénél. A projekt egyedisége nem hasonlítható össze nyílt vonalú kétvágányú és jellemzõen más talajmechanikai és organizációs adottságokkal rendelkezõ vasútépítésekkel, továbbá hivatkozik a kérelmezõ ajánlatának mûszaki ütemezési problémáira. A nyertes ajánlatában számítási hibát javítottak ki, és nem az ajánlattevõ módosította utólag az ajánlatát. Ennek alapján kérte a jogorvoslati kérelem elutasítását.<br>
Egyéb érdekeltek közül a MÁV BK. Kft. úgy nyilatkozott, hogy a MÁV az ajánlati kiírás szellemében járt el, az értékelést is a szerint végezte el, ajánlatkérõ részletesen meghatározta elvárásait, az egyértelmû volt. A MÁV Hajdú Kft. helyesli a kérelem azon részét, hogy az ajánlati ár pontozása ellentétes a kiírásban megadott metodika szellemével, a szubjektivitásra alkalmat teremt, továbbá egyetért az értékelési jegyzõkönyv 5. pontjának hiányosságaival, mely szerint ajánlatkérõ nem jelölt meg 2. helyezettet, továbbá nem jelölte meg a harmadik személyt, akivel a nyertes szerzõdést köthet, pedig a munka 50%-a alvállalkozóké.<br>
A Döntõbizottság ideiglenes intézkedést a jogorvoslati eljárásban nem alkalmazott, mert annak törvényi feltételei a rendelkezésre álló iratokra és a szerzõdéskötés idõpontjára tekintettel nem álltak fenn.<br>
A Döntõbizottság a beszerzett iratok és a felek képviselõinek a tárgyaláson elhangzott nyilatkozatai, valamint az egyéb észrevételek alapján megállapította, hogy a jogorvoslati kérelem az alábbi részben megalapozott.<br>
A Döntõbizottság elõször a nyertes ajánlatában szereplõ ajánlati árnak a megváltoztatását vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése alapján, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
Az ajánlatok leadási határideje elõtt a nyertes képviselõje közölte, hogy ajánlatának 7. oldalán a felolvasólapon az ajánlati ár hibásan szerepel és a helyes összeg az ajánlat 50. oldalán található meg. A bontási jegyzõkönyvben ajánlatkérõ ennek megfelelõen a nyertes felolvasó lapján kézírással 1 368 670 332 Ft-ot tüntetett fel ajánlati árként, ezzel szemben az összegzésben 1 368 271 138 Ft szerepel, és ez az utóbbi összeg található a megkötött szerzõdésben is.<br>
Az ajánlatok bontásakor ajánlatkérõ a nyertes ajánlatából a felolvasólap I. oszlopában szereplõ összeg helyett az 50. oldalon fellelhetõ pontos számot vette alapul és ehhez adta hozzá a korrekciós tételeknek a felolvasó lap III. oszlop 10. sorában szereplõ összegét, vagyis 39 919 357 Ft-ot.<br>
A nyertes ajánlatában, az ajánlat formanyomtatványon 1 328 750 975 Ft + áfa ár szerepel, míg a felolvasó táblázat I. oszlopában 1 207 955 432 Ft, a III. oszlopban 39 919 357 Ft, vagyis összesen 1 247 874 789 Ft + áfa ajánlati ár található.<br>
A felolvasólapon lévõ összegzés pontatlan adatokat tartalmaz mind az alap, mind a korrekciós tényezõknél, mert az nem felel meg az ajánlat 49. és 50. oldalán, illetve a 243. és 244. oldalán lévõ mennyiségi összegzéseknek. Az alapajánlat<br>
– helytelenül: 1 207 955 432 Ft (7. oldal),<br>
– helyesen: 1 328 750 975 Ft (5. és az 50. oldal) ebben az összegben a 10% tartalékkeret pontosan szerepel.<br>
A felolvasó lapon a III. oszlopban a korrekciós tételnél az alábbi szerepel:<br>
<br>
1. sorban	+39 341 383 Ft<br>
<br>
4. sorban	–2 543 715 Ft<br>
<br>
5. sorban	–870 247 Ft<br>
<br>
8. sorban (tartalék keret)	+3 991 936 Ft<br>
<br>
10. sorban (mindösszesen)	39 919 357 Ft<br>
Ajánlatkérõ a felolvasólap 7. oldalán a III. oszlop adatait – észlelve azt, hogy az ott szereplõ számok elõjel helyes összegzése nem a 10. sorban szereplõ összeget adja – az alábbiak szerint összesítette, illetve javította ki:<br>
<br>
1. sorban	+39 341 383 Ft<br>
<br>
4. sorban	–2 543 715 Ft<br>
<br>
5. sorban	–870 247 Ft<br>
	–––––––––––––––––––––––––<br>
		(+35 927 421 Ft)<br>
<br>
8. sorban (tartalék keret) +3 991 936-rõl	3 592 742-re kijavítva a 10%-os felsõ határt figyelembe véve<br>
<br>
10. sorban (mindösszesen)	39 520 163 Ft<br>
Ajánlatkérõ az értékelés során a nyertes ajánlatának 7. oldal III. oszlop 10. sorában lévõ általa korrigált összeget adta hozzá az 50. oldalon szereplõ számhoz és így állapította meg a nyertes ajánlati árát. Az ár módosítása során ajánlatkérõ nem vette figyelembe a nyertes ajánlatának 243–244. oldalán a korrekciós tételek beárazott felsorolását, melyben a 244. oldalon megtalálható a korrekciós tételek összege is, ami 39 919 357. E tételes kimutatás tartalmazza a 10%-os tartalékkeretet is 3 991 936-os összegben, valamint meghatározza a korrekciós tételek összegét is 43 911 293-ban. A Döntõbizottság rámutat arra, hogy a 7. oldal III. oszlop 8. és 10. sorában ezek a számok szerepelnek és e számokat támasztják alá az ajánlat mûszaki és pénzügyi részének adatai.<br>
A Döntõbizottság megállapította, hogy az ajánlatkérõ által 7. oldal III. oszlop 1., 4. és 5. sorának összesítése és ennek alapján a 7. oldal III. oszlop 10. sorának módosítása nem tekinthetõ számítási hiba kijavításának, mert az ajánlatban nem szerepeltek olyan adatok, melyek ezt az elvégzett módosítást alátámasztották, illetve indokolták volna.<br>
A Döntõbizottság megállapította, hogy a nyertes ajánlatának 7. oldal III. oszlop 8. sorában szereplõ tartalékkerettel kapcsolatos ajánlatkérõi magatartás az ajánlat olyan módosítását jelentette, aminek eredményeként az ajánlat lényeges tartalmi eleme változott meg, úgy hogy azt az ajánlat egyetlen adata sem támasztotta alá.<br>
A Döntõbizottság álláspontja szerint ajánlatkérõ az ajánlatban levõ számítási hibákat nem megfelelõen javította ki, amikor a hibás felolvasólap III. oszlopának összegzõ adatát az ajánlat 243. és 244. oldalán szereplõ tételek figyelmen kívül hagyásával végezte el. Ezzel a magatartásával ajánlatkérõ a nyertes ajánlatát a számítási hiba kijavításaként hibásan módosította.<br>
Ajánlatkérõ sem a bontási eljárás, sem a hibajavítás során nem járt el következetesen, mert a 7. oldal hibáját bejelentette nyertes, de ebbõl csak az I. oszlopot tekintették hibásnak. Ennek alapján az 50. oldalon szereplõ helyes összeghez adták a 7. oldal III. oszlop 10. sorában szereplõ számot és így állapították meg az ajánlati árat. Ajánlatkérõ észlelve a 7. oldal III. oszlopában a számítási hibát az ott szereplõ elõjelhelyes számtani mûveleteket végezte el. Ajánlatkérõ azonban ezen hibajavítás közben nem vette figyelembe az ajánlat 243. és 244. oldalának adatait és ezért nem észlelte, hogy a hiba a 7. oldal I. és III. oszlopában azonos. Ajánlattevõ ugyanis a 10. összegzõ sorokhoz nem adta hozzá a tartalékkeretet tartalmazó 8. sorok adatát. Az ennek megfelelõ adatok a nyertes ajánlatában az 50. és a 244. oldalon megtalálhatók.<br>
Az ajánlatkérõ által végzett hibajavítás eredményeként a bontási jegyzõkönyvben szereplõ összeghez képest csökkent a nyertes ajánlati ára, az eredményhirdetésen ajánlatkérõ az általa végzett javítás utáni összeget hirdette ki és ez szerepelt a megkötött szerzõdésben is. Ajánlatkérõ ezen magatartása megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdés elsõ mondatában szereplõ rendelkezést.<br>
Mivel ajánlatkérõ a számítási hiba javításáról – általa sem vitatottan – nem értesítette az ajánlattevõket, így elmulasztotta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdés második mondatának a számítási hiba kijavításáról való azonnali értesítési kötelezettségét meghatározó rendelkezését. Ajánlatkérõ így megsértette a Kbt. 43. § (7) bekezdés mindkét rendelkezését.<br>
A Döntõbizottság ezt követõen az összegzéssel kapcsolatos kérelmi részt tekintette át.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az összegzés tartalmi elemeit a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében szereplõ minta határozza meg. Az ajánlatkérõnek az ott meghatározottak szerint kell írásbeli összegezést készíteni az ajánlatokról, az annak megfelelõ adatokkal.<br>
Az összegzésben ajánlatkérõ nem jelölte meg az alvállalkozók arányát, mint vizsgált tartalmi elemet, illetve az ezen részszempont értékelésével kapcsolatos indokolást sem tüntette fel abban. A bírálati részszempontok értékelésével kapcsolatban ajánlatkérõ egyedül az ajánlati ár értékeléséhez ismertette az értékelés módszerét.<br>
A Döntõbizottság az elõbbiek alapján megállapította, hogy az összegzés nem tartalmazza az egyes részszempontok értékelésével, az egyes ajánlatokra adott pontszámokkal kapcsolatos indokokat, hanem csupán általános jelleggel tartalmaz jellemzõkre való utalást. A Döntõbizottság megállapította, hogy az összegzés nem felel meg tartalmában az 5. számú melléklet elõírásainak, a beadott ajánlatok egyes részszempont szerint vizsgált tartalmi elemeit nem rögzíti, így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. Hiszen az e dokumentumban lévõ adatok ismeretében ítélhetik meg ajánlattevõk azt, hogy ajánlatkérõ valóban a felhívásban meghatározott elbírálási szempont, az összességében legelõnyösebb ajánlat részszempontja és azok sorrendje és súlyozása szerint döntött-e, illetve az eljárás más lényeges kérdéseiben (pl. kizárás, alkalmatlanság, érvénytelenség megállapítása) is a Kbt. alapján járt-e el.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a), b), f) és h) pontja szerinti jogkövetkezményt alkalmazta ajánlatkérõvel szemben.<br>
A Döntõbizottság megállapította, hogy a jogorvoslati kérelem az alábbi részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a dokumentációban úgy rendelkezett, hogy a tartalékkeret legfeljebb a teljes ajánlati ár 10%-a lehet.<br>
A nyertes ajánlati ára az alábbi:<br>
A 49. és 50. oldalon lévõ mennyiségi összegzéseknek; az alapajánlat – a tartalék kerettel helyesen: 1 328 750 975 Ft (lásd 50. oldal és az 5. oldal), ebben az összegben a 10% tartalékkeret pontosan szerepel.<br>
A 243. és 244. oldalon lévõ mennyiségi összegzések szerint a korrekciós tényezõk a felolvasólap III. rovatában az alábbiak:<br>
Korrekciós tételek árajánlata 39 919 357, míg a tartalékkeretet 3 991 936-os összegû, ami megfelel a 10%-os feltételnek.<br>
A nyertes ajánlatában az 50., illetve a 244. oldalon szereplõ adatok alapján a Döntõbizottság megállapította, hogy a nyertes ajánlati ára megfelel a tartalékkeret 10%-os felsõ határával kapcsolatos követelménynek. Az ajánlatkérõ által módosított ajánlati ár e szempontból szintén megfelel ennek a feltételnek. Az elõbbiek alapján a nyertes ajánlata e szempontból érvényes.<br>
Ennek alapján a Döntõbizottság a kérelem e részével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése alapján az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg – eredménytelen eljárás esetén – az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie. A közbeszerzési eljárás e hirdetmény közzétételével, illetve ha a szerzõdéskötés késõbb történik, azzal zárul le.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. szá</a>mú melléklet 10. c) pontja szerint ajánlatkérõ nem köteles csak a b) és c) pont szerinti adatokat közzétenni hirdetményben. Ezen elõírás pedig a 10%-nál nagyobb mértékben bevonni kívánt alvállalkozók feltüntetésére vonatkozik. Miután a nyertes ajánlatában nem merült fel 10%-nál nagyobb mértékû alvállalkozó bevonása, ezen pontot sem kell ajánlatkérõnek kitöltenie a hirdetményben. E körben tehát a kérelem megalapozatlan.<br>
Ennek alapján a Döntõbizottság a kérelem e részével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ és második mondata úgy rendelkezik, hogy az eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A bontási eljárásról készült jegyzõkönyvet ajánlatkérõnek az ajánlatok felbontása után öt munkanapon belül kell megküldenie ajánlattevõknek. Jelen esetben az ajánlatok bontására 2001. július 9-én került sor és így ajánlatkérõnek 2001. július 16-ig volt lehetõsége jogszerûen eleget tenni e kötelezettségének. Amennyiben ajánlatkérõ e kötelezettségének 2001. július 16-ig nem tett eleget, akkor a jogsértés megvalósult. Az ettõl az idõponttól számított 15 napos jogvesztõ határidõ 2001. július 31-én lejárt, míg kérelmezõ 2001. augusztus 3-án nyújtotta be jogorvoslati kérelmét. Ennek alapján a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett.<br>
Ennek alapján a Döntõbizottság a kérelem e részével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint járt el.<br>
A Döntõbizottság a jogorvoslati kérelem alapján áttekintette az ajánlatok értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ az értékelésrõl a dokumentációban az 1.28.1. pontban a következõt írta:<br>
"Az ajánlatoknak a Megbízó által történõ vizsgálata többek között a következõ értékelési szempontokat veszi figyelembe a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>b) pontja alapján.<br>
Valamennyi értékelési szempont egységesen 1, 2, 3, 4, 5 pontokkal kerül értékelésre megfelelõsége mértékében.<br>
A szerzõdés odaítélésének alapvetõ feltétele a gazdaságilag legkedvezõbb ajánlat, pl. az az ajánlattevõn kerül kiválasztásra, amely a szakmai specifikációknak is megfelelve hasonló összetettségû projektekben a referenciái által és operatív vezetõi képességei és minõségbiztosítási folyamata folytán, a pénzügyi ütemezés legkedvezõbb feltételei mellett a legkedvezõbb árajánlatot teszi, a legkedvezõbb feltételekkel valósítja meg a feladatot, valamint kellõ hangsúlyt fektet a jótállási és garanciális kötelezettségekre megfelelõ biztosítékok nyújtása mellett."<br>
Az ajánlatkérõ az ajánlatokat az alábbiak szerint értékelte:<br>
Soroksár Konzorcium<br>
<br>
Súlyszám	Pontszám 1–5	Súlyszám<br>
Mûszaki tartalom	15	4,18	62,73<br>
Megfelelõen és megalapozottan összeállított ütemterv	30	4,09	122,73<br>
Alkalmazott minõségbiztosítás kidolgozottsága	 5	4	20<br>
Javasolt alvállalkozók teljesítésben való részvételének aránya és a projekt szervezeti felépítése, saját munkavégzés aránya	20	4	80<br>
Ajánlati ár	30	4	120<br>
Összes pontszám			405,46<br>
<br>
<br>
Hajdú Kft.<br>
<br>
Súlyszám	Pontszám 1–5	Súlyszám<br>
Mûszaki tartalom	15	4,18	62,73<br>
Megfelelõen és megalapozottan összeállított ütemterv	30	3,18	95,46<br>
Alkalmazott minõségbiztosítás kidolgozottsága	 5	3,91	19,55<br>
Javasolt alvállalkozók teljesítésben való részvételének aránya és a projekt szervezeti felépítése, saját munkavégzés aránya	20	4	80<br>
Ajánlati ár	30	4	120<br>
Összes pontszám			377,73<br>
<br>
<br>
MÁV BK Kft.<br>
<br>
Súlyszám	Pontszám 1–5	Súlyszám<br>
Mûszaki tartalom	15	4,91	73,64<br>
Megfelelõen és megalapozottan összeállított ütemterv	30	5	150<br>
Alkalmazott minõségbiztosítás kidolgozottsága	 5	5	25<br>
Javasolt alvállalkozók teljesítésben való részvételének aránya és a projekt szervezeti felépítése, saját munkavégzés aránya	20	4,273	85,46<br>
Ajánlati ár	30	4	120<br>
Összes pontszám			454,09<br>
<br>
<br>
MTM Rt.<br>
<br>
Súlyszám	Pontszám 1–5	Súlyszám<br>
Mûszaki tartalom	15	4,182	62,73<br>
Megfelelõen és megalapozottan összeállított ütemterv	30	3,909	117,27<br>
Alkalmazott minõségbiztosítás kidolgozottsága	 5	4	20<br>
Javasolt alvállalkozók teljesítésben való részvételének aránya és a projekt szervezeti felépítése, saját munkavégzés aránya	20	4,182	83,6364<br>
Ajánlati ár	30	5	150<br>
Összes pontszám			433,6<br>
<br>
<br>
Ajánlatkérõ a dokumentációban az alábbiakat írta elõ:<br>
<br>
3. kötet: Mûszaki elõírások<br>
F. MELLÉKLET:<br>
A SZAKANYAGOK LISTÁJA<br>
E mellékletben azokat a szakanyagokat kell feltüntetni, beszerzése a Vállalkozó feladata (vasúti felépítményi, ágyazati, bányakavics, útburkoló ömlesztett anyagok, szigetelõ és korróziógátló anyagok, biztosítóberendezési és távközlési szakanyagok stb.)<br>
A felsorolásnak anyagnemenkénti bontásban tartalmaznia kell:<br>
– az anyag gyártójának (szállítójának) a megnevezését, a gyártási hely vagy anyagnyerõhely feltüntetésével; a kapcsolattartó személy megnevezésével;<br>
– a minõségbiztosítási tanúsítványokat;<br>
– a költségkiírásnak megfelelõ dimenzióban az anyag egységárát a beszerzési hely és munkahely kettõs bontásban.<br>
Kérelmezõ ajánlatában az 1., 2. kötet 304. oldaltól 310-ig tart az F melléklet, amit bontásban adott meg.<br>
– vasútépítési szakanyagok,<br>
– biztosítóberendezési szakanyagok,<br>
– felsõvezeték-építési szakanyagok.<br>
Az ágyazóanyagra az adatokat kérelmezõ megadta, de a bányakavicsra nézve nincs adat az ajánlatban.<br>
Az összegzésben levõ szöveges értékelésben ajánlatkérõ a kérelmezõ ajánlatáról ezt írja:<br>
"Az MTM Rt. Ütemtervében a technológiai utasításban, illetve a nevesített alvállalkozóinál nem veszi figyelembe az ajánlati kiírásban rögzített talajmechanikai kötöttségeket.<br>
A beszállításra kerülõ talajcsere és talajjavító származási helye tisztázatlan, ezért minõsége is bizonytalan. A hálóterv fázistervekkel egészül ki, melyben néhány helyen technológiailag megoldhatatlan folyamatok kerültek bemutatásra. Az egyes tevékenységek megvalósításának felelõse sem a hálótervbõl, sem a minõségbiztosítási tervbõl nem olvashatók ki. Ugyanígy nem tartalmazza az ajánlat a hiba vagy hiányosság esetén teendõ intézkedéseket. A legalacsonyabb ajánlati árat adta. Ez a többiekhez viszonyított alacsonyabb ár az általa nem kellõ mélységben kidolgozott víztelenítési munkáknál jelenik meg."<br>
A Döntõbizottság az értékelés tekintetében elõször a pontozási módszert tekintette át.<br>
A Döntõbizottság az értékelés pontozására vonatkozó általános kérdést tekintette át, vagyis azt hogy ajánlatkérõ a pontozás során csak egész számokat, vagy törtszámokat is adhatott e pontként.<br>
Ajánlatkérõ a dokumentáció 1. kötet 1.281 pontjában azt határozta meg, hogy "valamennyi értékelési szempont egységesen 1, 2, 3, 4, 5 pontokkal kerül értékelésre megfelelõsége mértékében."<br>
Ajánlatkérõ az 1., a 2. és a 4. részszempont értékelése során tizedes törtben kifejezett pontszámokat adott az egyes ajánlatokra és csak a 2. és 5. részszempont esetében alkalmazott egész számokat. Ajánlatkérõ értékelése úgy történt, hogy az értékelõ bizottsági tagok adtak egész pontszámokat 1 és 5 között, és ezen összeadott pontértékek átlagolásával került meghatározásra az adott részszempont értékelési pontszáma. Ez eredményezte a tört pontszámokat. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott, az elbírálás részszempontjai szerinti tartalmi elemeiket a felhívásban meghatározott ponthatárok között értékeli. A Döntõbizottság értékelési szempont. A Döntõbizottság nem fogadta el kérelmezõnek azt az álláspontját, hogy az csak egész pontokat adhatott volna az értékelést végzõ ajánlatkérõ, mert a dokumentációban szereplõ számtartomány az 1-tõl 5-ig tartó számokat – ideértve a törtszámokat is – tartalmazza. Ennek megfelelõen a Döntõbizottság álláspontja szerint ajánlatkérõ részérõl a tört számok alkalmazása az értékelés során nem volt ellentétes a dokumentációval és jól kiemeli az egyes ajánlatok tartalma közötti különbségeket.<br>
Az egyes bírálati részszempontok értékelését a Döntõbizottság az alábbiak szerint tekintette át:<br>
<br>
1. bírálati részszempont<br>
Mûszaki tartalom (súlyszám: 15)<br>
A kérelmezõ ajánlatának mûszaki tartalmi hiányossága, hogy nem veszi figyelembe a dokumentációban szereplõ talajmechanikai kötöttségeket, nem jelölte meg talajcseréhez felhasznált föld anyagnyerõ helyét és ajánlatában nincsenek kellõ mélységben kidolgozva a víztelenítési munkák.<br>
A Döntõbizottság nem osztotta kérelmezõnek azt az álláspontját, hogy a víztelenítési munkákat a dokumentációtól eltérõen az adott helyzetnek megfelelõen kell elvégezni és ezért az általa tett ajánlat a víztelenítés szempontjából az ajánlattétel idõpontjának megfelelõ és a helyszín bejárása alapján ténylegesen szükséges víztelenítési munkákat tartalmazza. A Döntõbizottság álláspontja szerint a dokumentáció részét képezõ tervekben meghatározott víztelenítési munkákra a dokumentációnak megfelelõ szintû ajánlatot kell tenni és nem lehet a dokumentációtól eltérõ mûszaki tartalommal ajánlatot tenni. Tekintettel arra, hogy a mûszaki tartalom bírálati szempont volt, így a dokumentációban meghatározott minimális követelményekhez képest magasabb szintû mûszaki vállalásokkal lehetett kedvezõbbé tenni az ajánlatokat.<br>
A Döntõbizottság álláspontja szerint ajánlatkérõ értékelése e részszempontban elfogadható és tükrözi az ajánlatok közötti különbségeket.<br>
<br>
2. bírálati részszempont<br>
Megfelelõen és megalapozottan összeállított ütemterv (súlyszám: 30)<br>
A Döntõbizottság álláspontja szerint ajánlatkérõ értékelése e részszempontban elfogadható és tükrözi az ajánlatok közötti különbségeket.<br>
<br>
3. bírálati részszempont<br>
Alkalmazott minõségbiztosítás kidolgozottsága (súlyszám: 5)<br>
A Döntõbizottság álláspontja szerint ajánlatkérõ értékelése e részszempontban elfogadható és tükrözi az ajánlatok közötti különbségeket.<br>
<br>
4. bírálati részszempont<br>
Javasolt alvállalkozók teljesítésben való részvételének aránya és a projekt szervezeti felépítése saját munkavégzés aránya (súlyszám: 20)<br>
Ajánlatkérõ a dokumentációban az alvállalkozókkal, illetve a projekttel kapcsolatban nem határozott meg elõírásokat. A jogorvoslati eljárás során ajánlatkérõ becsatolta az alvállalkozók igénybevételének %-os kimutatását, mely szerint a nyertes 10%-ot meghaladó mértékû alvállalkozót nem vesz igénybe.<br>
A Döntõbizottság álláspontja szerint ajánlatkérõ értékelése tükrözi az ajánlatok közötti különbségeket, így az e részszempontban elfogadható.<br>
<br>
5. bírálati részszempont<br>
Ajánlati ár (súlyszám: 30)<br>
Ajánlatkérõ az összegzésben az alábbiak szerint ismertette az ajánlati ár értékelését:<br>
Az ajánlati ár pontozásánál az ár/érték arány került figyelembevételre. Ehhez igazodva:<br>
Ár min. = 100% = 5 pont<br>
Ár min./Ár2 = £90% = 1 pont<br>
Ebbõl kiindulva:	<br>
£90%                  = 1 pont<br>
90,1% – 92,50% = 2 pont<br>
92,6% – 95,00% = 3 pont<br>
95,0% – 97,50% = 4 pont<br>
97,6% – 100%   = 5 pont<br>
A legalacsonyabb ár 100%, és ehhez viszonyítottan hasonlította ajánlatkérõ a többi ajánlati árat a		<br>
legjobb ár<br>
–––––––––––––––<br>
vizsgált ár     aránypárral.<br>
Nyertes:     1 318 876 012<br>
              –––––––––––––––––––– = 0,963 mutatószám<br>
                  1 368 271 138<br>
<br>
Legrosszabb: 1 318 876 012<br>
               –––––––––––––––––––– = 0,959 mutatószám<br>
                       1 374 140 152<br>
<br>
Az szubjektív elem, hogy ajánlatkérõ egy olyan "fiktív" ajánlatot tekintett a legkedvezõtlenebbnek, amelynek a fenti mutatószáma 90%, azaz melynek ajánlati ára 1 465 417 000 Ft lett volna. Ebbõl kiindulva állapított meg 5 sávot a kiosztható egészszámú pontértékekre.<br>
	Ajánlatkérõ   Kérelmezõ javaslata<br>
5 pont	97,6–100%               100%<br>
4 pont	95,0–97,5%     96,66 –99,999%<br>
3 pont	92,6–95,0%     93,334–96,666%<br>
2 pont	90,1–92,5%     90,001–93,333%<br>
1 pont	90% és alatta       90% és alatta<br>
Az ajánlatkérõ az ajánlati árral kapcsolatban általa választott értékelési megoldást következetesen alkalmazta, mely alapján az alábbi pontszámokat állapította meg:<br>
Nyertes	1 368 271 138 + áfa  4 pont<br>
Kérelmezõ	1 318 876 012 + áfa  5 pont<br>
MÁV Hajdú	1 374 140 152 + áfa  4 pont<br>
Soroksár Konzorcium	1 371 206 489 + áfa  4 pont<br>
A Döntõbizottság álláspontja szerint az ajánlatkérõ értékelése elfogadható és alkalmas az ajánlatok közötti különbség kimutatására. A Döntõbizottság rámutat arra, hogy az egyes sávok között 0,1 tizedes olyan sávok vannak, amelyekre nincs pontszám megállapítva és így az ebbe a tartományba esõ árajánlatok pontozása legalábbis vitatható. Jelen esetben a holtteret képezõ sávok léte nem befolyásolja az ajánlatok értékelését és az eljárás eredményét.<br>
A Döntõbizottság rámutat arra, hogy az ajánlatkérõ által a nyertes árajánlatán végzett módosítása nem érinti a nyertesnek az e részszempont alapján adható pontszámot. A Döntõbizottság álláspontja szerint az ajánlatkérõ értékelése kifejezi az ajánlati árak közötti különbözõséget.<br>
Ennek alapján a Döntõbizottság a kérelem e részével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint járt el.<br>
A Döntõbizottság megvizsgálta az eredményhirdetés jogszerûségét is a közbeszerzési eljárás II. legjobb ajánlatot benyújtójával kapcsolatban.<br>
Az ajánlati dokumentáció 1.32. pontja szerint a nyertes visszalépése esetén ajánlatkérõ a szerzõdés odaítélésérõl szóló döntését visszavonja és a második legkedvezõbbnek ítéli oda a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint a másodikkal csak akkor köthet szerzõdést az elõzõ helyezett visszalépése esetén, ha ezt a felhívásban elõírta, és természetesen ennek megfelelõen az eredményhirdetésen II. helyezettet is ki kell hirdetni, mert a Kbt. csak 1 alkalommal teszi lehetõvé az eredményhirdetést.<br>
A Döntõbizottság megállapította, hogy az ajánlati felhívásban ajánlatkérõ nem írta elõ a nyertest követõ legjobb ajánlatot benyújtó megállapítását, és a dokumentációban sem rendelkezett ezzel kapcsolatban. A Döntõbizottság elfogadta ajánlatkérõnek azt az álláspontját, hogy adminisztratív hiba miatt maradt az ajánlati dokumentáció 1.32. pontja a dokumentációban és ajánlatkérõnek nem volt szándékában II. helyezettet hirdetni. Elismerte ajánlatkérõ, hogy az ajánlati dokumentáció 1.32. pontja félreérthetõ, illetve megtévesztõ lehetett, de ezzel kapcsolatban az ajánlattevõk kérdést nem tettek fel az esetleges félreértés tisztázása érdekében. A Döntõbizottság álláspontja szerint az ajánlatkérõnek a nyertest követõ legjobb ajánlatot benyújtó megállapítását mellõzõ magatartása nem volt jogszabálysértõ.<br>
Ennek alapján a Döntõbizottság a kérelem e részével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint járt el.<br>
A bírság alkalmazásánál a Döntõbizottság mérlegelte a szerzõdéses értéket, valamint a jogsértés súlyát. Tekintettel arra, hogy a megkötött szerzõdés következtében a jogsértés reparációjára nem volt lehetõség a Döntõbizottság a szankció alkalmazásától a nem tudott eltekinteni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 12.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>