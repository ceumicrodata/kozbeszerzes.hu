<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8095)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.389/5/2001.<br>
<br>
Tárgy: a GFK Hungária Kft. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GFK Hungária Piackutató Kft. (1132 Budapest, Visegrádi u. 31., képviseli: dr. Rokolya Gábor ügyvéd, 1399 Budapest 62., Postafiók 665., továbbiakban: kérelmezõ) jogorvoslati kérelmét, amelyet az Oktatási Minisztérium (1055 Budapest, Szalai u. 10–14., a továbbiakban: ajánlatkérõ) "az Oktatási Minisztérium megbízásából közvélemény-kutatások elõkészítése (kérdõívek elkészítése, projektek elõtt elõzetes elemzés és célcsoport-meghatározás), kutatások lebonyolítása (személyes lekérdezés, telefonos, vagy postai úton történõ megkérdezés, mélyinterjúk, fókusz csoportos diszkusszió levezetése). Adatszolgálás, eredmény prezentálása 50 M Ft összegben" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívásra vonatkozó hirdetménye a Közbeszerzési Értesítõ (K. É.) 13. számában 2001. március 28-án jelent meg, melynek során tárgyalásos eljárás keretében kért be ajánlatokat a közvélemény-kutatások elõkészítésére különbözõ egyéb adatszolgáltatások teljesítésére, a részvételi felhívásban megjelölt összegben és a dokumentációban részletezettek szerint. Ajánlatkérõ a részvételi felhívásban meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint a részvételre jelentkezõk alkalmassága elbírálásának szempontjait.<br>
A részvételi jelentkezési határidõt követõen a részvételi jelentkezéseket az ajánlatkérõ elbírálta, majd a TÁRKI Rt., és a kérelmezõ részvételi jelentkezését elfogadva, ajánlat benyújtására hívta fel.<br>
Az ajánlatok bontására 2001. május 18-án került sor.<br>
A tárgyalásos eljárásban 2001. május 12-én volt az ajánlattevõkkel külön-külön tárgyalás tartása. A tárgyalásról készült jegyzõkönyvben ajánlatkérõ felhívta az ajánlattevõket, hogy írásban módosított ajánlataikat nyújtsák be. 2001. május 23-án került sor a módosított ajánlatok bontására, melyet az ajánlatkérõ Értékelõ Bizottsága értékelt. 2001. május 30-án elkészült az összegzés az eljárásról, majd az eredményhirdetés a közbeszerzési eljárásban 2001. május 31-én volt.<br>
A közbeszerzési eljárás nyertese a TÁRKI Rt. lett, aki az összességében legelõnyösebb ajánlatot tette. Az ajánlatok elbírálásának szempontja az összességében legelõnyösebb ajánlat az alábbi bírálati szempontok súlyszámok és ponthatárok figyelembevétele mellett:<br>
részszempontok	súlyszámok<br>
– ajánlati ár	50<br>
– mûszaki tartalom	30<br>
– határidõk	20<br>
Az egyes részszempontokra adható ponthatár 1–10 pontig terjed.<br>
Kérelmezõ jogorvoslati kérelmét 2001. június 18-án nyújtotta be a Döntõbizottsághoz, amelyben kérte, hogy a Döntõbizottság vizsgálja meg az ajánlatkérõ tárgyalásos eljárását a tekintetben, hogy megsértette a Kbt. elõírásait. Az eljárásról kapott összegzés után megállapították, a közbeszerzési törvény elõírásai sérültek az értékeléskor, mivel mûszakilag és gazdaságilag kevésbé megalapozott ajánlatot hozott ki az ajánlatkérõ nyertesnek. A mûszaki tartalomra vonatkozó ajánlatkérõi értékelését vitatta a kérelmezõ. Kérte a Döntõbizottságtól, hogy állapítsa meg a jogsértés megtörténtét és alkalmazzon bírság szankciót az ajánlatkérõvel szemben. Az eljárásról készült összegzést 2001. június 11-én kapta meg az ajánlatkérõtõl.<br>
Ajánlatkérõ érdemi ellenkérelmében a jogorvoslati kérelem elutasítását indítványozta, elsõdlegesen kérte annak megvizsgálását, hogy a kérelmezõ a 15 napos határidõn belül nyújtotta-e be a jogorvoslati kérelmét, mivel a kérelmezõ képviselõje az eredményhirdetéskor készült jelenléti ív szerint a 2001. május 31-ei eredményhirdetésen jelen volt, ahol felolvasásra került az eljárásról készült összegzés, azaz a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete, és az itt vélelmezett jogsértésekrõl tudomást szerzett. Amennyiben a jogorvoslati kérelmet a jogvesztõ határidõn belül nyújtotta volna be a kérelmezõ, abban az esetben a jogorvoslati kérelem alaptalanságára hivatkozott. Kizárólag a mûszaki tartalom részszempont értékelésénél vette figyelembe az ajánlati vállalásokat, így megállapítható volt, hogy a nyertes ajánlattevõ ajánlatának 20. oldalán az 5. pontban szerepel a féléves ingyenes hibakijavítás vállalása, míg a kérelmezõ ajánlatában ugyanezt a minõségi garanciák fõcím alatt az 5. pontban négy hónapon keresztül vállalja díjmentesen.<br>
A kérdõívek 100%-os kitöltési kontrollja csupán a TÁRKI Rt. ajánlatában szerepel, a csoportos interjú készítésének módszertanára a GFK ajánlata egyáltalán nem tér ki, viszont a TÁRKI Rt. ajánlata ezt a 10. oldalon részletesen leírja. A záró tanulmány és az adatfelvételi dokumentumkötet vonatkozásában a nyertes ajánlattevõ lényegesen részletesebb és komplexebb ajánlatot tett, ez az ajánlatok összehasonlítása alapján egyértelmûen megállapítható. Ezen szempontokra figyelemmel álláspontja szerint a nyertes ajánlattevõ összességében mûszaki szempontból kidolgozottabb, megalapozottabb ajánlatot nyújtott be, mint a kérelmezõ. Ezért került sor a nyertes ajánlattevõ részére a maximális 10 pont kiosztására, kérelmezõ pedig ezen ajánlati vállalására 8,5 pontot kapott.<br>
A TÁRKI Rt. jogorvoslati eljárásban írásban tett észrevételében hivatkozott arra, hogy az általa beadott ajánlat minden tekintetben figyelembe vette az ajánlati kiírásban megadott szempontokat, és jogszerûnek tartja az Oktatási Minisztérium értékelését.<br>
A Döntõbizottság a beszerzett iratok alapján, tárgyalás tartása nélkül megállapította, hogy a jogorvoslati kérelem alaptalan, mivel azt a közbeszerzésekrõl szóló – többször módosított – 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdés elsõ fordulatában meghatározott 15 napos jogvesztõ határidõn túl nyújtotta be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint az eljárás e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az iratokból megállapítható, hogy kérelmezõ képviselõje a 2001. május 31-én megtartott nyilvános eredményhirdetésen jelen volt. A nyilvános eredményhirdetésen az ajánlatkérõ indokolta a döntését, és felolvasta az eljárásról készített összegzést, amely a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete formai és tartalmi követelményeinek megfelelt. Az eredményhirdetésen többek között indokolásra került az, hogy a 2. részszempont vonatkozásában, mely az ajánlatok mûszaki tartalmára vonatkozott az ajánlatkérõ milyen okból kifolyólag minõsítette kevésbé elõnyösnek a kérelmezõ ajánlatát mûszaki tartalom szempontjából, mint a nyertes ajánlattevõét. Az eljárásról készült összegzés további olyan kiegészítõ és részletes információt nem tartalmazott, amely alapján a kérelmezõ arra az álláspontra juthatott volna, hogy sikerrel nem tudja a jogorvoslati kérelmét a 15 napos jogvesztõ határidõn belül benyújtani.<br>
A kérelmezõ esetében legkésõbb 2001. június 15-i határnappal nyújthatta volna be a Döntõbizottsághoz a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatában meghatározott szubjektív jogorvoslati határidõre figyelemmel.<br>
Kérelmezõ jogorvoslati kérelmét 2001. június 18-án nem postai úton nyújtotta be a Döntõbizottsághoz, tehát a 15 napos jogvesztõ határidõt követõ 3 napon túl. Erre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatára tekintettel a jogorvoslati kérelmet érdemi vizsgálat lefolytatása nélkül elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján, figyelemmel a Kbt. 79. § (7) bekezdés elsõ fordulatára a jogorvoslati kérelmet, mint alaptalant elutasította.<br>
A jogorvoslati eljárás során felmerült költségek viselésérõl a rendelkezõ részben foglaltak szerint határozott, mivel nem álltak fenn a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában elõírt törvényi követelmények.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 9.<br>
<br>
Dr. Eke Pekács Tibor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>