<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8215)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.229/11/2001.<br>
<br>
Tárgy: a Strabag Építõ Kft. jogorvoslati kérelme Nagykanizsa Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Óváry Mária (8000 Székesfehérvár, Szekfû u. 5.) ügyvéd által képviselt Strabag Építõ Kft. (1135 Budapest, Szegedi út 35–37. a továbbiakban: kérelmezõ) a Nagykanizsa Megyei Jogú Város Önkormányzata (8800 Nagykanizsa, Erzsébet tér 7., továbbiakban: ajánlatkérõ) "Nagykanizsa Ipari Park 1/A ütem közmûberuházás megvalósítása" tárgyú közbeszerzési eljárás ellen benyújtott jogorvoslati kérelmét a Döntõbizottság elutasítja.<br>
A közbeszerzési eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a felek tárgyaláson tett szóbeli nyilatkozatai, az ajánlatkérõ közbeszerzési eljárás során keletkezett iratai és egyéb okirati bizonyítékok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2001. február 7. napján megjelent 6. számában nyílt eljárásra szóló felhívást tett közzé Nagykanizsa Ipari Park 1/A ütem közmûberuházása tárgyában.<br>
Az ajánlati felhívás 3. a) pontjában az alábbiak szerint határozta meg ajánlatkérõ a beszerzés tárgyát és mennyiségét:<br>
<br>
1. Vízellátás és szennyvízelvezetés:<br>
– V-1 jelû vízvezeték, NA 150 KM-PVC	518 fm<br>
– V-2 jelû vízvezeték, NA 150 KM-PVC	15 fm<br>
– V-3 D280 PE, kiváltott DN 250/ac	30 fm<br>
– Sz-1 jelû szennyvízcsatorna, NA 200 KG-PVC	226 fm<br>
– Sz-2 jelû szennyvízcsatorna, NA 200 KG-PVC	70 fm<br>
– Sz-3 jelû szennyvízcsatorna, NA 200 KG-PVC	162 fm<br>
– Ny-1 jelû nyomott szennyvízcsatorna, D90/PE	186 fm<br>
<br>
2. Belsõ úthálózat mintegy 5600 m2, 74. sz. fõút 2175 kilométerszelvényben csomópont kialakítása a dokumentációban részletezettek szerint.<br>
A munkák részletes meghatározását a kiírási dokumentáció és a tervdokumentáció tartalmazza.<br>
A vízellátás és szennyvízelvezetés, és a belsõ úthálózatra fogadott el részajánlatot ajánlatkérõ, míg a többváltozatú ajánlattétel lehetõségét kizárta.<br>
Az ajánlatkérõ az ajánlati felhívás 11. pontjában határozta meg, hogy milyen módon kéri igazolni az ajánlattevõk pénzügyi, gazdasági és mûszaki alkalmasságát, valamint a 11. b) pontban rögzítette az alkalmatlanná minõsítés szempontjait.<br>
Rögzítette ajánlatkérõ a 13. a) pontban, hogy az összességében legelõnyösebb ajánlat kiválasztásának szempontja alapján bírálja el az ajánlatokat. Ily módon megadta az ajánlatok elbírálására szolgáló részszempontokat azok súlyszámaival együtt, melyek a következõk voltak:<br>
részszempontok	súlyszámok<br>
– az ajánlatok kidolgozottsága, a megajánlottak alátámasztottsága	35<br>
– ajánlati ár	30<br>
– teljesítési határidõ	20<br>
– minõség-ellenõrzési módszerekre tett intézkedések	15<br>
– helyi munkaerõ foglalkoztatása	10<br>
Az értékelés során adható pontszámot 1–10-ig határozta meg.<br>
Az ajánlati dokumentáció tartalmazta a beruházással kapcsolatos részletes ajánlattételi elõírásait, továbbá az ajánlati dokumentáció 6. oldalán részletezte az ajánlatok részszempontok szerinti értékelését, valamint a 7. oldal mûszaki ajánlat címszó alatt a benyújtandó dokumentumok részletezését tartalmazta. Ezen mûszaki ajánlat elõbb hivatkozott pontjában rögzítették többek között, hogy tartalmaznia kell az ajánlatnak a tervezõi költségvetést tételesen beárazva, mûszaki észrevételeket tételesen beárazva, önálló részként elkülönítve egyösszegû prognosztizált átalányár megadását, organizációs feltételek, minõségbiztosítás érdekében mûködtetett egyéb mûködtetõ rendszer ismertetését.<br>
Az ajánlattételi határidõig kilenc ajánlat érkezett: RYNO Út-, Híd-, Épületkarbantartó és Építõ Kft., Betonút Szolgáltató és Építõ Rt., Zalai Általános Építési Vállalkozó Rt., Investment Mérnöki és Fõvállalkozó Kft., Szabadics Közmû- és Mélyépítõ Kft., EGÚT Egri Útépítõ Rt., Mélyépítõ Budapest Kft., Hoffmann Építõipari Rt.<br>
2001. március 29-én ajánlatkérõ értesítette ajánlattevõket, hogy az eredményhirdetés idõpontját 2001. április 6-ra halasztják.<br>
Az ajánlatokat mindeközben bizottság értékelte a Kanizsaber Építõipari Beruházási és Vállalkozási Kft., mint bonyolító elõkészítõ anyaga alapján. 2001. április 4-én a bírálóbizottság ülésén megállapította, hogy a Mélyépítõ Budapest Kft. és a Hoffmann Építõipari Rt. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen, ezért az eljárás további szakaszából kizárta, és az ajánlatukat nem értékelte.<br>
Az eredményhirdetésre a módosított idõpontban került sor. Nyertesnek mindkét részajánlat tekintetében a Szabadics Közmû- és Mélyépítõ Kft.-t, míg a következõ legkedvezõbb ajánlattevõként a RYNO Út-, Híd-, Épületkarbantartó és Építõ Kft.-t hirdették ki.<br>
A kérelmezõ ezt követõen 2001. április 13-án nyújtott be jogorvoslati kérelmet, melyben sérelmezte az ajánlatok értékelését. Álláspontja szerint õ adta mind a két részteljesítés vonatkozásában az összességében legkedvezõbb ajánlatot. Álláspontja szerint az értékelés során nem számszerûsíthetõ részszempontok pontozása szubjektív volt, és ezért hátrányos az ajánlatkérõ döntése. Az elbírálás elsõ részszempontjában indokolatlanul alacsonynak tartotta az ajánlatukra kiosztott pontszámot. Minõségellenõrzési módszerekre tett intézkedések részszempont pontozása sem volt megfelelõ, a nyertes a minõsített ajánlattevõk 2001. évi jegyzékében nem szerepel.<br>
Kérte, hogy a Döntõbizottság semmisítse meg az ajánlatkérõ eljárást lezáró döntését, kötelezze ajánlatkérõt a felmerült költségek megfizetésére, és ideiglenes intézkedés keretében tiltsa meg a szerzõdéskötést.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint õ a megadott részszempontokra figyelemmel azok súlyszámára tekintettel hozta meg az eljárást lezáró döntését jogszerûen.<br>
Kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55 § (</a>6) bekezdése rögzíti, hogy az ajánlatkérõ az ajánlatokat a felhívásban meghatározott értékelési szempontok szerint bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. A Döntõbizottság ezen törvényi helyre figyelemmel, szem elõtt tartva az ajánlatkérõ értékeléssel kapcsolatos kívánalmait, megvizsgálta a kérelmezõ és a nyertes vonatkozásában az ajánlatkérõ értékelését külön-külön a részajánlatokra.<br>
A belsõ úthálózat részajánlatra vonatkozóan a Döntõbizottság az alábbiakat állapította meg.<br>
Az elsõ elbírálási szempont az ajánlatok kidolgozottsága a megajánlottak alátámasztottsága volt. Az ajánlatkérõ döntése szerint a kérelmezõ 5, míg a nyertes 7 pontot kapott. Ezen elbírálási szempont vonatkozásában a végpontszámhoz úgy jutott el ajánlatkérõ, hogy hat alszempontot vett figyelembe, nevezetesen:<br>
– tervezõi költségvetés beárazva,<br>
– mûszaki észrevételek beárazva,<br>
– mûszaki ütemezés,<br>
– pénzügyi ütemezés,<br>
– organizációs feltételek,<br>
– szerzõdéses feltételek.<br>
Az alszempontok matematikai átlaga kerekítve adta meg a kérelmezõ és a nyertes fentebb rögzített pontszámát.<br>
– Tervezõi költségvetés beárazása vonatkozásában<br>
	kérelmezõ 10 pontot,<br>
	nyertes 10 pontot kapott.<br>
Mindkét ajánlattevõ a tervezõi költségvetést árazta be, a két ajánlat között eltérés nem volt.<br>
– Mûszaki észrevételek beárazása tekintetében<br>
	kérelmezõ 1 pontot,<br>
	nyertes 1 pontot kapott.<br>
Nyertes ajánlattevõ erre a részre nem tett észrevételt, kérelmezõ mûszaki észrevételeit ajánlatkérõ nem fogadta el, mert az az útszerkezet megváltozását okozta volna. Ezért az azonos pontszámok indokoltak.<br>
– Mûszaki ütemezés tekintetében<br>
	kérelmezõ 10 pontot,<br>
	nyertes 10 pontot kapott.<br>
A mûszaki ütemezés tekintetében a két ajánlat kidolgozottsága között lényeges eltérés nem látható.<br>
– Pénzügyi ütemezés tekintetében<br>
	kérelmezõ 5 pontot,<br>
	nyertes 6 pontot kapott.<br>
Nyertes ajánlatában 5, kérelmezõében 6 részszámla + a végszámla került megjelölésre. Mindezen ajánlati elemekre figyelemmel a pontok kiosztása az ajánlat tényleges tartalmi elemére figyelemmel megfelelõ volt.<br>
– Organizációs feltételek tekintetében<br>
	kérelmezõ 1 pontot,<br>
	nyertes 7 pontot kapott.<br>
A nyertes ajánlat 159. oldalán a cserefölddel kapcsolatos nyilatkozatok találhatók, a 130–131. oldalon aknaszûkítõkkel kapcsolatos vállalás, valamint a 159. oldalon a veszélyes hulladék elhelyezésével kapcsolatos befogadó nyilatkozatot tartalmazta a nyertes ajánlattevõ ajánlata. A kérelmezõ ajánlatában organizációs feltételek nem kerültek megjelölésre. A kiosztott pontok kifejezik az ajánlatok valós tartalmát.<br>
– Szerzõdéses feltételek vonatkozásában<br>
	kérelmezõ 1 pontot,<br>
	nyertes 7 pontot kapott.<br>
Ajánlatkérõ szerzõdési feltételeket tartalmazó szerzõdéstervezetet nem bocsátott az ajánlattevõk rendelkezésére, hanem ennek becsatolását kérte ajánlattevõktõl. A kérelmezõ által becsatolt szerzõdéstervezet két pontja kedvezõtlen volt az ajánlatkérõ számára, mert a szerzõdéstervezet 117. oldalán lévõ 6.1. pontja rögzítette, hogy a megrendelõ által biztosítandó szerzõdéses feltétel a szerzõdés összegének megfelelõ összegû tárgyi létesítményt, valamint a vállalkozót nevesítõ bankifedezet-biztosítás elmulasztása esetén a szerzõdés automatikusan hatályát veszti, és a vállalkozó jogosult a szerzõdés teljesítése érdekében kifejtett elõkészítõ munkája ellenértékét leszámlázni. A szerzõdés 116. oldal 5.8. pontja rögzítette azt is, hogy a megrendelõ által elrendelt többlet- és pótmunkákat a vállalkozó csak a szerzõdés módosítása után együttes ármegállapítás szerint végezheti el. Ajánlatkérõ álláspontja szerint ez kedvezõtlen volt számára, hiszen nem tesz különbséget a szerzõdés pótmunka és többletmunka között, holott ezek külön jogi kategóriák, elválaszthatók egymástól, ennek azonos megítélése azonban az ajánlatkérõ érdekében ellentétes vállalást jelentene. Ezen két ok miatt helyesen döntött a pontszámok kiosztásakor ajánlatkérõ, amikor saját ajánlatkérõi érdekét tartotta szem elõtt a szerzõdéses feltételek értékelése kapcsán.<br>
Ezen elbírálási szempontra adott pontszámok tehát helyesen tükrözték a két ajánlat közötti tartalmi különbséget.<br>
A második elbírálási szempont az ajánlati ár volt, ahol a kérelmezõ ajánlati ára 49 705 843 Ft volt a legkedvezõbb, ezért erre 10 pontot kapott, míg a nyertes ajánlati ára 56 772 225 Ft volt, melyre 8 pontot kapott.<br>
Az ajánlatkérõ az értékelésnél a legmagasabb árból indult ki és kivonta a legalacsonyabb árat, és ezt osztotta 10 ponttal, az így kapott sávokba sorolta be az ajánlatokat, a megállapított pontok tükrözték az ajánlati árak közötti különbséget.<br>
A harmadik elbírálási szempont a teljesítési határidõ volt, melyet kérelmezõ nem kifogásolt, az ott elvégzett értékelést helyesnek tartotta.<br>
A negyedik elbírálási szempont a minõség-ellenõrzési módszerekre tett intézkedés volt. Ajánlatkérõ e körben az ajánlati dokumentáció 6. oldalának 4. pontjában rögzítette, hogy vizsgálni fogja a megajánlott minõség-ellenõrzési módszereket, kiemelve a megszerzett és a mûködõ minõségbiztosítási rendszereket, tanúsításokat. Vizsgálta ajánlatkérõ, hogy az ajánlattevõnek milyen minõségbiztosítási rendszere van, az hogyan mûködik és ezen belül milyen módszereket ajánl ajánlattevõ. Kérelmezõ ISO 9002 minõsítéssel rendelkezett, ami magas- és mélyépítésre vonatkozik, ezzel szemben a nyertes ISO 9002 és ISO 14001 rendszerrel, mindkettõ vízellátó- és szennyvízcsatorna-hálózat létesítésére vonatkozik. A kérelmezõ minõségbiztosításával kapcsolatos fõbb elveket ismertette általánosan, míg a nyertes ajánlattevõ részletesen, a konkrét munkafolyamatokra is kiterjedõen ezt megtette. Az ajánlatok e körben történõ összevetése során a fenti különbségek indokolták a kétpontnyi eltérést. A részszempont tartalma szerint a konkrét minõség-ellenõrzési intézkedéseket kellett összehasonlítani, nem pedig a tanúsítványok meglétét. Mindezekre tekintettel ajánlatkérõ döntése helyes volt, kérelmezõ 8, míg a nyertes 10 pontot kapott.<br>
Az ötödik elbírálási szempont a helyi munkaerõ foglalkoztatása volt, ahol kérelmezõ 8, a nyertes 5 pontot kapott.<br>
Az értékelést úgy folytatta, hogy a nagykanizsai székhelyû vagy telephelyû ajánlattevõk 10 pontjához viszonyította a különbséget kifejezõ csökkenõ pontszámot. Értékelési szempont vonatkozásában ajánlatkérõ azt vizsgálta, hogy melyik ajánlattevõ rendelkezik nagykanizsai székhellyel vagy telephellyel, illetõleg vonzáskörzetében (20 km) milyen módon alkalmaz helyi munkaerõt. A kérelmezõ ajánlatában felsorolt 17 természetes személyt, 3 fuvarozót és 1 alvállalkozót, akik nagykanizsai vagy környékbeli illetõségûek, illetõleg székhelyûek. A nyertes 78 helyi illetõségû személyt alkalmaz, illetõleg nyilatkozott, hogy a beruházás megvalósításához 80%-ban helyi munkaerõt foglalkoztat. A fenti adatok valós tartalmát az ajánlatkérõ az értékelés során megvizsgálta, a kérelmezõ nem hivatkozott olyan konkrétumra, amely a pontszámokban kifejezett értékelést cáfolta volna. A nyertes vállalkozásának realitását ugyan vitatta, ez azonban az ajánlati kötöttségre tekintettel az elbírálás során nem lehet vita tárgya.<br>
Az értékelést a Döntõbizottság megvizsgálta a vízellátás és szennyvízelvezetés részteljesítésre vonatkozóan is.<br>
<br>
1. részszempont:<br>
– ajánlatok kidolgozottsága, a megajánlottak alátámasztottsága, súlyszám: 35<br>
Alszempontként ajánlatkérõ a belsõ úthálózatra vonatkozó értékelési módszert alkalmazta.<br>
– Tervezõi költségvetés beárazva:<br>
	kérelmezõ 10 pontot,<br>
	nyertes 8 pontot kapott.<br>
A különbséget az indokolta, hogy a kérelmezõé teljes, míg a nyertes nem különítette el a villamos munkákra vonatkozó költségvetést, ezért a 2 pont különbség indokolt volt.<br>
– Mûszaki észrevételek beárazva:<br>
	kérelmezõ 1 pont,<br>
	nyertesé 10 pont.<br>
Kérelmezõ ajánlatának 87. oldalán, nyertes ajánlatának 111. oldalán találhatóak a mûszaki észrevételek. A kérelmezõ itt nem említi a nyomáspróbát, a többi nyertesnél felsorolt tétel megtalálható, és még néhány, a nyertesnél nem fellelhetõ, de kérelmezõ által felsorolt tétel. A döntõbizottság álláspontja szerint nem az ajánlatok tényleges tartalmi elemeire figyelemmel kerültek kiosztásra ezen alszempontra adott pontszámok, azonban figyelemmel a további részszempontok vizsgálatára, ez nem befolyásolta az eljárást lezáró döntés esetleges módosulását.<br>
– Mûszaki ütemezés:<br>
	kérelmezõ 5 pont,<br>
	nyertesé 10 pont.<br>
Nyertesé részletesebben kidolgozott, mint a kérelmezõé, minden lényeges (231. old). munkafázist külön bemutat a mûszaki ütemtervben, valamint mellékel egy ciklogramot (235. oldal). A két grafikonból együttesen kiderül a munkák ütemezése, egymáshoz való idõbeni viszonya, mely gondos, áttekinthetõ és értelmezhetõ. Kérelmezõ ajánlatában lévõ ütemtervbõl (110. oldal) nem állapítható meg, hogy az egyes munkafázisok hogyan követik egymást, kidolgozottsága nem olyan mélységû, mint a nyertesé, ezért jogszerûen értékelte ajánlatkérõ 10, illetve 5 pontra.<br>
– Pénzügyi ütemezés:<br>
	kérelmezõ 1 pont,<br>
	nyertesé 5 pont.<br>
Nyertes ajánlatban annak 233. oldalán részletesen kidolgozott a részszámlák mûszaki tartalma, mely szerint az elvégzett munkát követõen számláz. Kérelmezõ ajánlatának 111. oldalán található pénzügyi ütemterve nem tartalmazza a munkák részletezését, nem állapítható meg, hogy mit tartalmaz 1-1 részszámla. Nyertes ajánlatában 5, kérelmezõében 6 részszámla és egy végszámla került megjelölésre. Mindezen ajánlati elemekre figyelemmel a pontok kiosztása az ajánlat tényleges tartalmi elemére tekintettel megfelelõ volt.<br>
– Organizációs feltételek és szerzõdéses feltételek vonatkozásában ugyanaz az értékelés mechanizmusa és az ajánlatok tartalmi eleme, mint a belsõ úthálózat részteljesítés esetében, így az ajánlatok közötti pontozás megfelelõ volt.<br>
<br>
2. részszempont:<br>
– ajánlati ár, súlyszám: 30<br>
	kérelmezõé 3 pont,<br>
	nyertesé 7 pont.<br>
Kérelmezõ ajánlati ára 49 705 843 Ft, míg nyertesé 56 772 225 Ft, melynek értékelését a belsõ úthálózatnál alkalmazott módszer szerint végezte ajánlatkérõ.<br>
Az ajánlati árakra adott pontszámok tükrözik az ajánlatok közötti különbséget.<br>
<br>
3. részszempont:<br>
– teljesítési határidõ, súlyszám: 20<br>
	kérelmezõé 4 pont,<br>
	nyertesé 10 pont.<br>
Pontozás, mint a belsõ úthálózat résznél, helyesen került megállapításra.<br>
<br>
4. részszempont:<br>
– minõség-ellenõrzési módszerekre tett intézkedések, súlyszám: 15<br>
	kérelmezõé 7 pont,<br>
	nyertesé 10 pont.<br>
Pontozás azonosan történt, mint a belsõ úthálózat résznél, a pontszámok kiosztása is a jogszabálynak megfelelõ volt.<br>
<br>
5. részszempont:<br>
– helyi munkaerõ foglalkoztatása, súlyszám: 10<br>
	kérelmezõé 8 pont,<br>
	nyertesé 5 pont.<br>
Pontozás azonosan történt, mint a belsõ úthálózat résznél, a pontszámok kiosztása a jogszabálynak megfelelõ volt.<br>
Megjegyzi a Döntõbizottság, hogy ezen részteljesítésnél a 4. és 5. részszempont pontjai azért nem egyeznek a belsõ úthálózatra vonatkozó ajánlatok értékelése során adott pontjaival, mert élve a részajánlattétel lehetõségével kevesebb ajánlat került benyújtásra, így kevesebb ajánlat összehasonlítására kerülhetett sor.<br>
Döntõbizottság a belsõ úthálózat részajánlat, valamint a víz, csatornahálózat építése rész tekintetében elfogadta és jogszerûnek találta ajánlatkérõ pontozását.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59 § (</a>1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A fenti értékelésre tekintettel tehát megállapítható, hogy a kérelmezõ az összességében legkedvezõbb ajánlatot tett ajánlattevõt hirdette ki nyertesnek. Mindezekre tekintettel a Döntõbizottság a kérelmezõ jogorvoslati kérelmét a Kbt. 88. § (1) bekezdés a) pontja alapján mint alaptalant elutasította. Jogsértés megállapításra nem került, így a költségek viselésérõl a rendelkezõ részben foglaltak szerint határozott.<br>
A Döntõbizottság az eljárás során ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban meghatározott törvényes feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. május 22.<br>
<br>
Dr. Deli Betty s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>