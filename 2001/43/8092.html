<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8092)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.372/17/2001.<br>
<br>
Tárgy: a Hoge Orvosi Mûszer Kft. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Petz Antal ügyvéd (1135 Budapest, Tahi út 53–59.) által képviselt Hoge Orvosi Mûszer Kft. (1033 Budapest, Szõlõkert u. 7., továbbiakban: kérelmezõ) jogorvoslati kérelmét – melyet a dr. Pap L. Tamás ügyvéd (1133 Budapest, Pannónia u. 66.) által képviselt Budapest Fõváros Önkormányzata (1052 Budapest, Városház u. 9–11., továbbiakban: ajánlatkérõ) sterilizáló és fertõtlenítõ berendezések beszerzése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kéni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. február 28-án megjelent számában a rendelkezõ részben megjelölt beszerzés tárgyában. Öt részfeladatra kért ajánlatot.<br>
A 2. számú részfeladat 3 db gõzsterilizátor beszerzése volt a dokumentáció III/1.–III/3. pontjában meghatározott paraméterekkel. A III/1.–III/3. pontban ajánlatkérõ mûszaki követelményként a kamratérfogatra nézve 300 l, ill. 600 l (a névleges értéktõl való 10% eltérés megengedett), a munkatérre pedig "szögletes" kikötést határozott meg. A Sanamíj Kft. kérdésére adott válaszlevelében ajánlatkérõ ekként pontosította a gõzsterilizátorokra vonatkozó ajánlattételi feltételeit: "Kérjük, hogy az EN 285 számú, a nagyméretû gõzsterilizátorokra vonatkozó szabvány 3.33. pontjában leírt mértékegységben (sterilizálási egységben, STE) szíveskedjenek megadni a dokumentáció III/1., III/2. és III/3. pontjában szereplõ gõzsterilizálókban egy menetben, egyszerre sterilizálható anyagok mennyiségét. A válaszlevelet ajánlatkérõ a dokumentációt megvásárló többi ajánlattevõ részére is megküldte.<br>
A 2001. április 10-i ajánlattételi határidõre a 2. számú részfeladatra a kérelmezõ és a Sanamíj Kft. nyújtott be ajánlatot, a kérelmezõ ajánlati ára 37 037 500 Ft, a nyertesé 36 624 218 Ft volt.<br>
Ajánlatkérõ a június 11-ére halasztott eredményhirdetésen a Sanamíj Kft. ajánlatát hirdette ki nyertesnek.<br>
Kérelmezõ június 11-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, álláspontja szerint ajánlatkérõ érvénytelen ajánlatot minõsített nyertesnek. Állítását azzal indokolta, hogy a nyertes által ajánlott SAR 6.6.6-1V és SAR 6.6.12-2V típusú sterilizálók kamratérfogata még a megengedett 10%-os eltérés figyelembevételével is meghaladta a dokumentációban elõírt mértéket, valamint a munkaterük nem szögletes, hanem hengeres kivitelû. Kérte a jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D.372/3/2001. számú határozatával a szerzõdéskötést megtiltotta.<br>
Ajánlatkérõ kérte a jogorvoslati kérelem elutasítását. Elõadta, hogy a nyertes által ajánlott készülékek megfeleltek a kiírásban foglalt követelményeknek, így döntése jogszerû volt.<br>
A Sanamíj Kft. észrevételében szintén a kérelem elutasítását kérte. Közölte, hogy az általa ajánlott sterilizátorok mind a kamratérfogat és az STE-egység, mind a kamra szögletes kialakítását illetõen megfeleltek a dokumentációban elõírt követelményeknek. Ezen állítása igazolásául csatolta az ajánlott berendezéseire vonatkozó behozatali engedélyeket és egy szakvéleményt. A szakvélemény egyik megállapítására hivatkozva elõadta, hogy a kérelmezõ ajánlata szerinti készülékek nem felelnek meg az Országos Epidemiológiai Központ Dezinfekciós Osztály "Tájékoztató a Sterilizálásról" 1999-ben kiadott kiadványában foglalt, az egészségügyi intézményekre kötelezõ elõírásnak, miszerint a gõzsterilizáló munkaterét szabályszerûen csak kb. 2/3-ad részben szabad rakománnyal kitölteni. A kérelmezõ által ajánlott szögletes kivitelû kb. 300 literes hasznos térfogatú készülékben ugyanis 4 sterilizálási egység nem helyezhetõ el.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlatkérõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság összevetette a nyertes ajánlatát az ajánlati dokumentáció III/1.–III/3. pontjában foglalt kikötésekkel a következõk szerint:<br>
<br>
Dokumentáció<br>
III/1.<br>
– Kamratérfogat: 300 l<br>
– Sterilizálási egység ajánlatkérõi válasz szerint:<br>
4 STE<br>
– Munkatér: szögletes<br>
<br>
III/2. és III/3.<br>
– Kamratérfogat: 600 1<br>
– Sterilizálási egység ajánlatkérõi válasz szerint:<br>
8 STE<br>
– Munkatér: szögletes<br>
<br>
Ajánlat<br>
III/1.<br>
– Kamra hasznos ûrtartalma: 280 l<br>
– Sterilizálási egység: 4 STE<br>
– Munkatér: szögletes, 700 × 640 × 650 mm<br>
<br>
III/2. és III/3.<br>
– Kamra hasznos ûrtartalma: 560 1<br>
– Sterilizálási egység: 8 STE<br>
– Munkatér: szögletes, 700 × 640 × 1250 mm<br>
<br>
Ezen adatokból a Döntõbizottság megállapította, hogy a nyertes által ajánlott készülék megfelel a dokumentációban és az azt kiegészítõ ajánlatkérõi válaszlevélben foglalt elõírásoknak. A kamra hasznos ûrtartalma a 10%-os tûréshatáron belüli mértékû. Kétségtelen, hogy a sterilizáló készülék autoklávja henger alakú, de abban a négyszögletes munkatér kialakítása céljából vezetõsínek vannak elhelyezve. A készülék alakjának megítélését illetõen az MSZ EN 285-ös szabvány definíciójából kiindulva megállapítható, hogy annak munkatere szögletes. A szabvány 3.27. pontja szerint a sterilizátor kamra: "a sterilizátor azon része, amely a rakományt befogadja (EN 554)". A nyertes által megajánlott készüléknél a vezetõsínen kerül bevezetésre a sterilizálandó rakományt befogadó sterilizálási egység, amelynek mérete a szabvány 3.33. pontja szerint 300 × 300 × 600 mm, tehát ez nevezhetõ hasznos munkatérnek.<br>
A Döntõbizottság megállapította, hogy ajánlatkérõ a kérelmezõ által kifogásolt mûszaki paraméterek tekintetében helytállóan minõsítette a nyertes ajánlatát érvényesnek, ezért a jogorvoslati kérelmet elutasította.<br>
A Döntõbizottság nem adott helyt a nyertes Sanamíj Kft.-nek a kérelmezõ által ajánlott készülékkel szemben elõadott kifogásának, mert azt a nyertes egyrészrõl elkésetten terjesztette elõ, másrészt érdemileg sem tartalmazott a kiírás a munkatér 2/3-os kitöltöttségére vonatkozó elõírást.<br>
A Döntõbizottság a Kbt 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. július 11.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>