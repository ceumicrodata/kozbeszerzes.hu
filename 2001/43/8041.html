<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8041)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.522/8/2001.<br>
<br>
Tárgy: a Deco Design Kft. jogorvoslati kérelme a Budapest III. Kerületi Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Deco Design Kft. (1118 Budapest, Ménesi u. 82., továbbiakban: kérelmezõ) jogorvoslati kérelmének, melyet a Budapest III. Kerület, Óbuda-Békásmegyer Önkormányzat (1033 Budapest, Fõ tér 3., a továbbiakban ajánlatkérõ) "510 m2 földszintes, panelos bölcsõdeépület átalakítása irodahelyiségek céljára, valamint 1500 m2 parkoló kialakítása" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
Kötelezi a Döntõbizottság az ajánlatkérõt, hogy fizessen meg kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ 2001. június 20. napján a Közbeszerzési Értesítõ 25. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában. Ajánlatkérõ a felhívás 3. pontjában az alábbiak szerint határozta meg a beszerzés tárgyát és mennyiségét: 510 m2 földszintes, panelos bölcsõdeépület átalakítása irodahelyiségek céljára, valamint 1500 m2 parkoló kialakítása a biztosított dokumentáció szerint. A rész-, illetve többváltozatú ajánlatot ajánlatkérõ nem tette lehetõvé.<br>
Az ajánlati felhívás 9. pontjában ajánlatkérõ 15 napon belüli számlakiegyenlítést vállalt. A felhívás 13. pontjában pedig az összességében legelõnyösebb ajánlat kiválasztására szolgáló részszempontok és súlyszámok kerültek meghatározásra az alábbiak szerint:<br>
részszempontok	súlyszámok<br>
– ajánlati ár	40<br>
– az ajánlat mûszaki tartalma	30<br>
– az ajánlattevõ által támasztott fizetési feltételek	10<br>
– garanciális többletvállalások	10<br>
– a kiírásnál magasabb kötbér vállalása	10<br>
Az értékelés során adható pontszám részszempontonként: 0–10.<br>
Az ajánlati felhívás dokumentációja a mûszaki adatokon túl szerzõdéstervezetet is tartalmazott, amelyben a szerzõdés feltételeit határozta meg ajánlatkérõ. Többek között jólteljesítési garancia (bruttó ár 5%-a), bruttó szerzõdéses ár 5%-nak megfelelõ kötbér (de legalább napi 100 E Ft), 1 éves jótállás vállalását írta elõ.<br>
A munkákra vonatkozóan mennyiségi kimutatást is csatolt. A helyiségek bútorozási tervében típus, illetve gyártmány jelölés nem szerepelt, a bútorok leírásával (méret, forma stb.) határozta meg igényeit az ajánlatkérõ.<br>
2001. július 10-én helyszíni konzultációra került sor, melyrõl készült jegyzõkönyv tartalmazta, hogy a teljesítés során minden vonatkozásban a már elkészült Okmányiroda az irányadó.<br>
Az ajánlattételi határidõre, 2001. augusztus 1. napjára kérelmezõ, a Fõvárosi Építõ Rt., és az Uni-Invest Kft. nyújtott be ajánlatot. Ajánlatkérõ Pénzügyi és Közbeszerzési Bizottsága értékelte a beérkezett ajánlatokat, meghatározva az értékelés pontos módját. A Fõvárosi Építõ Rt. ajánlata számítási hibát tartalmazott az ajánlati ár tekintetében, melyet ajánlatkérõ figyelembe vett és elvégezte az ajánlati ár korrekcióját, s az így megállapított ajánlati árat vette figyelembe az értékeléskor. A számítás hiba korrekciójáról valamennyi ajánlattevõt egyidejûleg tájékoztatta.<br>
A közbeszerzési eljárás eredményét 2001. augusztus 14. napján hirdette ki ajánlatkérõ, s a Fõvárosi Építõ Rt. ajánlata lett az összességében legelõnyösebb, így az eljárás nyertese õ lett.<br>
Kérelmezõ 2001. augusztus 22. napján jogorvoslati kérelmet terjesztett elõ a Döntõbizottsághoz. Kérte, hogy a Döntõbizottság vizsgálja felül az ajánlatok mûszaki tartalmát, azt, hogy az összehasonlított ajánlatoknak azonos volt-e a mûszaki tartalma. Indoklásul elõadta, hogy ajánlatkérõ az eredményhirdetésen a mûszaki tartalom elbírálására vonatkozóan feltett kérdésre bizonytalan választ adott, így feltételezhetõ, hogy az értékeléskor nem azonos mûszaki tartalmú ajánlatok kerültek összehasonlításra.<br>
Az összegzés birtokában kérelmezõ vitatja valamennyi értékelési részszempont körében végzett ajánlatkérõi értékelést. Álláspontja szerint ajánlata kedvezõbb volt a fizetési feltételek, garanciális többletvállalások és a kötbérvállalás tekintetében is, mint a nyertes ajánlattevõ ajánlata.<br>
Ajánlatkérõ érdemi észrevételében kéri a megalapozatlan kérelem elutasítását.<br>
A nyertes ajánlattevõ ajánlata a költségvetést tekintve teljes mértékben azonos az ajánlati felhívásban elõírtakkal. A csatolt képi anyag utal csak arra, hogy milyen megjelenésû bútorokat képzelt el az ajánlattevõ. Kifejezett nyilatkozat nincs az ajánlatban arra, hogy a bútorok nem az igényelt formában kerülnek szállításra. Az ajánlat ezen bizonytalanságát az értékelésnél a pontok kiosztásánál figyelembe vette. Nyilatkozik, hogy az ajánlatok értékelésére jogszerûen került sor, az a felhívásban elõírtaknak megfelel, a nyertes ajánlattevõ tette az összességében legelõnyösebb ajánlatot.<br>
A Fõvárosi Építõ Rt. nyertes ajánlattevõ észrevételében nyilatkozik, hogy ajánlatát a felhívásban rögzítettek és a helyszíni bejáráson elhangzottak figyelembevételével állították össze. Az ajánlati költségvetésben leírtak teljeskörûen tartalmazzák az ajánlatkérõ igényeit mind mennyiségi, mind minõségi szempontból, ezért kérelmezõ kérelmét megalapozatlannak tartja.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint.<br>
A Döntõbizottság a kérelmezõ kérelmének keretei között elsõdlegesen megvizsgálta a nyertes ajánlatának érvényessége, valamint a számítási hiba korrekciója vonatkozásában hozott ajánlatkérõ döntések jogszerûségét és a számítási korrekció alkalmazásának helyességét.<br>
A Kbt 43. § (7) bekezdése kimondja, hogy ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
Az ajánlattevõ ajánlata tételes költségvetésében, a VII. "Burkoló munkák" tétel árazásánál a dokumentációban meghatározott tételek anyag és díj értékeit hibásan adta össze. Az anyagok összege helyesen 2 615 847 Ft (az ajánlatban szereplõ 6 489 100 Ft helyett), a díjak összege helyesen pedig 1 294 785 Ft (nem pedig az ajánlatban jelölt 3 885 648 Ft). Ily módon az ajánlati ár nettó 6 464 116 Ft-tal csökken. Ajánlatkérõ a fent idézett jogszabályi rendelkezés betartásával, helyes számítás alkalmazásával végezte el az ajánlati ár korrekcióját, kizárólag a helytelen összeadás korrigálására korlátozódott ajánlatkérõ javítása, nem érintve az ajánlatban megadott költségvetési tételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Érvénytelen az az ajánlat a Kbt. 52. § (2) bekezdés d) pontja alapján, amely nem felel meg az ajánlati felhívásban, illetve a dokumentációban meghatározott feltételeknek. Érvénytelen ajánlat pedig az eljárás további szakaszában nem vehet részt a Kbt. 53. § (2) bekezdésében foglaltak szerint.<br>
Ajánlatkérõ a dokumentációban a berendezési tárgyak (bútorok) tekintetében elõírásait az egyes tételek méret és mennyiségi specifikációjával adta meg, egyéb feltétel nem került meghatározásra. A nyertes ajánlattevõ ajánlata a beépített és mobil bútorok tekintetében ajánlatkérõ által meghatározottakkal azonos módon tartalmazza a tételkiírást, így teljes mértékben megfelel a dokumentáció feltételeinek, a mûszaki tartalom egyezik a dokumentációban elõírtakkal, az ajánlat érvényes és elbírálható.<br>
Miután valamennyi ajánlattevõ a dokumentáció elõírásai alapján tette meg ajánlatát, így a mûszaki tartalom tekintetében is ennek megfelelõen készültek el a költségvetések, az ajánlatok érvényesek és a mûszaki tartalmuk összehasonlítható egymással.<br>
A kérelmezõ kérelme a mûszaki tartalom vonatkozásában alaptalan.<br>
A Döntõbizottság ezt követõen megvizsgálta az ajánlatkérõ értékelését az egyes kifogásolt részszempontok vonatkozásában.<br>
<a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján az összességében legelõnyösebb ajánlatot tette.<br>
Az 1. értékelési részszempontként ajánlatkérõ az ajánlati árat határozta meg (súlyszám 40).<br>
Ajánlatkérõ által kiosztott pontszámok: kérelmezõ (87 556 819 Ft ajánlati ár) 7 pont, nyertes ajánlattevõ (számítási hiba korrekciójával számítottan 73 397 147 Ft) 10 pont, Uni-Invest Kft. (103 177 888 Ft) 3 pont.<br>
Ajánlatkérõ az összegzésben meghatározta, hogy az ajánlati árnál lineáris rendszert alkalmaz a pontszámok megállapításánál. A legalacsonyabb ár 10 pont, ehhez képest 5%-onként eggyel csökken a pontszám.<br>
Ezen részszempont tekintetében ajánlatkérõ az általa ismertetett módszer alapján a valós ajánlati árakat értékelve helyesen osztotta ki a pontszámokat, értékelése megfelel a törvényben és az általa a felhívásban elõírtaknak.<br>
A 2. értékelési részszempont az ajánlatok mûszaki tartalma volt (30 súlyszám)<br>
A kiosztott pontszámok: kérelmezõ 10 pont, nyertes ajánlattevõ 8 pont.<br>
A tételes költségvetések alapján teljesen azonos mûszaki tartalommal tették meg ajánlattevõk az ajánlataikat. Az ajánlattevõk közül a bútorzatra vonatkozóan csak a nyertes ajánlattevõ csatolt ajánlatához képanyagot, a másik két ajánlattevõ – így kérelmezõ – ajánlata ilyet nem tartalmazott, ezt azonban ajánlatkérõ nem is kérte sem a felhívásban, sem a dokumentációban.<br>
A mûszaki tartalom értékelésénél a nyertes kedvezõtlen megítélését nem eredményezhette a csatolt képanyag, hiszen e tekintetben nincs összehasonlítási alap a többi ajánlattal, az azokból hiányzó illusztrációk miatt, egyebekben pedig a mûszaki tartalom azonos volt.<br>
A fenteik alapján tehát ajánlatkérõ csak a tételes költségvetést vehette volna figyelembe, hiszen összehasonlításra csak az ad alapot.<br>
A 3. részszempont az ajánlatkérõ által támasztott fizetési feltételek volt (10 súlyszámmal)<br>
A kiosztott pontszámok: kérelmezõ (2. részszámla 1 végszámla, 15 napos teljesítés, 8 napon belüli fizetés esetén 2% engedmény a végszámlából) 8 pont, nyertes (1 részszámla, 1 végszámla, 15 napos átutalás) 9 pont.<br>
Ajánlatkérõ ezen részszempontnál csak a benyújtásra kerülõ számlák számát vette figyelembe az értékelésnél. A kérelmezõ 8 napos számlakifizetés esetére tett ajánlatát nem lehetett figyelembe venni, mert ajánlatkérõ 15 napon belül vállalta a számla kifizetését, ettõl kedvezõbb csak a hosszabb idõszak vállalása lett volna. Az árengedmény ezen részszempont keretében nem kerülhetett értékelésre. Ajánlatkérõ ezen részszempont tekintetében a törvény és a felhívásnak megfelelõen az ajánlatok valós tartalmi elemeit értékelve osztotta ki a pontszámokat.<br>
A 4. részszempontként a garanciális többletvállalás került értékelésre (súlyszám 10).<br>
Kérelmezõ a dokumentációban ajánlatkérõ által elõírt vállalásokon túl az alábbi ajánlatot tette: +1 év jótállás, ajánlati biztosíték visszafizetése az ajánlattevõ részére a szerzõdéskötéskor, 2 M Ft bankgarancia egy év lejárattal a garanciális idõre. Ajánlatkérõ 8 ponttal értékelte.<br>
Nyertes ajánlattevõ a dokumentációban ajánlatkérõ által elõírt vállalásokon túl +1 év jótállást, az ajánlati biztosíték visszatartását a mûszaki átadás-átvételig, nettó ár 3%-ának megfelelõ (= 1 761 531 Ft) garanciális biztosítékot 13 hónap idõtartamra bankgaranciával ajánlott meg. Ajánlatkérõ 9 ponttal értékelte.<br>
Az értékelés alapvetõen a jótállási idõre tekintettel történt (ebben nyertes és a kérelmezõ azonos), a nyertesnél +1 pontot adtak a 3%-os visszatartásra, ezzel kapcsolatban azonban nem vették figyelembe, hogy a kérelmezõ visszatartott garanciális biztosítéka értékben ennél magasabb összeg. A nyertes azonban itt tett egy értékelhetõ többletvállalást, miszerint a szerzõdés teljesítése idõszakában 1 M Ft az ajánlatkérõnél marad a teljesítés biztosítékaként. Ezekre figyelemmel az ajánlatok e részszempont körében kiegyenlítõdnek, a helyes pontozással azonos pontszámot kellett volna kiosztania ajánlatkérõnek. (9–9 pont)<br>
Az 5. részszempontként a kiírásnál magasabb kötbér vállalása került értékelésre (súlyszám 10)<br>
Nyertes vállalása: napi kötbér a nettó ár 0,5%-a (= 293 588 Ft), max. 10% részteljesítésekre is vonatkozóan. Adott pontszám: 10.<br>
Kérelmezõ vállalása: 200 000 Ft/nap. Adott pontszám: 7.<br>
Az ajánlatkérõ által kiosztott pontszámok a kötbér összegének arányaival összhangban kerültek megállapításra, tehát tükrözik az ajánlatok valós tartalmi elemei közötti különbségeket, így megfelelnek az értékelésre vonatkozó törvényi rendelkezéseknek.<br>
Az ajánlatok részszempontok szerint elvégzett értékelésének felülvizsgálata alapján megállapítható, hogy ajánlatkérõ 2 részszempont tekintetében az ajánlatok valós tartalmi elemeit nem megfelelõen értékelte és pontozta. Egyik esetben a (2. részszempont: a mûszaki tartalom) esetén a nyertes hátrányára értékelt olyan elemet, amelyet az értékelés során a többi ajánlattal összehasonlítani nem lehetett, így azt figyelembe nem vehette ajánlatkérõ. Ezen részszempontnál tehát a nyertes számára kiosztott 8 pont nem felel meg a részszemponton belül a nyertes ajánlata valós tartalmi elemének. A helyes értékelés során a megajánlott költségvetéseket – mint a mûszaki tartalom során az ajánlatok összehasonlítható tartalmi elemeit – figyelembe véve azonos pontszámot kellett volna kapnia valamennyi ajánlattevõnek, így nyertesnek is (10–10 pont).<br>
A 4. részszempont értékelése körében ajánlatkérõ a két ajánlat tartalmi elemeinek azonossága ellenére kevesebb pontot osztott ki kérelmezõnek, így ezen részszempont körében sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõen értékelte az ajánlatok tartalmi elemeit. Az ajánlatok valós tartalmi elemei alapján azonos pontszám kiosztása felelt volna meg a törvény rendelkezésének.<br>
Az értékelés során az ajánlatkérõ által a fent részletezettek szerint vétett hibák azonban az ajánlatkérõ által a nyertes ajánlattevõ vonatkozásában hozott eljárást lezáró döntésére befolyással nem bírnak. Ajánlatkérõ az ajánlattevõk között az alábbi pontszámok alapján állította fel a következõ sorrendet: nyertes a Fõvárosi Építõ Rt. 920 ponttal, második helyre a kérelmezõt sorolta 810 ponttal, harmadik az Uni-Invest Kft. 680 ponttal. Amennyiben a nyertes és a kérelmezõ viszonylatában az értékelést a fentiek figyelembevételével módosítjuk a kettõ részszempont tekintetében (mûszaki tartalom, garanciális többletvállalás), nyertes ajánlattevõnek a mûszaki tartalom körébe +2 ponttal növelni kell a pontszámát (súlyozottan ez 60 pont) a garanciális többletvállalás körében kérelmezõ pontszáma 1 ponttal emelkedne (súlyozottan ez 10 pont).<br>
A fentiek azt eredményezik, hogy a nyertes és a kérelmezõ közötti pontkülönbség tovább nõ (nyertes: 980 pont, kérelmezõ 820 pont). Megállapítható tehát, hogy az összességében legelõnyösebb ajánlatot az ajánlatkérõ által kihirdetett ajánlattevõ tette.<br>
Figyelemmel arra a tényre, hogy az ajánlatkérõ által az értékelés során elkövetett jogsértés a nyertes személyére vonatkozóan meghozott ajánlatkérõ döntésre érdemben kihatással nem volt, valamint tekintetbe véve a jogsértés csekély súlyát és az eset összes körülményeit, a Döntõbizottság nem látta indokoltnak egyéb jogkövetkezmény (bírság) alkalmazását.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja szerinti jogkövetkezményt alkalmazta, egyebekben a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 6.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>