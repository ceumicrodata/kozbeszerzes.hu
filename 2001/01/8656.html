<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8656)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.534/15/2000.<br>
<br>
Tárgy: Hódmezõvásárhelyi Útépítõ Kft. jogorvoslati kérelme Szarvas Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár út 10., képviselõje: dr. Zsoldos Mária ügyvéd 6800 Hódmezõvásárhely, Lázár út 10., a továbbiakban: kérelmezõ) jogorvoslati kérelmét, amelyet Szarvas Város Önkormányzata (5540 Szarvas, Szabadság út 25–27., a továbbiakban: ajánlatkérõ) "Lóna-Majori út II. ütem útfelújítása, Kossuth utca útrekonstrukciója, Martos Flóra és Hunyadi út közötti szakaszon szilárd burkolatú út építése, Béke u. felújítása, Deák Ferenc u. felújítása" tárgyú közbeszerzési eljárása ellen nyújtott be – elutasítja.<br>
A jogorvoslati eljárásban a felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 35. számában 2000. augusztus 30-án tette közzé ajánlati felhívását nyílt eljárás lefolytatására, melynek tárgya a rendelkezõ részben megjelölt utak felújítása, illetve útépítése volt vállalkozási szerzõdés keretében. Ajánlatkérõ a közbeszerzési eljárásban csak teljes körû ajánlatot fogadott el, valamint többváltozatú ajánlattételre lehetõséget nem adott. A teljesítés határidejét, vagy a szerzõdés idõtartamát 2001. július 30-ában jelölte meg, azzal a feltétellel, hogy ajánlatkérõ elõteljesítést is elfogad. A dokumentációt a Szarvas Városterv Kft. bocsátotta az ajánlattevõk rendelkezésére. Az ajánlatkérõ az ajánlati felhívásban meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint az ajánlatok elbírálásának szempontját, mely a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdésében foglaltak szerint az összességében legelõnyösebb ajánlat volt az alábbi részszempontok figyelembe vétele mellett.<br>
– Helyi vállalkozók bevonása 5 súlyszám,<br>
– A vállalt garanciális idõtartam a jogszabályi kötelezettségen felül 3 súlyszám,<br>
– Ajánlati ár 2 súlyszám,<br>
– Befejezési határidõ 1 súlyszám.<br>
A részszempontok 1 és 100 pont között kerültek értékelésre.<br>
Kérelmezõ még az ajánlattételi idõszakban kérdéseket intézett az ajánlatkérõhöz az aszfalt vastagságát illetõen, a bírálati szempontok és azok súlyszámával kapcsolatosan, valamint a helyi vállalkozók megnevezését kérte, akik az aszfalt- és a betonalap-építéshez szükséges mértékû kapacitással rendelkeznek. Ajánlatkérõ írásban megadta a válaszát, mely szerint az út vastagsága 5 cm lehetett. Amennyiben bármely ajánlatkérõ helyi vállalkozót kíván bevonni, az csak úgy történhet, hogy írásbeli megállapodást kell csatolni az ajánlathoz, alvállalkozókról információ a Békés Megyei Kamaránál, illetve Polgármesteri Hivatalnál kérhetõ.<br>
Az ajánlatok benyújtásának idõpontja 2000. október 10. volt, kérelmezõn kívül az alábbi ajánlattevõk nyújtottak be ajánlatot:<br>
Mota Hungária Rt., Integrál Rt., Vakond Kft., Geosaurus Kft., Debmut Rt., Strabag Építõ Kft.<br>
A benyújtott ajánlatokat a Szarvas Városterv Kft. értékelte, majd az önkormányzat képviselõ-testületének gazdasági bizottsága az értékelést javasolta elfogadásra. Az önkormányzat képviselõ-testületének döntését az ajánlatkérõ 2000. október 20-án hirdette ki nyilvánosan, melynek alapján a közbeszerzési eljárás nyertes ajánlattevõje az Integrál Rt. 159 742 751 Ft + áfa ajánlati árral.<br>
Ajánlatkérõ 2. helyezettet nem hirdetett. Az ajánlatkérõ elkészítette az eljárás eredményérõl szóló összegzést, melyet megküldött az ajánlattevõknek, valamint az eljárásról készült tájékoztatót a Közbeszerzési Értesítõnek.<br>
Kérelmezõ 2000. október 25-én nyújtotta be jogorvoslati kérelmét a Döntõbizottsághoz, amelyben sérelmezte az ajánlatkérõ eljárást lezáró döntését, azon belül is az ajánlatkérõ értékelését. Elõadta, hogy az 1. részszempont esetében a nyertes ajánlattevõ azáltal is kapott plusz pontokat, hogy helyi vállalkozót nem von be a teljesítésbe, mivel a Strabag Építõ Kft. nem tekinthetõ szarvasi székhelyû vállalkozónak. A 2. részszempontnál a vállalt garanciális idõtartamnál is jogsértõ az ajánlatkérõ értékelése. Megalapozatlannak tartja a nyertes ajánlattevõ 10 éves garanciavállalását arra tekintettel, hogy az aszfaltozási munkát végzõ Strabag Kft. külön benyújtott ajánlatában csak 3 év jótállást vállalt.<br>
Ugyancsak sérelmezte az ajánlati ár pontozását is. Elõadta továbbá, hogy a nyertes ajánlattevõ ajánlatát érvénytelennek kellett volna tekinteni, mert a Strabag Építõ Kft.-nek az összes iratát mintegy 10%-ot meghaladó alvállalkozó bevonásánál nem csatolta az ajánlatában. Kérte a jogsértés megállapítása mellett az eljárást lezáró döntés megsemmisítését, valamint ideiglenes intézkedésként a még meg nem kötött szerzõdés megkötésének megtiltását és a jogorvoslati eljárásban felmerülõ költségeinek a megtérítését.<br>
A Döntõbizottság 2000. október 27-én kelt D.534/3/2000. sz. határozatában a jogorvoslati eljárásban a szerzõdéskötést megtiltotta.<br>
Ajánlatkérõ érdemi észrevételében a kérelem elutasítását indítványozta. Álláspontja szerint az 1. részszempontnál figyelembe vette nemcsak a helyi székhelyû alvállalkozó bevonását, hanem az ajánlattevõknek a székhelyét is, amennyiben az szarvasi székhelyû volt, az plusz pontot jelentett az értékelésben. Ugyancsak elõadta, hogy a 2. részszempontnál figyelembe vette a kötelezõ alkalmassági idõre vonatkozó jogszabályi rendeletet, azaz a 12/1988. (XII. 27.) ÉVM–IpM–KM–MÉM–KVM együttes rendeletet és ezen belül vizsgálta az ajánlattevõk vállalásait, a szerzõdéstervezetben foglalt feltétel alapján. Az értékelésébõl megállapítható, hogy az összességében a legelõnyösebb ajánlatot az Integrál Rt. tette, a pontozások és a pontszám kiosztások megfelelnek az ajánlati felhívásban foglalt 1-tõl 100 pontig terjedõ intervallumnak.<br>
Az Integrál Rt. a kérelmezõ jogorvoslati kérelmének az elutasítását indítványozta. Álláspontja szerint az ajánlatkérõ a közbeszerzési törvény szabályainak megfelelõen végezte az értékelést és nem sérültek az értékelés során a közbeszerzési törvény alapelvei.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alaptalan. Az összességében legelõnyösebb ajánlat kiválasztásának legnagyobb súlyszámú részszempontja helyi vállalkozók bevonása volt. Ajánlatkérõ értékelésébõl megállapítható, hogy voltak olyan ajánlattevõk, akik 0 pontot kaptak, eltérve ezáltal a felhívás azon feltételétõl, mely szerint 1 pont volt a minimális adható pontszám.<br>
A nyertes ajánlattevõ 30 pontot kapott, a kérelmezõ 10 pontot, a Strabag Építõ Kft. 27 pontot kapott e részszempontra.<br>
A nyertes ajánlattevõ nem szarvasi székhelyû alvállalkozó bevonásáról nyilatkozott, mégpedig a Strabag Építõ Kft.-rõl.<br>
A kérelmezõ ajánlatában egy alvállalkozó bevonására nyilatkozott, az viszont nem állapítható meg az ajánlatból, hogy ez 10% fölötti vagy alatti bevonásnak minõsül-e. Egyedül a Strabag Építõ Kft. három alvállalkozó bevonásáról nyilatkozott úgy, hogy a bevonás pontos mértékét is meghatározta a beruházás értékéhez viszonyított százalékos mértékben.<br>
A Döntõbizottság megállapította az 1 részszempont tekintetében, hogy az ajánlatkérõ értékelése a nyertes ajánlattevõ esetében jogsértõ volt, mivel az ajánlattevõ szarvasi székhelyét is értékelésbe vonta, holott ezt az 1. részszempontnál nem tehette volna meg, mivel vállalkozó bevonás alatt azokat a teljesítésbe bevonandó harmadik személyeket kell érteni és figyelembe venni, akik bármilyen mértékben a szerzõdés megvalósulásában részt vesznek ajánlattevõi felkérés és bevonás alapján. Nem lehet figyelembe venni magának az ajánlattevõnek a szarvasi székhelyét, ezt nem lehet értékelni arra tekintettel, hogy az ajánlattevõk esélyegyenlõsége sérülne, ha székhelyük alapján egyeseket elõnyben kívánná részesíteni az ajánlatkérõ (a Kbt. szerint még a külföldi székhelyû ajánlattevõ esélyei sem csorbulhat ezért). Ha figyelembe vesszük a Strabag Építõ Kft.-nek a pontszámát, illetve az ajánlatának e részbeni vállalását, akkor az 1. szempontból az õ ajánlati vállalása volt a legkedvezõbb, és itt 27 pontot adott az ajánlatkérõ, akkor arányaiban a kérelmezõnek 9 pont járt volna, a nyertes ajánlattevõnek pedig a minimális pontszámot kell kiosztani figyelemmel arra, hogy õ a teljesítésbe nem von be helyi vállalkozót.<br>
A Döntõbizottság álláspontja szerint tehát az 1. részszempontnál a 0 pontok kiosztása jogsértõ volt, továbbá a nyertes ajánlattevõ a kérelmezõ és a Strabag Építõ Kft. ajánlati vállalását figyelembe véve e részszempontnál a Strabag Építõ Kft. ajánlati vállalása kedvezõbb, és az õ ajánlati vállalására adott pontszámukat figyelembe véve az ajánlatkérõ által adott pontszámok nem a valós vállalásokat tükrözik.<br>
A 2. részszempont a vállalt garanciális idõ a jogszabályi kötelezettségen felül. Az Integrál Rt. maximális 100 pontot kapott, a kérelmezõ 50 pontot kapott. Voltak 30 pontos ajánlattevõk is. Ajánlatkérõ a vállalt garanciális idõtartam vonatkozásában a jogszabályi kötelezettségen felül dokumentáció részét képezõ szerzõdés-tervezet 5. pontjában jelölte meg a minimális és a maximális garanciális vállalási idõtartamokat, figyelemmel a 12/1988. (XII. 27.) ÉVM–IpM–KM–MÉM–KVM együttes rendelet elõírásokban foglalt alkalmassági idõkre. Eszerint legalább 3 év vállalását várta el, legfeljebb pedig 12 évet kívánt értékelni.<br>
Az Integrál Rt. 10 éves alkalmassági és garanciális idõtartamot vállalt. A kérelmezõ 5 évet, voltak olyan ajánlattevõk – pld. a Strabag Építõ Kft. –, akik 3 éves garanciális alkalmassági idõt vállaltak.<br>
A Döntõbizottság álláspontja szerint az ajánlatkérõ e részszempontnál arányaiban is megfelelõen pontozta az ajánlati vállalásokat, mivel a beszerzés tárgya és mennyiségének megvalósítása, kivitelezése vonatkozásában a +2 éves többletvállalásra figyelemmel maximum 12 éves garanciális vállalást lehetett tenni az ajánlattevõknek. Az Integrál Rt. 10 éves garanciális vállalást tett, tehát e részszempontból az õ ajánlati vállalása volt kimagaslóan a legkedvezõbb az ajánlatkérõ számára.<br>
A 3. részszempont az ajánlati ár volt. Az Integrál Rt. 159 742 751 Ft, a kérelmezõ 109 900 000 Ft nettó ajánlati árat vállalt, és voltak még 164 milliós ajánlati árvállalások is. Az ajánlati ár szempontból a kérelmezõ kapta a legmagasabb pontszámot, 100 pontot. Az Integrál Rt. 68 pontot kapott, 67 pontot a Strabag Kft., és a 66 pont volt a legkisebb kiosztott pontszám.<br>
A Döntõbizottság megállapította, hogy az ajánlatkérõ értékelése a 3. részszempontnál objektíven történt, így megfelelt a közbeszerzési törvény elõírásainak.<br>
A 4. részszempont a befejezési határidõ. Az Integrál Rt. maximális pontszámot kapott 2001. május 10-i befejezési határidõ vállalása mellett, a kérelmezõ 2001. május 29-i befejezési határidõt vállalt, volt 2001. május 15-i, 2001. június 30-i befejezési határidõ-vállalás is.<br>
A Döntõbizottság ajánlatkérõ értékelésébõl megállapította, hogy e részszempontnál is az értékelés és a kiosztott pontszám arányaiban mutatják az ajánlattevõk vállalását. Tehát ez az értékelés is megfelel az ajánlati vállalásoknak, illetve az ajánlati felhívás és a dokumentáció elõírásainak.<br>
A Döntõbizottság tehát összességében megállapította, hogy az 1. részszempont értékelését kivéve az ajánlatkérõ értékelése összességében megfelelt a törvényi követelményeknek. Az 1. részszempontnál történt értékelési hibák viszont nem olyan mértékûek, amelyek megváltoztatnák a helyezési sorrendet, attól függetlenül is, hogy az Integrál Rt. pontozása az 1. részszempontnál nem volt megfelelõ. Tehát az értékelési és helyezési sorrend a Döntõbizottság álláspontja szerint helyes volt, ezért a Döntõbizottság elfogadhatónak ítélte összességében az ajánlatkérõ döntését, arra való tekintettel is, hogy az 1 részszempont értékelésénél hibákat követett el az ajánlatkérõ, mind a pontszámok kiosztásakor, mind az ajánlati, tartalmi részek értékelésekor.<br>
A Döntõbizottság megállapította továbbá azt is, hogy valamennyi ajánlat érvényes volt, megfelelt az ajánlati felhívás és a dokumentáció követelményeinek, így a nyertes ajánlat is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 29.<br>
<br>
Dr. Eke Pekács Tibor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>