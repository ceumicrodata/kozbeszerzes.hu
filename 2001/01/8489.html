<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8489)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.512/4/2000.<br>
<br>
Tárgy: a Közbeszerzések Tanácsa Közbeszerzési Döntõbizottság Elnökének hivatalból kezdeményezett jogorvoslati eljárása a Zalaegerszeg Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Zalaegerszeg Megyei Jogú Város Önkormányzata (8900 Zalaegerszeg, Kossuth u. 17–19., a továbbiakban: ajánlatkérõ) akinek nevében eljár a Technoplus Környezetvédelmi Technológiai Fejlesztõ Kft. (1142 Budapest, Rákospatak u. 74/B) "építési beszerzés eredeti szerzõdésben nem szereplõ kiegészítõ munka elvégzése" tárgyú közbeszerzési eljárása ellen a Közbeszerzések Tanácsa Döntõbizottság Elnöke (1024 Budapest, Margit krt. 85., a továbbiakban: Bizottság Elnöke) által indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 5-én hirdetmény közzététele nélküli tárgyalásos eljárást indított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdésére hivatkozással a rendelkezõ részben írt tárgyban.<br>
Ajánlatkérõ ajánlattételre a Zaladepo Konzorciumot hívta fel, melynek vezetõ cége a Hoffmann Építõipari Rt. (8900 Zalaegerszeg, Köztársaság út 1/A).<br>
Ajánlatkérõ a Bizottság Elnökének megküldött tájékoztatóban az eljárás jogalapjául megjelöltek indokolására elõadta, hogy a felhívásban felsorolt munkák kiegészítõ jellegûek, nem érik el a szerzõdéses összeg 50%-át, valamint megjelölte a szerzõdés teljesítésének feltételeit.<br>
A Bizottság Elnöke 2000. október 18-án hivatalból jogorvoslati eljárást kezdeményezett ajánlatkérõ közbeszerzési eljárása ellen.<br>
Az eljárást kezdeményezõ iratban a Bizottság Elnöke megállapította, hogy a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében írt feltételek nem állapíthatóak meg egyértelmûen. Tekintettel arra, hogy a céltámogatásnak a mûszaki alapját az engedélyes terv képezi, a támogatás odaítélésekor nem kötnek ki mûszaki, tartalmi feltételeket.<br>
A Bizottság rendelkezésére bocsátott iratok között semmiféle terv nem került csatolásra, és az sem állapítható meg, hogy a korábban megkötött szerzõdés a közbeszerzési eljárás lezárásaként köttetett-e meg a szerzõdõ partnerek között.<br>
A Bizottság Elnöke az eljárást kezdeményezõ iratban indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
A Döntõbizottság a jogorvoslati eljárás megindításáról az indítvány megküldésével értesítette ajánlatkérõ és az ügyben érdekelt Zaladepo Konzorciumot is.<br>
Ajánlatkérõ írásos észrevételében és a tárgyaláson úgy nyilatkozott, hogy a hulladéklerakó kivitelezése jelenleg is folyik a PHARE-szabályoknak megfelelõen 1997-ben kiválasztott Zaladepo Konzorciummal. Ajánlatkérõ a folyamatban levõ beruházásra 2000-ben nyújtott be támogatási pályázatokat az új dokumentációk és engedélyek beszerzését követõen. A támogatási döntés 2000. júliusi, ezután kezdték el a támogatott mûszaki tartalomnak megfelelõ beszerzési eljárást. A beruházás célszerûen csak a korábbi PHARE-nyertessel végezhetõ el. A Zaladepo Konzorcium érvényes szerzõdése 381 000 000 Ft-ról szól, a kiegészítõ építési beruházás pedig 70 023 000 Ft értékû, tehát nem éri el a korábbi munkák értékének 50%-át.<br>
Ajánlattevõnek megvizsgálták a pénzügyi, gazdasági, mûszaki alkalmasságát, vele tárgyalást is folytattak. Álláspontja szerint a tárgyalásos eljárást jogszerûen folytatták le. A Döntõbizottság felhívására becsatolta a Zaladepo Konzorciumi megállapodását, mely 1999. augusztus 23-án kelt. Ebbõl megállapítható, hogy a konzorcium tagjai felhatalmazták a Hoffmann Rt.-t, illetve annak elnök vezérigazgatóját, hogy a regionális hulladéklerakó bõvítésére megkötött szerzõdéssel kapcsolatban a konzorcium minden tagjának nevében anyagi jellegû döntéseket hozzon, jogszerû nyilatkozatot tegyen, utasításokat vegyen át és adhasson ki, beleértve a kifizetések engedélyezését is. A tárgyaláson ajánlatkérõ azt is nyilatkozata, hogy 1996-ban indult a PHARE-pályázat elõkészítése, amit követõen a nemzetköz PHARE-szabályoknak megfelelõen –  figyelemmel a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § d</a>) pontjában foglaltak iránymutatására – történt a nyertes ajánlattevõ nevezetesen a Zaladepo Konzorcium kiválasztása. A szerzõdés alapja csak a PHARE-tenderanyag lehetett, amelyre ajánlatot tett a Zaladepo Konzorcium, és amit az ajánlatkérõn kívül az EU-delegáció is elfogadott, illetve jóváhagyott.<br>
Ezen eljárási folyamat hosszú idõt vett igénybe, amelynek következtében az 1997-ben készült tervek alapján, melyeket a PHARE-tenderhez benyújtottak, került kiadásra korábban az építési engedély. Az idõmúlás következtében a mûszaki tartalom változása következett be. Ennek keretében többek között geotextília réteg elhelyezése vált szükségessé a szivárgó paplan alá, geofizikai szenzor-hálózat kiépítése vált kötelezõvé és geometriai változtatásokat is kellett eszközölni az eredeti tervtõl eltérõen. Elõadta azt is, hogy az eredeti terv szerinti megoldás esetén üzembe helyezési engedélyt nem kaptak volna, és aránytalan nehézséget okozott volna más szerzõdõ partner bevonása a teljesítésbe.<br>
Az ügyben érdekelt Hoffman Rt. írásban úgy nyilatkozott, hogy véleményük szerint az ajánlatkérõ és az ajánlatkérõ nevében eljáró személy a közbeszerzési törvény elõírásait nem sértette meg. Az eljárás során az ajánlattételhez rendelkezésre bocsátott minden információt, ami az ajánlattételhez szükséges.<br>
A hirdetmény közzététele nélküli tárgyalásos eljárás során készített dokumentumok (jegyzõkönyvek, összegzés az eljárásról) korrekten tükrözik azon tényeket és elhangzott nyilatkozatokat, melyek a közbeszerzés tárgyával kapcsolatosak.<br>
A Zaladepo Konzorcium a korábban elnyert PHARE-tender eljárás eredményeként megkötött szerzõdésnek megfelelõen jelenleg is végzi a PHARE-tender dokumentációban meghatározott mûszaki tartalomnak megfelelõ építési-kivitelezési munkákat. Ez a szerzõdés nem tartalmazza azokat a munkákat, amelyek a jogorvoslati eljárás alá vont közbeszerzés tárgyát képezik. A konzorcium jelenleg is aktív kivitelezési tevékenységet folytat a megvalósítás helyszínén. Más kivitelezõ megjelenése a közbeszerzés tárgyát képezõ kiegészítõ munkák végzésére megítélésük szerint építésszervezési, biztonságtechnikai, vagyonvédelmi szempontból is nehezen, illetve rendkívüli nehézségek árán volna kezelhetõ, amely feltehetõen az ajánlatkérõ számára is jelentõs költségtöbblettel járna.<br>
Véleménye szerint valószínûsíthetõ az is, hogy a jóteljesítési, minõségi követelmények, illetve azzal kapcsolatos garanciális kötelezettségek a jelenlegi fõvállalkozó konzorcium és az új vállalkozó között megoszthatatlanok lennének.<br>
A Döntõbizottság a rendelkezésre álló iratok, beszerzett dokumentumok, valamint a tárgyaláson elhangzott nyilatkozatok alapján megállapította, hogy a választott tárgyalásos eljárás jogalapja fennáll, mert a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–c) pontjai szerint a beszerzés tárgyára és az eljárás körülményeire vonatkozó feltételek teljesülnek az alábbiak szerint:<br>
Mûszaki szempontból oly módon, hogy a munkák egy részét mûszakilag, illetve gazdaságilag nem lehet aránytalan nehézség nélkül elválasztani a korábbi szerzõdéstõl (ezek a járulékos létesítmények), míg a más részét (újabb rétegek a szigetelõ rendszerben, csatlakozás a meglévõ hulladék-depóniához) illetõen az eredeti szerzõdés teljesítése is ezen munkák elvégzését feltételezi. A módosított hatósági engedélyek ezen mûszaki tartalmat az üzembe helyezés feltételeként határozzák meg, így maradéktalan teljesítésük nélkül az eredeti szerzõdés nem teljesíthetõ. Miután annak ellenértéke nem éri el a szerzõdési érték 50%-át, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában írt feltétel is fennáll.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva megállapította az eljárás során, hogy a Kbt. 70. § (2) bekezdésében írt kötelezõ feltételek megléte nem vitatható, ezért ajánlatkérõ jogszerûen választotta a hirdetmény közzététele nélküli tárgyalásos eljárás ezen fajtáját.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárásra – ha e törvény másként nem rendelkezik – az államigazgatási eljárás általános szabályairól szóló 1957. évi V. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti és errõl értesíti azokat, akiket az eljárás megindításáról korábban már értesített. <br>
A Döntõbizottság a fenti jogszabályhelyekre, valamint a megállapított tényállásra tekintettel a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000 november 15.<br>
<br>
Dr. Bíró László  s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda  s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>