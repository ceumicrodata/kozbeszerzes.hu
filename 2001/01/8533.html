<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8533)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.536/12/2000.<br>
<br>
Tárgy: a Várfalvi Kft. jogorvoslati kérelme a Pest Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Számadó Krisztina ügyvéd (4025 Debrecen, Vörösmarty u. 16.) által képviselt Várfalvi Kft. (4024 Debrecen, Varga u. 47/B., továbbiakban: kérelmezõ) jogorvoslati kérelmét – melyet Vassné Dr. Gergácz Éva jogtanácsos által képviselt Pest Megyei Állami Közútkezelõ Kht. (1024 Budapest, Fényes Elek u. 7–13., továbbiakban: ajánlatkérõ) 6400 tonna útszórósó beszerzése tárgyú közbeszerzési eljárás ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. augusztus 16-án megjelent számában a rendelkezõ részben megjelölt beszerzés tárgyában. A felhívás 11. a) pontjában elõírta, hogy a mûszaki alkalmasság igazolására ajánlatkérõnek csatolni kell az elõzõ 3 évi, valamint a jelenleg is folyamatban lévõ, a jelen beszerzés tárgyához hasonló volumenû szakterületi referenciáinak ismertetését az ellenszolgáltatás összege, a teljesítés ideje és a szerzõdést kötõ fél megnevezésével. A 11. b) pontban ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik az utóbbi három évben legalább 7000 tonna útszórósó beszerzésére és szállítására vonatkozó referenciával.<br>
A felhívásra a kérelmezõ, Solinwest 2000 Kft. és a Magyar Plastiroute Kft. nyújtott be ajánlatot.<br>
A kérelmezõ "1996–97. évi útszórósó szállítása, eladása" címû referencialistájában 7. sorszám alatt megrendelõként ajánlatkérõ volt feltüntetve. Ajánlatkérõ szeptember 27-én levélben kérte kérelmezõt, hogy szállítási dokumentumokkal igazolja a részére, mint megrendelõ részére történt szállítást. A szeptember 29-én kérelmezõ által megküldött iratokból az derült ki, hogy 1996–97. évben az Eurotranining Kft. alvállalkozójaként szállított sót ajánlatkérõ öt üzemmérnökségére.<br>
Ajánlatkérõ e tényre tekintettel kérelmezõt hamis adatszolgáltatás címén az október 5-i eredményhirdetésen kizárta a közbeszerzési eljárásból.<br>
Kérelmezõ október 19-én jogorvoslati kérelmet terjesztett elõ a Döntõbizottsághoz. Sérelmezte az eljárásból való kizárását. Arra hivatkozott, hogy nem állított valótlan adatot a referencialistában, mert a szerzõdésben vállalt kötelezettségét teljesítette, ha nem is az ajánlatkérõvel kötött szerzõdés alapján, és pótlólag igazolta a szállítás tényét. Kérte a jogsértés megállapítását és az eljárást lezáró döntés megsemmisítést.<br>
Ajánlatkérõ kérte a jogorvoslati kérelem elutasítását. Elõadta, hogy jogszerûen járt el, kérelmezõ hamis adatszolgáltatása a közbeszerzési eljárásban bebizonyosodott, ezért a Kbt. vonatkozó rendelkezése alapján kérelmezõt ki kellett zárnia az eljárásból.<br>
A Döntõbizottság a felek írásbeli észrevételei, ajánlatkérõ által a tárgyaláson szóban elõadott nyilatkozatok, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott. Kétségtelenül megállapítást nyert, hogy a kérelmezõ által a referencialistában közölt adatok közül az ajánlatkérõ részére történõ szállításra vonatkozó adat nem volt valós, ajánlatkérõ 1996–97-es évben nem volt útszórósó szállítására nézve a kérelmezõ megrendelõje. A referencialistában szereplõ adatot nem lehetett másként értelmezni, mint úgy, hogy ahogy azt az ajánlatkérõ értelmezte. A hamis adat szolgáltatását nem tette meg nem történtté az, hogy ajánlatkérõ felhívására kérelmezõ utólagosan megküldte a tényleges szerzõdéses jogviszonyt feltáró iratokat.<br>
A hamis adat szolgáltatásának vizsgálatánál abból kell kiindulni, hogy a leírt adat valós, vagy valótlan tartalmú-e és ez utóbbi esetben annak szolgáltatása szándékosan történt-e.<br>
Tevõleges magatartásnál – ellenkezõ bizonyításig – annak szándékosságát kell vélelmezni. Kérelmezõ kérelmében maga sem cáfolta az adatszolgáltatás szándékos voltát, csupán arra hivatkozott, hogy ajánlatkérõ részére valóban szállított útszórósót 1996–97. évben.<br>
A Döntõbizottság megállapítja, hogy kérelmezõ a tárgyi közbeszerzési eljárásban hamis adatot szolgáltatott, így ajánlatkérõ jogszerûen zárta ki kérelmezõt a közbeszerzési eljárásból. Ezért a jogorvoslati kérelem megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. november 24.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>