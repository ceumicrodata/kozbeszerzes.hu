<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8659)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.498/6/2000.<br>
<br>
Tárgy: az FK Raszter Rt. jogorvoslati kérelme a Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az FK Raszter Építõ Rt. (3533 Miskolc, Felsõszinva u. 73., a továbbiakban: kérelmezõ) jogorvoslati kérelmének, melyet a Országos Vízügyi Fõigazgatóság (1012 Budapest, Márvány u. 1/C., a továbbiakban: ajánlatkérõ) megbízásából eljáró Fõber Nemzetközi Ingatlan Fejlesztõ és Mérnöki Rt. (1075 Budapest, Rumbach S. u. 14.) "Tokaji Védelmi Központ épületének felújítási és átalakítási munkái" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését és az 59. § (1) bekezdését, ezért ajánlatkérõt 2 000 000 Ft, azaz kettõmillió forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. augusztus 9-én megjelent 32. számában tette közzé nyílt közbeszerzési eljárás megindítására szóló ajánlati felhívását a rendelkezõ részben ismertetett tárgyban.<br>
A felhívás meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, valamint az alkalmatlanná minõsítés szempontjait is.<br>
A felhívás 8. pontja elõírta, hogy 1 000 000 Ft ajánlati biztosítékot kér ajánlatkérõ bankgarancia formájában, melynek érvényességi ideje minimum az ajánlati kötöttség idõtartama plusz 10 nap kell hogy legyen. A 12. pont meghatározta, hogy az ajánlati kötöttség az eredményhirdetéstõl számított 60 napig tart.<br>
Ajánlatkérõ a 13. pontban elõírta, hogy az összességében legelõnyösebb ajánlatot kívánja kiválasztani a következõ részszempontok és súlyszámok alapján:<br>
– az ajánlat kidolgozottsága és mûszaki tartalma (5)<br>
– vállalási ár (3)<br>
– a kiírásban rögzítetten felüli többletvállalások (kötbér, garancia és szavatosság) (2)<br>
– az elõírtnál rövidebb mûszakilag reális teljesítési határidõ (1)<br>
Az adható pontszám részszempontonként 1–10-ig.<br>
Ajánlatkérõ dokumentációt is készített, amelyben az ajánlattétel részletes feltételeit határozta meg.<br>
Az ajánlattételi határidõre, 2000. szeptember 19-re a következõ ajánlattevõk nyújtottak be ajánlatot: Újhelyi Kft., Szivárvány Ép. Kft., Izobau Rt. és kérelmezõ.<br>
Ajánlatkérõ ezt követõen értékelte az ajánlatokat, majd 2000. szeptember 28-án döntést hozott. Eszerint a Szivárvány Ép. Kft. ajánlatát érvénytelennek nyilvánította, mert nem adott ajánlati biztosítékot, csak szándéknyilatkozatot, a másik három ajánlatot érvényesként értékelte, majd 2000. szeptember 29-én nyertesként az Újhelyi Kft.-t, második helyezettként pedig kérelmezõt hirdette ki.<br>
A felek a szerzõdést 2000. október 13-án megkötötték.<br>
Kérelmezõ 2000. október 12-én terjesztette elõ jogorvoslati kérelmét, amelyben kérte a Döntõbizottságtól, hogy semmisítse meg ajánlatkérõ közbeszerzési eljárást lezáró döntését, valamint ideiglenes intézkedésként tiltsa meg a szerzõdés megkötését. Indokolásul elõadta, hogy álláspontja szerint megalapozatlan volt ajánlatkérõ döntése a tekintetben, hogy a kiírásban rögzítetten felüli többletvállalások tekintetében kérelmezõ 7 pontot kapott, a nyertes 10 pontjával szemben, mert ajánlatkérõ szerint a nyertes pályázó kedvezõbb többlet felajánlásokat tett, mint a kérelmezõ.<br>
Kérelmezõ álláspontja szerint ez nem felel meg a valóságnak.<br>
Ajánlatkérõ érdemi észrevételében a jogorvoslati kérelem elutasítását kérte. Álláspontja szerint az ajánlatok értékelése megfelelõen történt, a nyertesként kihirdetett Újhelyi Kft. ajánlatában olyan többletvállalásokat tett, amely a kiírásban rögzítetteken felüli és ajánlatkérõ számára fontos. Ilyen volt pl. az elõzõ kivitelezõ hibás munkáinak kijavítása, amelyre a nyertes ajánlatot tett, a kérelmezõ pedig nem.<br>
Mivel kérelmezõ jogorvoslati kérelmében a közbeszerzési eljárást lezáró döntést sérelmezte, a Döntõbizottság megvizsgálta az ajánlatokat és az alábbiakat állapította meg.<br>
A Szivárvány Ép. Kft. valóban nem nyújtott az ajánlati felhívásban foglaltaknak megfelelõ ajánlati biztosítékot, ezért ajánlatának érvénytelenítésére vonatkozó ajánlatkérõi döntés helyes volt.<br>
A nyertesként kihirdetett Újhelyi Kft. ajánlatában az ajánlati biztosítékként csatolt bankgarancia-igazolás érvényességi ideje 2000. november 30-ig szólt. Ez azonban nem felelt meg az ajánlati felhívás 8. b) pontjának, mely szerint a bankgarancia minimális érvényességi ideje az ajánlati kötöttség plusz tíz nap kell hogy legyen, mely idõpont a szeptember 29-i eredményhirdetéstõl számítva legkorábban december 8-án jár le.<br>
Az Isobau Rt. által csatolt bankgarancia november 28-ig érvényes, amely szintén nem felel meg a felhívás 8. b) pontjában foglalt minimális érvényességi határidõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Tekintettel arra, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében foglaltak ellenére nem állapította meg a fenti két ajánlatról is, hogy azok érvénytelenek, ezen jogszabályhely megsértését a Döntõbizottság megállapította.<br>
A Döntõbizottság megvizsgálta a kérelmezõ ajánlatát is, amelyet minden szempontból – így a december 11-ig érvényes bankgarancia tekintetében is – a felhívásnak és a dokumentációnak megfelelõnek, tehát érvényesnek talált.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Fenti jogszabályhely megsértését Döntõbizottság szintén megállapította, mivel ajánlatkérõ az eljárás nyerteseként az érvénytelen ajánlatot tevõ Újhelyi Kft.-t hirdette ki és vele szerzõdést is kötött.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A bírság mértékének megállapításánál a Döntõbizottság figyelemmel volt a jogsértés súlyára és a beszerzés értékére.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 14.<br>
<br>
Dr. Bakonyi Dolli s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>