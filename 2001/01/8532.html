<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8532)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.458/10/2000.<br>
<br>
Tárgy: a Várfalvi Kft. jogorvoslati kérelme a Szabolcs-Szatmár-Bereg Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Számadó Krisztina ügyvéd (4025 Debrecen, Vörösmarty u. 16.) által képviselt Várfalvi Kft. (4024 Debrecen, Varga u. 47/B., továbbiakban: kérelmezõ) jogorvoslati kérelmének – melyet Dr. Várady Jenõ jogtanácsos által képviselt Szabolcs-Szatmár-Bereg Megyei Állami Közútkezelõ Kht. (4400 Nyíregyháza, Búza tér 20–21., továbbiakban: ajánlatkérõ) útszórósó beszerzése tárgyú közbeszerzési eljárás ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdés c) pontját, ezért 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles befizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. július 26-án megjelent számában a rendelkezõ részben megjelölt beszerzés tárgyában. A felhívás 11. a) pontja alapján ajánlattevõnek nyilatkoznia kellett – többek között – arra nézve, hogy korábbi, három évnél nem régebben lezárult közbeszerzési eljárásban történt hamis adatszolgáltatás miatt nem zárták ki a közbeszerzési eljárásban való részvételtõl.<br>
A felhívásra a kérelmezõ is ajánlatot nyújtott be. Ajánlatában nyilatkozott, hogy a Közbeszerzési Döntõbizottság határozatában elmarasztalta õt hamis adat szolgáltatásáért, mely határozat ellen bírósági felülvizsgálati kérelmet terjeszt elõ.<br>
Ajánlatkérõ a szeptember 11-én történt eredményhirdetésen közölte, hogy a kérelmezõt az eljárásból kizárta, indokként arra hivatkozott, hogy kérelmezõt a Baranya Megyei Közútkezelõ Kht. hamis adatszolgáltatásért a közbeszerzési eljárásból kizárta, e döntésnek a Döntõbizottság helyt adott.<br>
Kérelmezõ szeptember 21-én jogorvoslati kérelmet terjesztett elõ a Döntõbizottsághoz. Sérelmezte a közbeszerzési eljárásból való kizárását. A döntés indokával szemben elõadta, hogy azt az ajánlatkérõi döntést helybenhagyó döntõbizottsági határozatot, amely a közbeszerzési eljárásból való kizárását tartalmazta, megtámadta a bíróság elõtt, ezért az nem ad jogalapot a jelen eljárásból való kizárására.<br>
Ajánlatkérõ észrevételében elismerte, hogy egy, a bíróság által még jogerõsen el nem bírált határozatra hivatkozva nem lett volna joga kérelmezõt kizárni az eljárásból, azonban a közbeszerzési eljárásban nem a kérelmezõ tette a legelõnyösebb ajánlatot, így az eljárás eredménye szempontjából kérelmezõ számára irreleváns volt az abban való részvétel, tehát kérelmezõt nem érte jogsérelem.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja elõírja, hogy a közbeszerzési eljárásban nem lehet ajánlattevõ vagy alvállalkozó, aki "korábbi – három évnél nem régebben lezárult – közbeszerzési eljárásban az általa a valóságnak megfelelõen ismert, de ettõl eltérõen közölt adatot (a továbbiakban: hamis adatot) szolgáltatott és ezért az eljárásból kizárták, illetõleg a hamis adat szolgáltatását a Bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította."<br>
Tényként állapítható meg, hogy a Döntõbizottság a 310/11/2000. számú határozatával helybenhagyta a Baranya Megyei Közútkezelõ Kht. azon döntését, hogy a kérelmezõt hamis adatszolgáltatás miatt a közbeszerzési eljárásból kizárta. Az is tény, hogy kérelmezõ a határozat ellen bírósági felülvizsgálati kérelmet terjesztett elõ és errõl a helyzetrõl ajánlatában tett nyilatkozatával számot adott.<br>
A jogvita elbírálásához a Döntõbizottságnak abban a jogkérdésben kellett állást foglalnia, hogy a 310/112000. számú határozata alapot szolgáltatott-e ajánlatkérõ részére kérelmezõ kizárására. A határozat jogerõs, illetve végrehajtható volt-e, tekintettel a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésének a határozat elleni fellebbezést kizáró szabályára, valamint a 90. § (2) bekezdésében foglalt azon rendelkezésre, hogy a "keresetlevél benyújtásának a határozat végrehajtására nincs halasztó hatálya." E jogkérdésben való döntéstõl az ajánlatkérõ elismerõ nyilatkozata mellett sem tekinthet el.<br>
Az eljárás jogtudománya a jogerõnek két fajtáját különbözteti meg. Alaki jogerõnek a határozat megtámadhatatlanságát nevezi, míg az anyagi jogerõ beálltáról akkor lehet szó, ha a határozat már megváltoztathatatlan. Ahhoz, hogy az államigazgatási határozat feltétlen jogalapot szolgáltasson a kizárás jogkövetkezménye alkalmazásához, elegendõ a határozat alaki jogerejének beállta, mert ez magával hozza a határozat megváltoztathatatlanságát is. Az alaki jogerõ beállta azt jelentené, hogy a határozatban megjelölt idõtartamig az ajánlattevõ nem vehetne részt közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – eltérõ rendelkezés hiányában – az államigazgatási eljárás általános szabályairól szóló 1957. évi IV. törvény (Áe) rendelkezéseit kell alkalmazni. Az Áe. 72. § (1) bekezdése szinte generális szabályként mondja ki az államigazgatási határozat bírósági felülvizsgálatának lehetõségét, e szabály alól a (4) bekezdésben meghatározott, csak rendkívül szûk, speciális körben enged kivételt. Ebbõl következik, hogy államigazgatási ügyben alaki, ebbõl következõen pedig anyagi jogerõrõl sem beszélhetünk; a határozat megtámadható és megváltozatható. Miután pedig a határozat elõzetes végrehajthatóságát a bíróság a polgári perrendtartásról szóló 1952. évi IV. törvény (Pp.) 332. § (3) bekezdése alapján a bíróság felfüggesztheti, az államigazgatási határozat elõzetes végrehajthatósága sem feltétlen hatályú.<br>
Az államigazgatási határozat tehát sem alaki, sem anyagi értelemben nem volt jogerõs, valamint elõzetes végrehajthatósága révén sem keletkeztetett ajánlatkérõ számára jogalapot a kérelmezõ közbeszerzési eljárásból való kizárására. Kérelmezõ részérõl a hamis adatszolgáltatás fennállását a korábbi határozat alapján tényként nem kezelhette.<br>
(A Döntõbizottság megjegyzi, hogy mindemellett kérelmezõnek – a hamis adatszolgáltatás elkerülése végett – ajánlatában utalnia kell a korábbi "nem jogerõs" kizárás tényére –, mint ahogy tette is ezt kérelmezõ a tárgyi közbeszerzési eljárásban.)<br>
A Döntõbizottság megállapította, hogy ajánlatkérõ a kérelmezõnek a közbeszerzési eljárásból való kizárása által megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) d), f) és h) pontja szerint rendelkezett. A bírság mértékének megállapításánál tekintettel volt arra, hogy ajánlatkérõ elismerte eljárása jogszerûtlenségét, ezért a minimum összegû bírságot szabta ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. október 30.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>