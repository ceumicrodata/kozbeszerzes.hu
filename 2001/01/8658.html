<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8658)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.374/9/2000.<br>
<br>
Tárgy: Böszörményi Sándor jogorvoslati kérelme a Szabolcs-Szatmár-Bereg Megyei Állami Közútkezelõ Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dr. Z. Tóth Katalin ügyvéd (3525 Miskolc, Vologda u. 4.) által képviselt Böszörményi Sándor (Tarcal, Kinizsi u. 37., a továbbiakban: kérelmezõ) jogorvoslati kérelmét, amelyet a Szabolcs-Szatmár-Bereg Megyei Állami Közútkezelõ Kht. (4400 Nyíregyháza, Búza tér 20–21., a továbbiakban: ajánlatkérõ) "útépítésnél és útkarbantartásnál használt anyagok közúti fuvarozása" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. június 21-én megjelent 25. számában ajánlati felhívást tett közzé nyílt eljárás megindítására.<br>
A beszerzés tárgya és mennyiségeként az alábbiak kerültek megjelölésre: "útépítésnél és útkarbantartásnál használt anyagok közúti fuvarozása, 13000 tonna éves mennyiségben, mely legalább 95%-ban ömlesztett bányatermékekbõl áll, Borsod-Abaúj-Zemplén, Heves és Szabolcs-Szatmár-Bereg megye területén levõ bányákból".<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket.<br>
A mûszaki alkalmasság igazolására az alábbiakat írta elõ:<br>
– A megelõzõ 3 év fõbb (max 5 db.) referenciamunkáinak ismertetése.<br>
– A mûszaki-technikai felszereltség ismertetése.<br>
– Nyilatkozat az ajánlattevõ szállítást végzõ eszközeinek (pld. rakodógép, tehergépkocsi stb.) nettó eszközértékérõl.<br>
– Meg kell adni az ajánlattevõ saját eszközállományával bonyolítható napi fuvarkapacitását (tokm/nap) munkaidõben (7.30-tól 14.30-ig).<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatokat és hatósági igazolásokat a Kbt. 46. § (4)–(6) bekezdéseiben meghatározottak szerint kell benyújtani, mind az ajánlattevõ, mind a közbeszerzés értékének 10%-át elérõ vagy meghaladó mértékben igénybe venni kívánt alvállalkozó tekintetében.<br>
Ajánlatkérõ a 11. b) pontban elõírta ajánlattevõnek a szerzõdés teljesítésére alkalmatlanná minõsítés szempontjait is, melyek az alábbiak voltak:<br>
– Ha az ajánlattevõ közúti szállítást végzõ eszközeinek (pld. rakodógép, tehergépkocsi stb.) nettó eszközértéke nem haladja meg a 15 M Ft értéket.<br>
– Ha az ajánlattevõ fuvarkapacitásának értéke nem éri el munkaidõben (7.30–14.30 óra között) a 8000 tokm/nap értéket.<br>
– Ha az ajánlattevõ nem rendelkezik a jelen közbeszerzés nagyságrendjében legalább három referenciával.<br>
– Ha az ajánlattevõ saját tõkéje kisebb a jegyzett tõkénél.<br>
Az ajánlatkérõ a rész-, illetve többváltozatú ajánlattételi lehetõséget kizárta.<br>
Az ajánlatok elbírálásának szempontjaként a legalacsonyabb összegû ellenszolgáltatás került megjelölésre.<br>
Az ajánlatok beadási és egyben bontási határidejére, azaz 2000. augusztus 1-jére négy pályázatot nyújtottak be az alábbi ajánlattevõk:<br>
<br>
1. A Nyírflop Generálkivitelezõ Szállítási és Szolgáltató Kft. (11,00 Ft/tokm+áfa).<br>
<br>
2. Nádasi Nándor (8,80 Ft/tokm+áfa).<br>
<br>
3. Böszörményi Sándor kérelmezõ (9,50 Ft/tokm+áfa).<br>
<br>
4. Csatlós Csaba (8,50 Ft/tokm+áfa).<br>
Ajánlatkérõ elvégezte az ajánlatok értékelését, majd 2000. augusztus 11-én sor került az eredményhirdetésre, melynek során nyertesként a Nyírflop Szolgáltató Kft. került kihirdetésre.<br>
Az ajánlatkérõ által készített összegzésbõl megállapíthatóan Nádasi Nándor a kérelmezõ és Csatlós Csaba ajánlatát ajánlatkérõ érvénytelennek nyilvánította, tekintettel arra, hogy azok nem feleltek meg az ajánlati kiírásnak és az ajánlati dokumentációban foglaltaknak.<br>
Kérelmezõ ajánlata kapcsán az alábbi megállapítások kerültek rögzítésre:<br>
– A pályázati anyag nem tartalmazza a szállítást végzõ eszközök nettó eszközértékérõl szóló nyilatkozatot.<br>
– A pályázati anyag nem tartalmazza a napi fuvarkapacitás-számítást.<br>
– A pályázat a kiírással ellentétben egy példányban érkezett.<br>
– A pályázatban megadott árat az üzemanyagárak változásától teszik függõvé, annak lehetõségét fenntartva, hogy a késõbbiekben árat módosítson. Ez ellentétes a dokumentációban és a kiírásban foglaltakkal, amely szerint az ár 2001. június 30-ig nem módosítható.<br>
Ajánlatkérõnek a fenti eljárást lezáró döntése ellen nyújtott be jogorvoslati kérelmet a kérelmezõ, amelyben kérte a Döntõbizottságot, hogy ideiglenes intézkedésként tiltsa meg a még meg nem kötött szerzõdés megkötését, semmisítse meg az ajánlatkérõnek az eljárást lezáró döntését, utasítsa ajánlatkérõt az ajánlatkérésnek megfelelõ döntés hozatalára, illetõleg amennyiben az nem lehetséges, úgy új ajánlatkérés kiírását rendelje el, illetve kérte az eljárási díj, valamint a költségek viselésére történõ marasztalást is.<br>
Kérelmének indokolásaképpen az alábbiakat adta elõ:<br>
Sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében biztosított lehetõsséggel nem élt, és nem biztosított ajánlattevõknek lehetõséget hiánypótlásra, különös tekintettel arra, hogy az ajánlatkérés szerint a legalacsonyabb összegû ellenszolgáltatást jelölte meg elbírálási szempontként. Az ajánlatok bontása elõtt szóban olyan tájékoztatást kaptak, hogy ajánlatkérõ lehetõséget fog biztosítani hiánypótlásra, azonban az augusztus 4-i bírálati jegyzõkönyv tanúságaként ezen hiánypótlási lehetõség már elmaradt.<br>
Sérelmezte továbbá, hogy ajánlatkérõnek az ajánlatok elbírálása felületes volt, végeredményben egy alakilag megfelelõ, de az ajánlati árat tekintve az övéknél lényegesen magasabb összegû ajánlatot fogadott el nyertesként.<br>
Megjegyezte továbbá, hogy az összegzésben a számára felrótt hiányok között olyanok is felsorolásra kerültek, amelyek csatolva lettek az ajánlatához, azonban azt az általa tett észrevétel ellenére nem vette ajánlatkérõ érdemben figyelembe. Azt elismerte kérelmezõ, hogy az ajánlata valóban nem tartalmazott bizonyos nyilatkozatokat, így azok hiányát nem vitatja.<br>
Ajánlatkérõ a jogorvoslati kérelemre tett érdemi észrevételében kérte a megalapozatlan jogorvoslati kérelem elutasítását. Indokolásképpen az alábbiakat adta elõ:<br>
Álláspontja szerint õk a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint jártak el, amikor érvénytelennek nyilvánították azokat az ajánlatokat, amelyek nem feleltek meg az ajánlati felhívásban, illetõleg a dokumentációban meghatározott feltételeknek.<br>
A 2000. augusztus 4-én kelt jegyzõkönyvben történt megállapításaik alapján, illetve az eljárás eredményérõl készített összegzésben is felsoroltak szerint kérelmezõ, Csatlós Csaba és Nádasi Nándor ajánlattevõk érvénytelen ajánlatokat tettek.<br>
Ajánlatkérõ elismerte, hogy mindhárom ajánlattevõ esetében az ajánlatok értékelése során elkerülte figyelmüket az elkülönített állami pénzalapokkal kapcsolatos fizetési kötelezettségre vonatkozó nyilatkozatok hiánya, azonban idõközben az eljárás eredményének kihirdetése és közzététele elõtt ezen hibát észlelték, és a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés szerint az 5. sz. melléklet alapján készült írásbeli összegzésben már e tényt is figyelembe vették. Azonban ezen körülmény a többi hiányosságot is figyelembe véve, az érvénytelenség tényét egyébként sem befolyásolja.<br>
A kérelmezõ sérelmezte, hogy ajánlatkérõ nem élt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglalt lehetõséggel és nem biztosított valamennyi ajánlattevõ számára azonos feltételeket, legfeljebb 10 napos határidõ biztosításával hiánypótlási lehetõséget. Ajánlatkérõ álláspontja szerint ezen jogszabályi rendelkezés csupán lehetõség, amely nem kötelezõ, így ajánlatkérõ ezen rendelkezés alapján nem köteles a hiánypótlásra lehetõséget biztosítani. Álláspontja szerint az esélyegyenlõség nem sérülhetett, tekintettel arra, hogy úgy döntöttek, hogy a jelen közbeszerzési eljárás egyetlen résztvevõjének sem biztosítanak lehetõséget a különbözõ hiányosságok pótlására. Egyébként a hiánypótlás lehetõségével azért nem kívántak élni, mivel úgy ítélték meg, hogy a három érvénytelennek minõsített ajánlat nagymérvû hiányosságokkal rendelkezik. Különös tekintettel arra a tényre is, hogy az ajánlati felhívásban ajánlatkérõ a többváltozatú ajánlattétel lehetõségét kizárta, ugyanakkor mindhárom érvénytelen ajánlatban szerepel az a kikötés, hogy az üzemanyag árának 5%-os emelkedése esetén fuvardíj-egyeztetésre kerül sor.<br>
Ajánlatkérõ tagadta kérelmezõ azon állítását, miszerint az ajánlatok bontását megelõzõen szóban olyan nyilatkozatot tett volna, hogy lehetõség lesz a hiányok pótlására, hiszen ajánlatkérõ az ajánlatok beadása elõtt nem tudhatta, hogy hiányos ajánlatok lesznek-e.<br>
Egyéb érdekeltek közül a nyertes Nyírflop Kft. tett érdemi észrevételt, amelyben kérte a megalapozatlan kérelem elutasítását. Elõadta, hogy a 2000. augusztus 4-i jegyzõkönyv tanúsága szerint a négy benyújtott ajánlat közül kizárólag a társaságuk által benyújtott ajánlat felelt meg az ajánlati kiírásban, illetve az ajánlati dokumentációban foglalt feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése csupán lehetõséget biztosít a hiányosságok pótlásának elrendelésére, azonban az ajánlati felhívással ellentétes és alapvetõen kellékhiányos ajánlatok tárgyában nyilvánvalóan nem lehetett elvárni semmiféle hiánypótlást.<br>
A Döntõbizottságnak abban a kérdésben kellett állást foglalnia, hogy ajánlatkérõ a Kbt. szabályainak megfelelõen nyilvánította-e érvénytelennek kérelmezõ ajánlatát, illetve, hogy a kérelmezõnek a hiánypótlási lehetõség kizárásával kapcsolatos kérelme megalapozott volt-e.<br>
A Döntõbizottság megvizsgálta kérelmezõ ajánlatát, és az alábbi megállapításokat tette:<br>
– az ajánlat valóban nem tartalmazta a szállítást végzõ eszközök nettó eszközértékérõl szóló nyilatkozatot,<br>
– a napi fuvarkapacitás vonatkozásában kérelmezõ nem csatolt számítást,<br>
– az elkülönített állami pénzalapokkal szemben fennálló fizetési kötelezettség vonatkozásában kérelmezõ ajánlata csupán arra vonatkozó nyilatkozatot tartalmazott, miszerint "egy évnél régebben lejárt illeték, illetve elkülönített pénzalappal szemben fennálló fizetési kötelezettsége nincs".<br>
A Döntõbizottság által a fentiek szerint megállapított hiányok vonatkozásában a megtartott tárgyaláson maga kérelmezõ is elismerte, hogy ajánlata nem tartalmazza a szállítást végzõ eszközök nettó eszközértékére szóló nyilatkozatot, illetve, hogy a nettó érték nem került megjelölésre, továbbá elismerte azt is, hogy ajánlata a napi fuvarkapacitásra vonatkozó számítást sem tartalmazta.<br>
Kérelmezõ szintén a megtartott tárgyaláson elismerte azt, hogy megfelel a valóságnak ajánlatkérõ által tett azon megállapítás is, miszerint ajánlatát csupán egy példányban nyújtotta be.<br>
A Döntõbizottság megvizsgálva kérelmezõ ajánlatának az ajánlati árra vonatkozó részét, megállapította, hogy abban valóban szerepel az alábbi kitétel: "Az üzemanyag árának 5%-os emelkedése esetén újra fuvardíj-egyeztetésre kerül sor."<br>
Az ajánlatkérõ által kibocsátott ajánlati felhívás és dokumentáció feltételei valóban arról szólnak, hogy az ár 2001. június 30-ig, azaz a szerzõdéses idõtartam végéig nem módosítható.<br>
A Döntõbizottság megállapította, hogy ajánlatkérõ az ajánlati felhívás 11. a) pontjában a mûszaki alkalmasság igazolására elõírtak között meghatározta, hogy ajánlattevõnek nyilatkozatot kell csatolni az ajánlattevõ szállítást végzõ eszközeinek nettó eszközértékérõl.<br>
Ugyanezen mûszaki alkalmassági feltételek között írta elõ ajánlatkérõ, hogy meg kell adni az ajánlattevõk saját eszközállományával bonyolítható napi fuvarkapacitását.<br>
Az ajánlati felhívás 16. pontjában egyéb információk között harmadikként ajánlatkérõ elõírta, hogy az ajánlatokat két példányban, kettõs csomagolásban kell eljuttatni az ajánlatkérõ címére.<br>
Kérelmezõ a tárgyaláson maga által is elismerten az ajánlati felhívás fenti kitételével ellentétesen egyetlen példányban nyújtotta be ajánlatát ajánlatkérõhöz.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy ajánlatkérõ a Kbt. szabályainak megfelelõen nyilvánította kérelmezõ ajánlatát érvénytelennek, tekintettel a korábban a Döntõbizottság által megállapított hiányosságokra. Az idézett Kbt. szabályok szerint a Döntõbizottság megállapította, hogy kérelmezõ ajánlata nem felelt meg az ajánlati felhívásban, illetõleg a dokumentációban meghatározott feltételeknek, tehát az valóban érvénytelen.<br>
A hiánypótlással kapcsolatos kérelmi elem vonatkozásában a Döntõbizottság az alábbi álláspontra helyezkedett:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Ajánlatkérõnek megalapozott volt azon álláspontja, miszerint a fenti hiánypótlás valóban csak lehetõség, amelyrõl az ajánlatkérõ dönti el, hogy biztosítja-e az ajánlattevõk számára.<br>
A Döntõbizottság ideiglenes intézkedést nem alkalmazott, mivel annak jogszabályi feltételei nem állnak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan kérelmet elutasította.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 9.<br>
<br>
Dr. Kozmáné dr. Gocs Éva s. k.,	Németh István s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>