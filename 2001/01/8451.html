<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8451)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.493/9/2000.<br>
<br>
Tárgy: a Közbeszerzések Tanácsa Elnöke hivatalból kezdeményezett jogorvoslati eljárása a Demecseri Logisztikai Bt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság Elnökének (1024 Budapest Margit krt. 85., a továbbiakban: Bizottság Elnöke) indítványa alapján lefolytatott jogorvoslati eljárás alapján, melyet a Demecseri Logisztikai Bt. (4516 Demecser, Székelyi u. 24., a továbbiakban: ajánlatkérõ) "halastó létesítése" tárgyú közbeszerzési eljárása ellen kezdeményezett hivatalból, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény 2. § (1) bekezdését, valamint a 70. § (1) bekezdés c) pontját, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki. <br>
Az eljárás során felmerült költségeiket a felek maguk viselik.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanács MNB 1003200-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. áprilisában állami támogatás igénylése céljából az agrártámogatások igénybevételérõl szóló többször módosított 273/1997. (XII. 22.) Kormányrendelet, valamint az Agrárgazdasági Célok 2000. évi költségvetési támogatásáról szóló 6/2000. (II. 26.) FVM rendelet alapján pályázatot nyújtott be a Földmûvelésügyi és Vidékfejlesztési Minisztériumhoz, majd 2000. május végén a Szabolcs-Szatmár-Bereg Megyei Területfejlesztési Tanácshoz vissza nem térítendõ támogatások elnyeréséhez.<br>
A Földmûvelésügyi és Vidékfejlesztési Minisztérium helyettes államtitkára 2000. július 25-i keltezésû levelében (30010/341/2000.) értesítette ajánlatkérõt, hogy a pályázatot elbírálva 34 095 000 Ft összegû végleges támogatást engedélyezett a számára az igényelt agrárgazdasági beruházás megvalósításához, melyrõl a támogatási szerzõdést 60 napon belül kell megkötni.<br>
A Szabolcs-Szatmár-Bereg Megyei Területfejlesztési Tanács a 1403–2/2000. (VIII. 30.) MTT sz. határozatában közölte ajánlatkérõvel, hogy a Területfejlesztési Tanács a területfejlesztési célelõirányzat évi keretének terhére ajánlatkérõ által benyújtott pályázatot elbírálta, melynek keretében a Tanács az ajánlatkérõ részére Demecser helyen megvalósuló "Halastó létesítése" c. pályázatban szereplõ 103 592 000 Ft összes költségû beruházás kivitelezéséhez 41 437 000 Ft vissza nem térítendõ támogatást biztosít.<br>
Az engedélyezõ okiratban, valamint a határozatban közölték azt is ajánlatkérõvel hogy a támogatási szerzõdés tervezetét a Magyar Államkincstár  készíti el, és az aláírt szerzõdést annak kell visszaküldeni, valamint azt, hogy a támogatás felhasználásának részletes feltételeit a határozat mellékletét képezõ – késõbb megkötésre kerülõ – szerzõdés tartalmazza.<br>
A Megyei Területfejlesztési Tanács a 2000. szeptember 7-én kelt levelében többek között arról értesítette pályázót, hogy az elnyert támogatás igénybevételéhez az államháztartás rendjérõl szóló 217/1998. (XII. 30.) Kormányrendelet értelmében a támogatási szerzõdés feltétele, illetve szükséges dokumentuma között szükség van tervezési, adásvételi, kivitelezési, szállítási stb. szerzõdések meglétére, figyelemmel a közbeszerzésekrõl szóló 1995. évi LX. törvény rendelkezéseire is. E levélben azt is közölték ajánlatkérõvel, hogy a támogatási szerzõdés elõkészítésére, a szerzõdés megkötéséhez szükséges dokumentumok benyújtására 90 nap áll az ajánlattevõ rendelkezésére.<br>
Ajánlatkérõ a Földmûvelésügyi és Vidékfejlesztési Minisztérium engedély okiratának kézhezvételét követõen 2000. augusztus 15-én építési szerzõdést kötött a Részvét Plusz Bt. (Demecser, Székelyi út 24. sz. alatti kivitelezõvel halastó létesítésére "Demecser határában a IV. sz. máriapócsi csatorna mellett". A szerzõdés I. sz. mellékletét képezte a "Demecser halastó építése generál kivitelezésben" címû építési szerzõdéshez címû irat, mely mûszaki tartalommal megjelölte a 2873–13/2000., valamint 2873–21/2000. sz. kiadott vízjogi engedélyeket a VT–18/2000. és 30/2000. tervszámú kiviteli terveket is. A szerzõdés ajánlatkérõ részérõl Fáky László a bt. beltagja (aki egyben a Részvét Plusz Bt. kültagja is a cégkivonat szerint) mint megbízó, valamint a Részvét Plusz Bt. részérõl, mint vállalkozó Fáky Lászlóné bt. beltagja írta alá, aki egyben házastársa Fáky Lászlónak. Az építési szerzõdés 3. pontja szerint a vállalkozói díj összege nettó 108 100 000 Ft + áfa, azaz összesen 135 126 000 Ft, melybõl az átalányáron vállalt építési munka összege 110 651 000 Ft.<br>
Ajánlatkérõ a támogatási szerzõdést a Földmûvelésügyi és Vidékfejlesztési Minisztériummal 2000. október 18-án, míg a Szabolcs-Szatmár-Bereg Megyei Területfejlesztési Tanáccsal 2000. szeptember 27-én írta alá.<br>
Ajánlatkérõ 2000. szeptember 25-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással hirdetmény közzététele nélküli tárgyalásos eljárást kezdeményezett halastó létesítése tárgyában. Az errõl szóló értesítést 2000. szeptember 27-én küldte meg a Bizottság Elnöke részére. E tájékoztatóban azt közölte ajánlatkérõ, hogy a beruházás megvalósítását részben a Földmûvelésügyi és Vidékfejlesztési Minisztérium által nyújtott 34 MFt támogatásból kívánta megvalósítani.<br>
A támogatási szerzõdést 2000. augusztus 25-én kötötték meg a felek. E szerzõdésben elõírták, hogy 2000. november 30-ig 60%-os készültséget el kell érni a beruházásnak.<br>
A tájékoztatóban ajánlatkérõ hivatkozott arra is, hogy a Megyei Területfejlesztési Tanácstól 41,4 M Ft támogatást kapott ajánlatkérõ az értesítés szerint. Ekkor már a beruházás készültségi foka elérte a 45%-ot. Az Államkincstár ezt a támogatást csak úgy folyósítja, ha a szerzõdés megkötéséhez közbeszerzési törvény szerint szabályozott eljárást folytat le ajánlatkérõ.<br>
Fentiekkel indokolta ajánlatkérõ a rendkívüli sürgõsséget, illetve a választott eljárási fajta jogalapját.<br>
A Bizottság Elnöke 2000. október 9-én a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján hivatalból eljárást kezdeményezett ajánlatkérõ közbeszerzési eljárása ellen.<br>
Az eljárást kezdeményezõ iratban közölte azt is, hogy a rendelkezésére bocsátott iratokból nem állapítható meg egyértelmûen a rendkívüli sürgõsség váratlansága, illetve az a tény, hogy a rendkívüli sürgõsség nem az ajánlatkérõ mulasztásából eredt. Indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját, továbbá azt, hogy a törvényben elõírt határidõn belül megtörtént-e a Döntõbizottság Elnökének tájékoztatása az eljárás megindításáról. Indítványozta továbbá, hogy az eljárás során a Döntõbizottság szerezze be a Területfejlesztési Tanács, valamint a Földmûvelésügyi és Vidékfejlesztési Minisztérium támogatás nyújtásával kapcsolatosan keletkezett iratait is.<br>
A Döntõbizottság az indítvány keltezésének napján, azaz 2000. október 9-én értesítette ajánlatkérõt és az ügyben érintett Részvét Plusz Bt.-t a jogorvoslati eljárás megindításáról megküldve egyben részükre a jogorvoslati eljárást kezdeményezõ iratot is.<br>
Ajánlatkérõ az értesítés, valamint az eljárás során részére küldött ismételt felhívás, valamint a hivatalból tartott tárgyalásra szóló kötelezés alapján több szakaszban bocsátotta a Döntõbizottság rendelkezésére a közbeszerzési eljárás során keletkezett, illetve az ahhoz kapcsolódó iratokat. Ennek során bocsátotta a Döntõbizottság rendelkezésére a Földmûvelésügyi és Vidékfejlesztési Minisztérium és a Megyei Területfejlesztési Tanács részére benyújtott pályázatával kapcsolatos dokumentumokat, illetve azok elnyerésérõl szóló értesítéseket, valamint a támogatási szerzõdéseket.<br>
Ajánlatkérõ írásos észrevételében és a tárgyaláson úgy nyilatkozott, hogy 2000-ben határozta el véglegesen a halastó létesítését Demecser területén, miután a Földmûvelésügyi és Vidékfejlesztési Minisztérium támogatásának elnyerésérõl szóló értesítést kézhez vette. A tervezett beruházás megvalósításához szükséges saját erõ csökkentésére nyújtotta be pályázatát az agrárgazdasági beruházási támogatás elnyerésére a bruttó 113 651 000 Ft értékû beruházáshoz, melybõl 110 651 000 Ft építési, míg 3 000 000 Ft a tervezési és mûszaki ellenõri költség volt.<br>
A Döntõbizottság kérdésére a tárgyaláson úgy nyilatkozott, hogy a Földmûvelésügyi és Vidékfejlesztési Minisztérium támogatásáról szóló értesítést követõen azért nem folytatott le közbeszerzési eljárást, mert ebben az értesítésben a minisztérium erre nem kötelezte, így 2000. augusztus 15-én kötötte meg a támogatás engedélyezése alapján a Logisztikai Bt. (az ajánlatkérõ) az építési szerzõdést a Részvét Plusz Bt.-vel. Írásban és a tárgyaláson is nyilatkozta, hogy a fenti pályázattal közel egy idõben pályázatot nyújtott be a Megyei Területfejlesztési Tanácshoz is további támogatás elnyerésére, melynek alapján a tárgyi beruházást a Területfejlesztési Tanács 41 437 000 Ft támogatásban részesítette, s melyrõl szóló döntést szeptember 14-én vette kézhez.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti hirdetmény közzététele nélküli tárgyalásos eljárás megtartása mellett döntött, mivel a Magyar Államkincstár a támogatási szerzõdés megkötését közbeszerzési eljárás lefolytatásához kötötte. Nyilatkozatában elõadta azt is, hogy a kivitelezés azonnali kezdését sürgõssé tette az a tény is, hogy a kivitelezési idõ esetleges elhúzódása esetén a talajvízszint magasságának emelkedése miatt a megvalósítás lehetetlenné vált volna. Észrevételében kérte, hogy a Döntõbizottság a jogorvoslati eljárás során leírt észrevétele, valamint a tárgyaláson tett nyilatkozata alapján az intézkedése jogszerûségét állapítsa meg.<br>
A Döntõbizottság kérdésére a tárgyaláson azt is nyilatkozta, hogy a lefolytatott közbeszerzési eljárás nyertesével, azaz a Részvét Plusz Bt.-vel a közbeszerzési eljárást követõen azért nem kötött szerzõdést, mert valójában a szerzõdést már 2000. augusztus 15-én megkötötték. Erre tekintettel a 2000. szeptember 27-i eredményhirdetésen ismertetett döntésében azt is rögzítette jegyzõkönyvileg, hogy ajánlatkérõ és a Részvét Plusz Bt. között 2000. <br>
augusztus 15-én létrejött vállalkozói szerzõdést, annak minden pontját jelen közbeszerzési eljárást követõen is érvényesnek ítéli és változatlanul hagyja.<br>
Az ügyben érdekelt Részvét Plusz Bt. jogi képviselõje a tárgyaláson úgy nyilatkozott, hogy az ajánlatkérõ eljárása jogszerû volt. Ajánlatkérõ kényszerhelyzetben volt arra való tekintettel, hogy a szerzõdést 2000. augusztus 15-én már megkötötte a nyertesnek késõbb kihirdetett ajánlattevõvel, így valójában a lefolytatott közbeszerzési eljárás alapján szerzõdést már nem kellett kötni, hisz az korábban megtörtént. A korábbi szerzõdésnek megfelelõ feltételekkel megvalósult a beruházás, amit valójában november hónap folyamán át is adnak ajánlatkérõ részére. Ezt az is bizonyítja, hogy a 2000. október 30-i levélben értesítették õket arról, hogy a mûszaki átadás-átvételi eljárásra 2000. november 8-án 11 órakor kerül sor. Kifejtette azt az álláspontját is, hogy ajánlatkérõ azért nem folytatott korábban közbeszerzési eljárást, mert arra a Földmûvelésügyi és Vidékfejlesztési Minisztérium értesítése alapján – ahol a pályázat elnyerésérõl tájékoztatták –, nem következtethetett arra, hogy a közbeszerzési eljárás lefolytatása kötelezõ, hisz az értesítésben erre utalás nem volt.<br>
A Döntõbizottság a többszöri felhívásra rendelkezésére bocsátott dokumentumok, iratok, valamint az ajánlatkérõ írásban, illetve a Döntõbizottság felhívására tárgyaláson tett nyilatkozatai alapján megállapította, hogy ajánlatkérõ megsértette a határozat rendelkezõ részében írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja szerint az e törvény hatálya alá tartoznak a támogatásban részesített szervezetek, a támogatásban megvalósított beszerzés tekintetében.<br>
A 2. § (1) bekezdése szerint az 1. § szerinti szervezet árubeszerzése, építési beruházása, illetve a szolgáltatás megrendelése során annak a 4. § (1) bekezdés szerinti értéke a beszerzés megkezdésekor külön meghatározott<br>
összeget eléri vagy meghaladja (a továbbiakban közbeszerzés), köteles e törvény szabályai szerint eljárni.<br>
A Döntõbizottság a becsatolt dokumentumokból kétséget kizáróan megállapította, hogy ajánlatkérõ 2000. <br>
augusztus 15-én, amikor a szerzõdést megkötötte a Részvét Plusz Bt.-vel, akkor már ismeretében volt a Földmûvelésügyi és Vidékfejlesztési Minisztérium azon értesítésének, mely szerint a Minisztérium a halastó létesítésére beadott pályázat alapján 34 095 000 Ft támogatásban részesítette. Ezen összeg meghaladja a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdése szerinti értékhatárt, miszerint az építési beruházás 32 M Ft vagy afeletti érték esetén a közbeszerzési törvény hatálya alá tartozik.<br>
A Döntõbizottság álláspontja szerint ajánlatkérõ eredményesen nem hivatkozhat arra a jogorvoslati eljárás során, hogy a 34 095 000 Ft-os támogatás ismeretében azért nem kezdeményezett közbeszerzési eljárást, mert a támogatásban részesítõ minisztérium arra nem kötelezte a számára megküldött értesítõben.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. §-a</a> alapján – függetlenül attól, hogy közölték-e ajánlatkérõvel e feltételt – ajánlatkérõ köteles lett volna közbeszerzési eljárást kezdeményezni a beszerzés tárgyában. Ezt nem tette, ezért megsértette a Kbt. 2. § (1) bekezdését.<br>
A Döntõbizottság álláspontja szerint ajánlatkérõnek megfelelõ idõ állt volna rendelkezésére nyílt eljárás lefolytatására is, amennyiben a Minisztérium értesítését követõen közzéteszi ajánlati felhívását a törvény elõírásainak megfelelõen.<br>
A fenti tények alapján megállapította azt is a Döntõbizottság, hogy ajánlatkérõ jogszerûtlenül járt el akkor, amikor a megkötött támogatási szerzõdés kézhezvételét követõen döntött úgy, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára hivatkozással folytat le egy "látszat" közbeszerzési eljárást annak ellenére, hogy tisztában volt azzal, hogy a szerzõdést a beruházás kivitelezésére a Részvét Plusz Bt.-vel augusztus 15-én már megkötötte, és így az eljárás nyertesével korábban megkötött szerzõdést már a lefolytatott "formális" közbeszerzési eljárás nem módosította. E tények bizonyítják a Kbt. 70. § (1) bekezdése <br>
c) pontjának megsértését.<br>
A Döntõbizottság megállapította azt is, hogy ha ajánlatkérõ jogszerûen folytatta volna le a tárgyalásos eljárás választott fajtáját, akkor megsértette volna a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését, mely úgy rendelkezik, hogy a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást. Mivel a választott eljárási fajta jogalapja nem állapítható meg, ezért a Kbt. 71/B. § (2) bekezdése "megsértésének" már nincs relevanciája.<br>
Tekintettel arra, hogy a választott eljárási fajta is jogsértõ volt, ezért a Döntõbizottság azt már csak megállapítja, hogy ajánlatkérõ nem vette figyelembe a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének d) pontjában lévõ összeférhetetlenségi szabályokat sem, azaz nevezetesen ajánlatkérõ úgy döntött, hogy a hozzátartozója által vezetett Részvét Plusz Bt.-vel köti meg az építési beruházásra vonatkozó szerzõdést, még mielõtt formálisan lefolytatta a hirdetmény közzététele nélküli tárgyalásos közbeszerzési eljárást.<br>
A Döntõbizottság megállapította azt is, hogy amennyiben ajánlatkérõ a Földmûvelésügyi és Vidékfejlesztési Minisztérium pályázat elnyerésérõl szóló értesítését követõen közbeszerzési eljárást kezdeményez a törvény elõírásainak megfelelõen, akkor a nyílt eljárás lefolytatására elegendõ idõ állt volna rendelkezésére, megteremtve ezzel az eljárás tisztaságát és nyilvánosságát, hisz a tárgyi beruházás megvalósítására nagy számú potenciális ajánlattevõ jelentkezhetett volna ajánlattételre.<br>
Az agrárgazdasági célok 2000. évi költségvetési támogatásáról szóló 6/2000. (II. 26.) FVM rendelet 45. sz. melléklete, mely a pályázatok elbírálásának, a gépvásárlási, lízingelési, felújítási támogatás igénylésének és a támogatások felhasználásának rendjérõl rendelkezik, a 17. pontban azt tartalmazza, hogy a beruházásnak a támogatási szerzõdésben rögzített mûszaki tartalmát a beruházás kezdésének, illetve befejezésének határidejét, forrásösszetételét, évek közötti ütemezését, indokolt esetben a támogatásban részesített kérelmére (ajánlatkérõ) a támogatási kérelem elbírálója módosíthatja.<br>
E hivatkozott rendelkezésbõl megállapítható, hogy nem helytálló ajánlatkérõ azon hivatkozása, hogy sürgõs volt a beruházás megkezdése, mivel annak elmulasztása esetén a támogatást nyújtó minisztérium a támogatást megvonta volna.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. <br>
88. § (1) bekezdésének d) és f) pontja szerinti jogkövetkezményeket alkalmazta ajánlatkérõvel szemben, figyelemmel ugyanezen paragrafus (4) és (5) bekezdésére is.<br>
A bírság mértékének megállapításánál a Döntõbizottság figyelembe vette, hogy a közbeszerzési eljárás mellõzése olyan súlyos jogsértés, mely utólag nem reparálható, mivel ajánlatkérõ lehetõséget sem biztosított arra, hogy a potenciális ajánlattevõk az egyébként kirívóan nagy értékûnek nem minõsülõ beruházásra ajánlatot tehessenek.<br>
A kiszabott bírság mértéke a szerzõdéses érték 2%-át sem éri el a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében írt maximum 30%-kal szemben, ami jelen esetben akár a 30 M Ft-ot is meghaladhatta volna.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 13.<br>
<br>
Dr. Bíró László s. k.,	Bujdosó Gézáné  s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda  s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>