<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8487)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.483/11/2000.<br>
<br>
Tárgy: Swietelsky Útvasút Kft. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Swietelsky Útvasút Kft. (9300 Csorna, Vasút sor 7., továbbiakban: kérelmezõ) által a Székesfehérvár Megyei Jogú Város Önkormányzata (8000 Székesfehérvár, Városház tér 1., továbbiakban: ajánlatkérõ) "csapadékvíz-csatorna és útépítés" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2000. augusztus 9. napján megjelent számában nyílt eljárásra szóló felhívást tett közzé csapadékcsatorna építése és útépítés tárgyában. Az ajánlati felhívás 3. a) pontja az alábbiak szerint határozta meg a beszerzés tárgyát és mennyiségét.<br>
Csapadékcsatorna-építés:<br>
Zárt rendszerû csapadékcsatorna<br>
– NA 500 KG PVC vezeték 119 fm<br>
– NA 400 KG PVC vezeték 102 fm<br>
– NA 300 KG PVC vezeték 136 fm<br>
– NA 300 KG PVC vezeték 86,9 fm<br>
– Víznyelõ akna: 15 db<br>
– Tisztító akna: 13 db<br>
Útépítés: 500 fm hosszban.<br>
– Burkolatszélesség: 7,00 fm<br>
– Járdaszélesség: 2,00 fm (egyoldali)<br>
Ajánlatkérõ csak a dokumentációban meghatározott mûszaki tartalom szerinti, egyváltozatú és teljes körû ajánlatot fogadott el.<br>
A felhívás 11. pontjában meghatározta az ajánlattevõk alkalmassága igazolására kért dokumentumokat és az alkalmasság elbírálásának szempontját.<br>
Az ajánlatkérõ az ajánlati felhívás 13. pontjában rögzítette, hogy az összességében legelõnyösebb ajánlat szempontja alapján bírálja el az ajánlatokat. Az értékeléssel kapcsolatos felhívást módosította nyomdai hiba miatt a Közbeszerzési Értesítõ 2000. augusztus 16-i számában és a helyesbítést követõen a részszempontok súlyszámokkal együtt az alábbiak voltak.<br>
– Az ajánlat mûszaki tartalma, súlyszám:	3<br>
– Ajánlati ár, súlyszám:	3<br>
– Szerzõdéses feltételek (teljesítési garancia-<br>
vállalás, jótállási garanciavállalás, kötbér-<br>
vállalás, pénzügyi ütemezés, a teljesítési<br>
határidõhöz képest korábbi teljesítés<br>
a megvalósíthatóság figyelembevételével),<br>
súlyszám:	2<br>
A pontszám 0-tól 10 pontig terjed.<br>
Az ajánlatkérõ ajánlati dokumentációt is bocsátott az ajánlattevõk rendelkezésére, amely a részletes ajánlati feltételeket, mûszaki terveket, mûleírásokat, mennyiségi kimutatást, hatósági állásfoglalásokat tartalmazott. 2000. szeptember 4-e volt az ajánlattételi határidõ, amikor is a következõ ajánlattevõk nyújtották be ajánlataikat: kérelmezõ, Vertikál Rt., Strabag Kft., Bazalt Kft., Útéppark Bt., Gropius Rt.<br>
Az ajánlatok bontása során ajánlatkérõ elvégezte az érvényességi vizsgálatot és a megállapított hiányok pótlására lehetõséget nyújtott. A Gropius Rt.-t egyúttal az ajánlati biztosíték megfizetésének hiánya miatt kizárta az eljárásból. A beérkezett hiánypótlásokra is tekintettel 5 ajánlatot érvényesnek nyilvánítottak. Az ajánlattevõket alkalmasnak minõsítették.<br>
Az ajánlatok értékelését az elbírálási szempontok szerint elvégezték, az alábbiak szerint. A legmagasabb ár kapta a 10 pontot, a többi arányosan kevesebbet. A mûszaki tartalom vonatkozásában több tényezõ együttmérlegelésével döntött ajánlatkérõ a pontszámokról: tervezõi költségvetéshez fûzött észrevételek, közmû egyeztetések, járulékos költségek beállítása, munkaterület-átadás idõpontja, szerzõdés mûszaki ütemezése. Az értékelés a szerzõdéses feltételek esetében a felhívás szerinti 5 pontra kiterjedõen történt, nevezetesen a teljesítési garancia, jótállási garancia, kötbérvállalás, pénzügyi ütemezés és teljesítési határidõ került e szempont szerint figyelembe vételre. Mindezekre tekintettel az alábbiak szerint értékelte az ajánlatokat.<br>
Az elbírálás részszempontjai<br>
(az elsõ adat a részszempontok súlyszámai, a második az értékelési pontszám, a harmadik az értékelési pontszám és súlyszám szorzata)<br>
VERTIKÁL Rt.<br>
– Az ajánlat mûszaki tartalma	3         0          0<br>
– Ajánlati ár	3       10        30<br>
– Szerzõdéses feltételek	2                   11<br>
– Teljesítési garancia	          1<br>
– Jótállási garancia	          1<br>
– Kötbérvállalás	          0<br>
– Pénzügyi ütemezés	          2<br>
– Teljesítési határidõ	          1,5<br>
– A súlyszámmal szorzott<br>
értékelési pontszámok<br>
összegei ajánlattevõként:	                     41<br>
SWIETELSKY ÚTVASÚT Kft.<br>
– Az ajánlat mûszaki tartalma	3         7        21<br>
– Ajánlati ár	3      9,53   28,59<br>
– Szerzõdéses feltételek	2                     1<br>
– Teljesítési garancia	          0<br>
– Jótállási garancia	          0<br>
– Kötbérvállalás	          0<br>
– Pénzügyi ütemezés	          0<br>
– Teljesítési határidõ	          0,5<br>
– A súlyszámmal szorzott<br>
értékelési pontszámok<br>
összegei ajánlattevõként:	                50,59<br>
STRABAG ÉPÍTÕ Kft.<br>
– Az ajánlat mûszaki tartalma	3         7        21<br>
– Ajánlati ár	3      8,72    26,16<br>
– Szerzõdéses feltételek	2                   17<br>
– Teljesítési garancia	          2<br>
– Jótállási garancia	          2<br>
– Kötbérvállalás	          1<br>
– Pénzügyi ütemezés	          2<br>
– Teljesítési határidõ	          1,5<br>
– A súlyszámmal szorzott<br>
értékelési pontszámok<br>
összegei ajánlattevõként:	                64,16<br>
BAZALT Kft.<br>
– Az ajánlat mûszaki tartalma	3        8,5      25,5<br>
– Ajánlati ár	3      7,24    21,72<br>
– Szerzõdéses feltételek	2                     7<br>
– Teljesítési garancia	          0<br>
– Jótállási garancia	          0<br>
– Kötbérvállalás	          1<br>
– Pénzügyi ütemezés	          2<br>
– Teljesítési határidõ	          0,5<br>
– A súlyszámmal szorzott<br>
értékelési pontszámok<br>
összegei ajánlattevõként:	                54,22<br>
ÚTÉPPARK Bt.<br>
– Az ajánlat mûszaki tartalma	3      9,75    29,25<br>
– Ajánlati ár	3     8,79    26,37<br>
– Szerzõdéses feltételek	2                   16<br>
– Teljesítési garancia	          2<br>
– Jótállási garancia	          1,5<br>
– Kötbérvállalás	          2<br>
– Pénzügyi ütemezés	          1<br>
– Teljesítési határidõ	          1,5<br>
– A súlyszámmal szorzott<br>
értékelési pontszámok<br>
összegei ajánlattevõként:	                71,62<br>
<br>
A munkacsoport az összességében a fenti értékelésre figyelemmel legkedvezõbbnek az Útéppark Bt. ajánlatát minõsítette, majd ezen munkacsoporti javaslatot az Önkormányzat több bizottsága is tárgyalta, akik ezzel a javaslattal egyetértettek, majd a közgyûlés 335/2000. (IX. 21.) sz. határozatával ezt elfogadta. A módosított eredményhirdetés idõpontjában 2000. szeptember 26-án megtörtént az eredményhirdetés, és a nyertes Útéppark Bt.-vel a szerzõdést 2000. október 5-én az ajánlatkérõ megkötötte.<br>
A kérelmezõ 2000. október 6-án nyújtott be a Döntõbizottsághoz jogorvoslati kérelmet. Kérte, hogy a Döntõbizottság állapítsa meg, hogy az ajánlatkérõ ajánlati felhívása, illetõleg az ajánlatok értékelésére vonatkozó döntés jogszabálysértõ, mert az ajánlatkérõ a felhívásban nem rögzített többletvállalásokat értékelt és önkényesen módosította az értékelés során figyelembe vett súlyszámokat, továbbá nem a megadott felhívási szempontok szerint értékelte az ajánlatokat. Kérte továbbá, hogy a Döntõbizottság ideiglenes intézkedést alkalmazva a szerzõdés megkötését tiltsa meg.<br>
Ajánlatkérõ a jogorvoslati kérelem elutasítását kérte alaptalanságra való hivatkozással. Álláspontja szerint az ajánlati felhívás jogszerû, így a súlyszámokra vonatkozó követelményei is. Az ajánlati felhívását jogszabálynak megfelelõen módosította, mely helyesbítés a Közbeszerzési Értesítõ 2000. augusztus 16-i számában megtörtént. A súlyszám az elbírálásnak megfelelõen kijavításra került és ennek megfelelõen történt az ajánlatok értékelése. Az ajánlatokat a megadott elbírálási szempontok szerint értékelte. Ennek során megállapítást nyert, hogy az ajánlattevõ nem egyeztetett a közmû üzemeltetõkkel, nem állított be a költségvetésbe egyes járulékos tervezõi kiírásból kimaradt tételeket, melyet a dokumentáció szerint neki kellett volna észrevételezni. Továbbá a szerzõdéses feltételek között nem vállalta az 5%-os teljesítésgaranciát, holott ez ajánlatkérõi kívánalom volt. A munkaterület-átadás idõpontja a kérelmezõ ajánlatában túl korai.<br>
Kérelmezõ jogorvoslati kérelme alaptalan az alábbiak szerint:<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni. E határidõ elmulasztása jogvesztéssel jár.<br>
Ezen törvényhelyre figyelemmel a Döntõbizottság megállapította, hogy a kérelmezõ ajánlati felhívásra vonatkozó jogorvoslati kérelme elkésett. A felhívás a Közbeszerzési Értesítõ 2000. augusztus 9-i számában jelent meg, illetõleg az elbírálási szempontokra vonatkozó súlyszám módosítást tartalmazó hirdetmény pedig 2000. augusztus 16-án jelent meg, így ekkor már tudomást szerzett az ajánlati felhívás tartalmáról kérelmezõ, tehát ezen idõponttól számított 15 napon belül nyújthatta volna be az ezzel kapcsolatos jogorvoslati kérelmét. Ezt azonban nem tette, hanem az ajánlattételi határidõre 2000. szeptember 4. napján az ajánlatát benyújtotta, tehát legkésõbb ezen naptól számított 15 nap állt a rendelkezésére, hogy az ajánlati felhívást jogszerûen támadhassa. Ehhez képest azonban õ részben elkésetten, 2000. október 6-án nyújtott be jogorvoslati kérelmet. Minderre tekintettel tehát az ajánlati felhívás kérelmet a Döntõbizottság – figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére, mint elkésettet utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Minderre figyelemmel kell az ajánlatkérõnek majd az ajánlatok értékelését elvégezni a szerint, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésére figyelemmel melyik szempont alapján bírálja el az ajánlatokat. Ajánlatkérõ a Kbt. 34. § (1) bekezdés b) pontja szerint az összességében legelõnyösebb ajánlat kiválasztásának szempontja alapján bírálta el az ajánlatokat és erre figyelemmel megadta a Kbt. 34. § (3) bekezdése szerint az összességében legelõnyösebb ajánlat megítélésére szolgáló részszempontokat, részszempontonként az azok súlyát meghatározó – a részszempont tényleges jelentõségével arányban álló – szorzószámokat (továbbiakban: súlyszámot), illetõleg az ajánlatok részszempontok szerinti tartalmi elemeinek értékelése során adható pontszám alsó és felsõ határát. A kérelmezõ adott alapajánlatot és alternatív ajánlatot is, tekintettel arra, hogy az alternatív ajánlattétel lehetõsége kizárt volt, az ajánlatkérõ az értékelése során helyesen figyelmen kívül hagyta ezen alternatív ajánlatot. Így a Döntõbizottság sem foglalkozott vizsgálata során az alternatív ajánlattal.<br>
Az alapajánlat vizsgálata során az elsõ elbírálási szempont az ajánlat mûszaki tartalma volt. E tekintetben ajánlatkérõ a benyújtott ajánlatok vonatkozásában azt értékelte, hogy az ajánlatkérõi dokumentáció elsõ fejezetében megkövetelt elõírásnak eleget tettek-e ajánlattevõk, azaz, hogy a közmû üzemeltetõkkel a megkövetelt módon egyeztetett-e ajánlattevõ, valamint, hogy a helyszínt megvizsgálta-e és e körben a tételek között szerepel-e olyan tétel, amely nem került ugyan felvételre a dokumentációba, de a munkák elvégzéséhez szükséges. Valamint tartalmazott-e az ajánlat arra vonatkozóan adatot, hogy a dúcolási munkát és vízelvezetést hogyan kívánja megoldani. Ezen ajánlatkérõi kívánalmakra való határozott nyilatkozat csak részben (a Selmeci utcánál) volt fellelhetõ a kérelmezõ ajánlatában, illetve a járulékos munkák költségeit nem szerepeltette a költségvetésében és a közmû üzemeltetõkkel is csak kis részben egyeztetett. Ezen hiányosság nem az ajánlat érvénytelenségéhez vezetett, hanem az elsõ részszempont értékelése során helyesen eredményezte az ajánlatkérõ által is megállapítottan a kérelmezõ ajánlatának kedvezõtlenebb értékelését. A nyertes ajánlattevõ teljes körûen vállalta és beárazta a dokumentáció szerinti munkákat, a közmûegyeztetéseket is teljes körben elvégezte. Tehát az ajánlatkérõ elsõ részszempontban tett értékelése helyes volt.<br>
A második részszempont, az ajánlati ár vonatkozásában kedvezõtlenebb volt a nyertes ajánlattevõ ajánlata (58,774 M Ft) mint a kérelmezõé (54,211 M Ft), ennek megfelelõen e tekintetben a kérelmezõ pontszáma arányosan magasabb volt, mint a nyertesé.<br>
A harmadik részszempont a szerzõdési feltételek voltak, mely vonatkozásában a teljesítési garanciát, jótállási garanciát illetõen ajánlattevõi nyilatkozat nem szerepelt a kérelmezõ ajánlatában. Fizetési határidõ és kötbérvállalása a dokumentációban kötelezõen elõírt mérték alatti volt (mely okból érvénytelenné is lehetett volna nyilvánítani az ajánlatot), így helyes volt ajánlatkérõ döntése, amikor fentiekre tekintettel 0 ponttal értékelte a kérelmezõ ajánlatát a felsorolt alszempontoknál, míg a nyertes a szerzõdési feltételekre igen kedvezõ ajánlatot tett. A teljesítési határidõ tekintetében a kérelmezõé és a nyertesé is túl korai (2000. szeptember 20., 25.) munkaterület-átadást feltételezett, így helyes az ajánlatkérõ döntése, amikor a pontokkal is kifejezve ezt kedvezõtlennek minõsítette; a véghatáridõ viszont a nyertesnél lényegesen kedvezõbb volt, mint kérelmezõ ajánlatában (2000. november 30., illetve 2001. április 15.). Tehát a harmadik részszempontra az ajánlattevõk megfelelõ pontszámokat kaptak.<br>
Mindezekre figyelemmel tehát megállapítható volt, hogy az ajánlatkérõ helyesen – figyelemmel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére – értékelte az ajánlatokat, azaz az ajánlatokat a felhívásban meghatározott értékelési szempont alapján bírálta el és az összességében legelõnyösebb ajánlatot választotta ki, amikor az ajánlatoknak az elbírálás részszempontjai szerinti tartalmi elemét a felhívásban meghatározott ponthatárok között értékelte, majd az így az egyes tartalmi elemekre adott értékelési pontszámot megszorozta a súlyszámmal, a sorozatokat pedig ajánlatonként összeadta. Így a Kbt. 59. § (1) bekezdése szerint hozta meg az eljárást lezáró döntést.<br>
Mindezekre figyelemmel tehát a Döntõbizottság a kérelmezõ jogorvoslati kérelmét egyrészt elkésettség, másrészt megalapozatlanság címén a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság eljárása során ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 13.<br>
<br>
Dr. Deli Betty  s. k.,	Kalmárné Diósy Ildikó  s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>