<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8498)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.491/6/2000.<br>
<br>
Tárgy: A Közbeszerzések Tanácsa Közbeszerzési Döntõbizottság Elnökének hivatalból kezdeményezett jogorvoslati eljárása az LRI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének a Légforgalmi és Repülõtéri Igazgatóság (1675 Budapest, Ferihegy Pf. 53, a továbbiakban: ajánlatkérõ) "DVOR SYSTEM, DME SYSTEM, NDB SYSTEM, VIM Remote Controll SYSTEM, RCSU–2040 készletek beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
<br>
INDOKOLÁS<br>
<br>
A Döntõbizottság közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Az ajánlatkérõ a navigációs rendszer I. ütemének rekonstrukciójára 1994-ben nyílt nemzetközi tender felhívást tett közzé. A tender nyertese az AIRSYS cég jogelõdje az Alcatel cég lett.<br>
A tender nyertesével a szerzõdéskötésre 1995. március 8-án került sor. Az ajánlatkérõ részérõl a következõ beszerzésre az idõközben hatályba lépõ közbeszerzési törvény alapján 1999 áprilisában került sor, amelynek keretében 1 db 13 L–ILS berendezés került megvásárlásra.<br>
A tárgyalásos eljárás jogalapja a módosítás elõtti <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontja volt.<br>
Az ajánlatkérõ a szerzõdést az AIRSYS céggel kötötte meg.<br>
Ajánlatkérõnek az 1999. január 11-én kelt ún. felülvizsgálati jegyzõkönyve alapján 2000-ben be kell fejeznie a navigációs rekonstrukció II. ütemét. A II. ütemben szereplõ berendezéseknél 1975–80 óta folyamatosan üzemben lévõ eszközök pótlásáról van szó. A típusok gyártása 15 éve megszûnt, az antennarendszerek és alkatrészek elhasználódásának mértéke, a gyakori meghibásodások indokolják a cseréjüket.<br>
Ajánlatkérõ a fenti elõzmények alapján 2000. szeptember 25-én hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján. Az eljárásfajta választásának indokaként ajánlatkérõ elõadta, hogy 2000-ben a navigációs rekonstrukció II. ütemét be kell fejeznie. A választott eljárást alapvetõen olyan mûszaki-technikai és biztonsági követelmények, valamint kizárólagos jogok indokolják, amelyeknek csak az ajánlattételre felkért korábbi tendernyertes az AIRSYS cég felel meg. Ajánlatkérõ a Döntõbizottság Elnöke részére megküldte az ajánlati felhívást, amely szerint az ajánlattételi határidõ 2000. október 15. A teljesítést határidejeként ajánlatkérõ 2000. december 31-ét írt elõ.<br>
A Döntõbizottság Elnöke 2000. október 9-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása alapján nem állapítható meg egyértelmûen az eljárásfajta választásának jogalapja.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját jelölte meg. Indokolásában azonban a Kbt. 70. § (1) bekezdés b) pontjában megfogalmazott törvényszöveget idézte.<br>
Indítványozta a közbeszerzési eljárások jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint jogszerûen folytatja a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján, illetve jelen esetben a Kbt. 70. § (1) bekezdés b) pontjában foglaltak is megalapozzák az eljárásfajta választását. Elõadta továbbá, hogy a navigációs rendszeren belül csak típus-azonos eszközök alkalmazhatóak, mivel a berendezések által alkotott rendszert vezérlõ és felügyelõ WIN-ADRACS softver az AIRSYS cég kizárólagos tulajdona. Ahhoz, hogy a rendszerbe más cég által gyártott berendezések beépítésre kerülhessenek, a fenti softvert kellene módosítani, erre a felhasználó ajánlatkérõnek a két fél által korábban kötött szerzõdés alapján nincs joga. A softver feletti szerzõi jog az AIRSYS céget illeti. Tehát azzal a körülménnyel, hogy 1995-ben e cégtõl vásárolták meg a szükséges berendezéseket, elkötelezték magukat arra, hogy mindaddig, amíg a most kiépítésre kerülõ rendszer élettartama le nem jár és nem szorul cserére (általában 15–20 év), bõvítés, illetve egyes berendezések lecserélése esetén csak tõlük vásárolhatnak ilyen típusú rádió-navigációs berendezéseket. Az üzemeltetés szempontjából nagy jelentõsége van annak a körülménynek is, hogy a bonyolult berendezések kezeléséhez speciális szaktudás szükséges. Ezt a jelenleg általuk foglalkoztatott munkatársak már szakirányú tanfolyamokon elsajátították, új berendezések vásárlása esetén tehát újabb ismeretek elsajátítása lenne szükséges.<br>
A Döntõbizottság a rendelkezésre álló iratok és ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás nem megalapozott.<br>
Ajánlatkérõ jelen közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapozta. E szakasz szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki, technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban. az ilyen – egy alkalommal a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
A Döntõbizottságnak abban a kérdésben kellett állást foglalnia, hogy jelen törvényi tényállási elemek jelen esetben megvalósulnak-e. <br>
A rendelkezésre álló iratokból megállapítható, hogy jelen esetben meglévõ dolog részbeni kicserélésérõl van szó. Megállapítható volt az is, hogy csak típus-azonos eszközök alkalmazhatók, mivel a berendezések által alkotott rendszert vezérlõ és felügyelõ WIN-ADRACS softver az AIRSYS cég tulajdona. A becsatolt iratokból megállapítható, hogy az egyes ILS-VOR rendszerek egységei között jelentõs típus-azonosság van, tehát az cég által legyártott DVOR, DME NDB stb. berendezésekben bizonyos modul azonosak. Ezen bonyolult berendezések kezeléséhez speciális szaktudás szükséges, és ezt a jelenlegi munkatársak már elsajátították. Ebbõl következõen amennyiben ajánlatkérõnek eltérõ és nem illeszkedõ mûszaki, technikai jellemzõjû dolgokat kellene beszerezni, az aránytalan mûszaki, technikai nehézséget eredményezne a mûködtetésben és a karbantartásban.<br>
A Döntõbizottság megjegyzi, hogy a további beszerzésekre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján ajánlatkérõnek lehetõsége nincs, tekintettel arra, hogy a törvényi tényállás ezt a lehetõséget egy alkalommal teszi lehetõvé, a korábbi nyertes ajánlattevõvel.<br>
A Döntõbizottság tekintettel arra, hogy az ajánlatkérõ egyértelmûen az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította jelen eljárását, a Döntõbizottság megállapította, hogy ezen jogalap alapján az ajánlatkérõ eljárása jogszerû, így külön vizsgálat tárgyává nem tette, hogy jelen esetben a Kbt. 70. § (1) bekezdés b) pontjában foglalt feltételek fennállnak-e.<br>
A Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény 14. § (2) bekezdés alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 8.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Németh István s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>