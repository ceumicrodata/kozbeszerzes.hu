<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8452)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.479/9/2000.<br>
<br>
Tárgy: az OPEN Szoftverház Kft. jogorvoslati kérelme Pécs Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OPEN Szoftverház Kft. (1047 Budapest, Baross u. 9. V. ép. a továbbiakban: kérelmezõ) jogorvoslati kérelmét, melyet Pécs Megyei Jogú Város Önkormányzata (7621 Pécs, Széchenyi tér 1. képviseli: dr. Illés Judit jogtanácsos, a továbbiakban: ajánlatkérõ) "Pécs Megyei Jogú Város Önkormányzatával és intézményeivel együttmûködõ komplex számviteli, pénzügyi és költségvetési elõirányzat-kezelõ, kötelezettségvállalást nyilvántartó egységes szoftver bérbevétele és folyamatos aktualizálása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. július 19-én ajánlati felhívást tett közzé a Közbeszerzési Értesítõ 29. számában (4120) nyílt eljárás megindítására a rendelkezõ részben írt tárgyban. A felhívás 2. d) pontja szerint bérleti szerzõdést kívánt kötni ajánlatkérõ az ajánlattevõvel. A felhívás 3. c) pontja szerint a részajánlat-tétel nem volt megengedett. A 4. pontban pedig azt kötötte ki az ajánlatkérõ, hogy: "a teljesítés határideje vagy a szerzõdés idõtartama: az ajánlattevõ a megajánlott szoftver terméket 2000. december 31-ig az ajánlatkérõnek bérbevétel céljából átadja és ezen határidõig elvégzi annak a telepítését az önkormányzatnál és intézményeinél. 2001. január 1-jétõl az ajánlattevõ a szoftver használatát és a terméktámogatást az ajánlatkérõ részére határozatlan ideig biztosítja.<br>
Az 5. c) pontban közölték azt is, hogy a dokumentáció térítésmentesen vehetõ át. A 8. a) pont szerint az ajánlati biztosíték összegszerûen meghatározott mértéke 500 000 Ft, a b) pontban pedig elõírták, hogy az ajánlati biztosíték nyújtásának feltétele a fenti összegû ajánlati biztosíték Pécs Megyei Jogú Város Önkormányzatának az OTP és a Kereskedelmi Bank Rt. "Informatika" megjelöléssel történõ befizetésével vagy bankgarancia biztosításával teljesíthetõ. Ajánlatkérõ a 10. pontban közölte, hogy a közös ajánlattevõktõl gazdasági társaság létrehozását nem követeli meg. A 11. a) pontban az alábbiak szerint írta elõ az ajánlattevõk pénzügyi, gazdasági és mûszaki alkalmassága igazolására kért adatokat és tényeket:<br>
– pénzügyi, gazdasági alkalmasságot igazoló – a benyújtáskor 30 napnál nem régebbi – pénzintézettõl származó nyilatkozat,<br>
– az elõzõ 3 év egyszerûsített mérlegbeszámolója,  ha a törvény elõírja, akkor könyvvizsgálói jelentéssel együtt,<br>
– 30 napnál nem régebbi cégmásolat,<br>
– eredeti vagy hitelesített aláírási címpéldány,<br>
– az elõzõ 3 év hasonló, jelentõsebb szolgáltatásainak ismertetése,<br>
– cégismertetés, ezen belül a személyi állomány szakmai bemutatása, szakmai önéletrajz csatolásával, különös tekintettel a teljesítésben és a karbantartásban közremûködõ személyekre,<br>
– ajánlattevõi nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglaltak szerint, beleértve a települési önkormányzat adóhatóságának igazolását arról, hogy nincs helyi adótartozása,<br>
– a közbeszerzés értékének 10%-át meghaladó mértékben igénybe venni kívánt alvállalkozó esetében az elõzõekben meghatározott nyilatkozatok és igazolások csatolása.<br>
A 11. b) pontban az ajánlattevõnek a szerzõdés teljesítésére alkalmatlanná minõsítésének szempontjaként megjelölték, hogy<br>
– cégmásolatában rögzített tevékenységi körében nem szerepel a szoftverkészítés és szaktanácsadás,<br>
– ha az elmúlt 3 évben nincs a beszerzés tárgyához hasonló nagyságrendû legalább egy referenciája,<br>
– nem rendelkezik programírásra és kapcsolattartásra kijelölt rendszerszervezõ és programozó végzettségû és legalább 5 év szakmai gyakorlattal rendelkezõ szakemberekkel, akik a szerzõdés teljesítésében részt vesznek.<br>
Az egyéb információk között a 16. pontban többek között azt is elõírta ajánlatkérõ, hogy az ajánlat benyújtásának feltétele az ajánlatkérési dokumentáció átvétele. Ugyan itt írta elõ azt is, hogy ajánlatkérõ az ajánlattevõk részére helyszíni szemlét és konzultációs lehetõséget biztosít a felhívás megjelenésétõl számított 25. napon.<br>
A térítésmentes ajánlati dokumentációban ajánlatkérõ meghatározta a projekt fõbb céljait, a teljesítés határidejét, illetve a szerzõdés tartalmát, a díjfizetés gyakoriságát, esedékességét és módját, az ajánlatkérés tárgyát. Részletezve meghatározza az elvárásait a számviteli, pénzügyi területen, valamint meghatározta az ajánlat tárgyát képezõ szoftver termékekkel szemben támasztott követelményeit részletesen. Az ajánlatkérõ a teljesítéssel kapcsolatban a szerzõdéses feltételeket is – melyhez ragaszkodott – pontokba szedve megjelölte. E dokumentáció a felhívásban megjelölt idõpontban a potenciális ajánlattevõk rendelkezésére állt.<br>
Ajánlatkérõ 2000. augusztus 14-én konzultációt tartott. A konzultációról készített jegyzõkönyvet 2000. augusztus 21-én az ajánlattevõk részére megküldte.<br>
Az ajánlattételi határidõig kérelmezõ mint átalakulás alatt lévõ gmk, a SAP Hungary Kft., a Softrain-IFT Kft., a Perfekt Gazdasági Tanácsadó Rt., a Hewlett-Packard Magyarország Kft., a MÁV Informatikai Kft., a HC-Delta Kft., valamint Szeged Megyei Jogú Város Polgármesteri Hivatala és Sávolt Mihály közösen tettek ajánlatot.<br>
Az ajánlatok bontását követõen ajánlatkérõ 2000. augusztus 31-én hiánypótlást biztosított ajánlattevõk részére.<br>
A hiánypótlást követõen ajánlatkérõ érvénytelenné nyilvánította a SAP Hungary Kft. ajánlatát, mert az ajánlati biztosítékot nem fizette be az önkormányzat részére és ajánlatában bankgarancia levelet sem csatolt. Érvénytelenné nyilvánította továbbá a Softrain-IFT Kft. ajánlatát, mert az nem felelt meg az ajánlati felhívás 11. a) pontjában foglaltaknak, mivel a 11. a) pont szerint kérteket nem teljes körûen ismertette, nevezetesen ajánlattevõ a szolgáltatásokat ugyan felsorolta, de nem közölte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja által elõírt minimális adatokat, mely szerint legalább az ellenszolgáltatás összegét, a teljesítés helyét és a szerzõdéskötõ másik fél megnevezését is meg kell jelölni az ajánlatban. Ezen túlmenõen ajánlattevõ az ellenszolgáltatás összegét üzleti titokra való hivatkozással nem közölte.<br>
A Szeged Megyei Jogú Város Polgármesteri Hivatala és Sávolt Mihály közös ajánlatát azért nyilvánította ajánlatkérõ érvénytelenné, mert az nem felelt meg az ajánlati felhívás 11. b) pontjában elsõ helyen elõírt alkalmassági követelményeknek, miszerint alkalmatlan a szerzõdés teljesítésére az az ajánlattevõ, akinek cégmásolatában rögzített tevékenységi körében nem szerepel a szoftverkészítés és szaktanácsadás.<br>
Az érvényesnek tekintett öt ajánlatot ajánlatkérõ értékelte az eljárás további szakaszában.<br>
2000. szeptember 11-i levelében ajánlatkérõ írásban értesítette ajánlatuk érvénytelenségérõl az érintett ajánlattevõket, majd szeptember 18-án nyilvánosan hirdette ki az eljárást lezáró döntését, mely szerint az eljárás nyertese a Perfekt Rt.–Montana Kft. konzorcium ajánlata lett.<br>
Szeged Megyei Jogú Város Önkormányzata és Sávolt Mihály a közös jogorvoslati kérelmüket 2000. szeptember 20-án nyújtották be a Döntõbizottsághoz.<br>
A kérelem tartalmazta azt is, hogy a Döntõbizottság az ügyben tartson tárgyalást. A Döntõbizottság a tárgyalást 2000. október 4-ére tûzte ki.<br>
Az ügyben érdekelt OPEN Kft. a 2000. október 4-i tárgyaláson úgy nyilatkozott, hogy a Döntõbizottság a 2000. október 25-én kelt írásos észrevételét tekintse önálló jogorvoslati kérelemnek, ezért vállalta, hogy hiánypótlás keretében azt a törvénynek megfelelõen kiegészíti. Ezt követõen a Döntõbizottság az OPEN Kft. beadványát kérelemnek tekintve írásban is felszólította kérelmezõt a hiánypótlásra, amit kérelmezõ október 9-én az igazgatási szolgáltatási díj befizetését igazoló csekkmásolat becsatolásával, illetve a 2000. október 11-én a kiegészített jogorvoslati kérelem megküldésével teljesített.<br>
A Döntõbizottság D.479/5/2000. sz. iratával értesítette kérelmezõt, ajánlatkérõt és az ügyben érdekelt feleket az újabb jogorvoslati eljárás megindításáról és egyben a kérelemnek megfelelõen tárgyalás tartásáról is.<br>
Kérelmezõ a 2000. október 4-i tárgyaláson kérelemnek minõsített észrevételében, amit késõbb kiegészített, kérte, hogy a Döntõbizottság állapítsa meg azt, hogy ajánlatkérõ többször megsértette a Kbt.-t. Állapítsa meg azt is a Döntõbizottság, hogy az ajánlatkérõnek az ajánlattevõk közül ki kellett volna zárni az eljárásból a Perfekt Rt. és a Montana Griff Kft. konzorciumát, a HC-DELTA Kft.-t, a Hewlett-Packard Kft.-t, a MÁV Informatikai Kft.-t. Kérte továbbá a bírság alkalmazását ajánlatkérõvel szemben.<br>
Kérelmezõ ideiglenes intézkedést nem kért, viszont kérte az ügyben tárgyalás tartását. Kérelmét azzal indokolta, hogy az ajánlatkérõ a közbeszerzési eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdését, a 38. § (2) bekezdését, a 40. § (1) bekezdését, az 52. § (2) bekezdésének d) pontját, valamint a Kbt. 55. § (6) bekezdését. Álláspontja szerint ajánlatkérõ azzal sértette meg a Kbt. 24. § (1) bekezdését, azaz a verseny tisztaságának alapelvét, mivel az ajánlati kiírásban szereplõ és a saját maga által elõírt formai elõírások megsértését nem "honorálta" azon ajánlatkérõ esetében, aki nem kettõ zárt borítékban adta be az ajánlatát.<br>
Ajánlatkérõ azzal szegte meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, hogy a 2000-re is pénzt kérõk (15–20 M Ft) ajánlatát elfogadta, s ezen összegeket hozzáadta a 2001-re kért havi bérleti és karbantartási díjak 12-szereséhez az elbírálás során. Véleménye szerint az ajánlatkérõ a Kbt. 52. § (1) bekezdését, valamint a (2) bekezdés d) pontját azzal sértette meg, hogy nem zárta ki az érvénytelen ajánlattevõket a közbeszerzési eljárásból. Kifogásolta azt is, hogy a kiértékelés során ajánlatkérõ kérelmezõ ajánlatának pontozása során számítási hibát vétett és ezen túlmenõen a maga által készített kiírás egyes kitételeivel ellentétesen járt el több helyen az elbírálás során.<br>
Ajánlatkérõ írásos beadványában és a tárgyaláson kérte a kérelem elutasítását. Álláspontja szerint az ajánlatok nem egészen elõírásnak megfelelõ csomagolása nem eredményezheti automatikusan az ajánlat érvénytelenségét, ezért minden olyan csomagolási módot elfogadtak, ahol az ajánlat csomagolása kettõs volt. Megjegyzi, hogy a kérelmezõ ajánlatát borítékban nyújtotta be, amelyen cégjelzés volt található, ami szintén eredményezhetett volna érvénytelenséget a szabályok szigorú betartása mellett. Azt is nyilatkozta, hogy az ajánlati dokumentációból pontosan megállapítható, hogy milyen rendszer szállítását várták ajánlattevõktõl.<br>
Kérelmezõ ajánlata 10. oldalán nyilatkozott is arról, hogy a hálózat kiépítéssel kapcsolatban elegendõ információ áll rendelkezésére. Észrevételében azt is nyilatkozata, hogy kérelmezõ ajánlatának pontozásánál valóban számítási hiba történt, ami azonban a korrigálás esetén sem változtatna kérelmezõ ajánlatának a helyezésén.<br>
Az ügyben érdekelt felek közül csak a HC-DELTA Kft. nyújtott be írásos észrevételt a jogorvoslati eljárás során. A nyilatkozat azt tartalmazta, hogy a HC-Delta Kft. pályázati anyagát személyesen Papp Zoltán ügyvezetõ igazgató csomagolta oly módon, hogy külön-külön összefûzött pályázati példányokat egy nem átlátszó borítékba helyezte, melyet lezárt. A zárt borítékot szintén nem átlátszó borítékba helyezte és ezt is lezárta. Az így összekészített anyagot a beadási határidõ elõtt negyed órával személyesen adta le a kijelölt hivatalos pályázati átvevõ helyen.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelem elkésett, ezért a Döntõbizottság a jogorvoslati kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve határidõn belül indítható meg hivatalból az eljárás. E határidõk elmulasztása jogvesztéssel jár.<br>
A Döntõbizottságnak elsõdlegesen azt kellett vizsgálnia, hogy kérelmezõ mikor nyújtott be jogorvoslati kérelmet a Döntõbizottsághoz, illetve mely beadvány volt tekinthetõ jogorvoslati kérelemnek, valamint azt, hogy mikor történt a vélt jogsértés és az mikor jutott kérelme tudomására.<br>
A Döntõbizottság a rendelkezésre álló iratokat megvizsgálva megállapította, hogy kérelmezõ a 2000. szeptember 25-én kelt beadványát észrevételként csatolta be a Döntõbizottsághoz, melynek azt a címet adta: "Észrevételek és kiegészítések a D.451/2000. sz. jogorvoslati eljáráshoz".<br>
A D.451/2000. sz. jogorvoslati eljárásban a Döntõbizottság a 2000. október 4-én tartott tárgyalás során ismertetve a kérelmezõ írásos észrevételét nyilatkoztatta kérelmezõt, hogy annak tartalmára figyelemmel azt jogorvoslati észrevételként vagy jogorvoslati kérelemként kéri-e kezelni. Kérelmezõ e tárgyaláson úgy nyilatkozott, hogy a beadványa jogorvoslati kérelemnek tekintendõ, ezért már ott a tárgyaláson vállalta, hogy azt a Kbt. szerint kiegészíti, illetve becsatolja a Döntõbizottsághoz a 30 000 Ft igazgatási szolgáltatási díj megfizetésérõl szóló csekk másolatát és a hiányzó adatokat.<br>
Döntõbizottság még e napon, azaz a tárgyalást követõen azonnal írásban is felhívta kérelmezõt a D.479/2/2000. számon iktatott átiratában, hogy a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében megjelölt adatokat, valamint a (2) bekezdés szerinti igazgatási szolgáltatási díj befizetését igazoló csekk másolatát csatolja be a Döntõbizottsághoz 5 napon belül, ellenkezõ esetben a Döntõbizottság a jogorvoslati kérelmet elutasítja.<br>
A Döntõbizottság e felhívásban felhívta kérelmezõ figyelmét arra is, hogy a hiánypótlás teljesítésénél legyen tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõre is. A hiánypótlás keretében Döntõbizottság kérte többek között megjelölni azt is, hogy mikor történt jogsértõ esemény, illetve az mikor jutott a kérelmezõ tudomására.<br>
Kérelmezõ jogorvoslati kérelmét a felhívásnak megfelelõen kiegészítette, ezért a Döntõbizottság a jogorvoslati eljárást megindította a Kbt. szabályainak megfelelõen és errõl a feleket is értesítette, tájékoztatva egyben õket a tárgyalás idõpontjáról is.<br>
A Kbt. fentebb hivatkozott rendelkezésére, valamint az abban foglalt 15 napos jogvesztõ határidõre tekintettel a Döntõbizottság kétséget kizáróan megállapította, hogy a kérelmezõ a vélelmezett jogsértésekrõl 2000. szeptember 18-án az eredményhirdetéskor, illetve az akkor átvett levél és összegzés átolvasásakor értesült. A korábbi jogorvoslati eljáráshoz beadott észrevételét 2000. október 4-én a tárgyaláson kérte jogorvoslati kérelemnek tekinteni, amit aztán a Döntõbizottság felhívására az igazgatási szolgáltatási díj befizetésével, valamint a Kbt. 80. § (1) bekezdés szerinti adatok teljes körû közlésével hiánypótlás keretében kiegészített 2000. október 9-én, illetve 11-én.<br>
A fenti tényállást összevetve a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésével kétséget kizáróan megállapítható, hogy kérelmezõ a jogsértés tudomásra jutás idõpontját maga jelölte meg szeptember 18-ban, ezért jogorvoslati kérelmet eredményesen csak 2000. október 3-ig terjeszthetett volna be a Döntõbizottsághoz. Kérelmezõ ezt elmulasztotta, így a 15 napos jogvesztõ határidõre tekintettel az október 4-én tett nyilatkozaton alapuló, a jogorvoslati eljárás megindítására vonatkozó kérelem már elkésett.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 17.<br>
<br>
Dr. Bíró László s. k.,	Székelyné Bihari Mária  s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>