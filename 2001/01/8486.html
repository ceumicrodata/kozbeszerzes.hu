<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.462/34/2000.<br>
<br>
Tárgy: Kemabo Kft. és a Domus-Lánc Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Uzsoki Ágnes (1061 Budapest, Andrássy út 32. I. 1.) ügyvéd által képviselt Kemabo Kft. (2085 Pilisvörösvár, Deák F. út 2., a továbbiakban I. sz. kérelmezõ), valamint a Domus-Lánc Kft. (1126 Budapest, Nagy Jenõ út 12.) kérelmezõ által képviselt Domus Rt. (1126 Budapest, Nagy Jenõ út 12.), Sandra Form Euromobili Bútoripari Kft. (4700 Mátészalka, Ipar út 18.), Kid Stúdió Kft. (2013 Pomáz, Teleki József út 8.), Bubiv Palota Bútorgyár (1151 Budapest, Régi Fóti út 2/1.), Ipoly Bútorgyár Rt. (2660 Balassagyarmat, Nyugati Ipartelep), Venetó 2000. Olasz–Magyar Bútorgyártó és Kereskedelmi Kft. (6763 Szatymaz, Kossuth út 14.), Gyulai Fafém Bútor Rt. (5700 Gyula, Mennyei M. út 11.) Konzorcium tagjai (a továbbiakban: II. sz. kérelmezõ) a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., továbbiakban: ajánlatkérõ) "irodabútorok szállítására és kapcsolatos szolgáltatások teljesítésére, a többször módosított 125/1990. (VII. 24.) Kormányrendelet hatálya alá tartozó, illetve a központosított közbeszerzési eljáráshoz csatlakozó intézmények részére" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a>-ára tekintettel a Kbt. 56. § (1) bekezdését, ezért a Döntõbizottság az ajánlatkérõnek az 1., 3., 4. és 7. részteljesítés körében hozott eljárást lezáró döntését megsemmisíti, egyebekben a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy 15 napon belül fizessen meg I. sz. kérelmezõ részére 30 000 Ft igazgatási szolgáltatási díjat, és a II. sz. kérelmezõk képviselõjének, a Domus Lánc Kft. részére 30 000 Ft igazgatási szolgáltatási díjat.<br>
A határozat ellen fellebbezésnek helye nincs, a Határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Bizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelmei, az ajánlatkérõ írásos érdemi észrevételei, az ajánlatkérõ közbeszerzési eljárás során keletkezett iratai, a felek 2000. október 16. napján megtartott nyilvános tárgyaláson elhangzott szóbeli nyilatkozatok alapján az alábbi tényállást állapította meg.<br>
Az ajánlatkérõ a Közbeszerzési Értesítõ 2000. március 22. napján megjelent 12. számában nyílt eljárásra szóló felhívást tett közzé "irodabútorok szállítására és kapcsolatos szolgáltatások teljesítésére a többször módosított 125/996. (VII. 27.) Kormányrendelet hatálya alá tartozó, illetve a központosított közbeszerzéshez önként csatlakozó intézmények részére" tárgyában. Az ajánlati felhívás 3. a) pontjában meghatározta tárgya és mennyisége szerint a közbeszerzés tárgyát a következõképpen, melynek megbontására figyelemmel lehetett részajánlatot tenni.<br>
Fából készült szekrények, konténerek és asztalok:<br>
<br>
1. részteljesítés<br>
– egyszerû ügyintézõi kategória	384 M Ft<br>
<br>
2. részteljesítés:<br>
– emelt szintû ügyintézõi, középvezetõi<br>
és egyszerû felsõvezetõi kategória	1152 M Ft<br>
<br>
3. részteljesítés:<br>
– emelt szintû felsõ vezetõi és egyszerû<br>
kiemelt vezetõi kategória	384 M Ft<br>
Ülõbútorok:<br>
<br>
4. részteljesítés:<br>
– egyszerû ügyintézõi kategória	300 M Ft<br>
<br>
5. részteljesítés:<br>
– emelt szintû ügyintézõi, középvezetõi<br>
és egyszerû felsõvezetõi kategória	900 M Ft<br>
<br>
6. részteljesítés:<br>
– emelt szintû felsõ vezetõi és egyszerû<br>
kiemelt vezetõi kategória	300 M Ft<br>
Fémbõl készült irodai szekrények, konténerek és asztalok:<br>
<br>
7. részteljesítés<br>
– emelt szintû ügyintézõi, középvezetõi<br>
és egyszerû felsõvezetõi kategória	100 M Ft<br>
Az ajánlatkérõ a teljesítés határidejét 2002. június 30. napjában jelölte meg.<br>
Az ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. A 13. a) pontjában elõírta, hogy az ajánlatkérõ az ajánlatokat összességében a legelõnyösebb ajánlat szempontja szerint bírálja el, így az elbírálás szempontjai és súlyszámai a következõk voltak:<br>
<br>
1. mûszaki tartalomhoz és bútorok minõségéhez kapcsolódó ajánlati ár, a súlyszám 9,<br>
<br>
2. megajánlott termékválaszték bútorcsalád választék nagysága, súlyszáma 5,<br>
<br>
3. minõségi garanciák, súlyszám 3,<br>
<br>
4. elosztóhálózat nagysága, súlyszám 2,<br>
<br>
5. rendelkezésre állás, súlyszáma 0,5,<br>
<br>
6. jótállás idõtartama 0,5.<br>
Értékelési pontszámok 1–20 pontig kerültek meghatározásra.<br>
Ajánlatkérõ dokumentációt is kibocsátott, amelyben részletezte az ajánlatok elbírálásának metodikáját. Ez alapján ajánlatkérõ az elsõ elbírálási szempont értékelésénél az ajánlatokat a mintakonfigurációk alapján hasonlítja össze, a laboratóriumok által kiadott vizsgálati dokumentumok, gyártók által kiállított minõségi bizonyítványok és a kitöltött mûszaki adatlapok figyelembevételével. A mintakonfiguráció alapján megajánlott termékek külön-külön az 1–9. sz. mûszaki táblázat alapján kerülnek értékelésre. Ajánlatkérõ bemutatta az alkalmazandó számítási módszerét is. A harmadik elbírálási szempont, a minõségi garanciák körében ajánlatkérõ megajánlott termékekre és kapcsolódó szolgáltatásokra vonatkozó, megfelelõen alátámasztott és dokumentumokkal igazolt minõségi garanciákat értékeli. Ajánlatkérõ részletezte a pontszámok kiosztásának módját. A negyedik elbírálási szempont az elosztóhálózat. Értékelése során a maximális pontszámot a legnagyobb elosztóhálózattal rendelkezõ ajánlattevõ kapja, és ehhez viszonyítva megállapításra a többi ajánlattevõ pontszáma. A dokumentáció 6. sz. melléklete tartalmazta az országos elosztás adatlapját, mely szerint ajánlatkérõ megyénkénti bontásban kérte a kereskedelmi egységek nevének, címének és tevékenységének (mintabolt, raktár stb.) megadását.<br>
Az ajánlatok bontásakor 2000. május 23-án az alábbi ajánlattevõk nyújtották be ajánlataikat:<br>
1–6. részteljesítésre 1. sz. közös ajánlattevõk: Balaton Bútorgyár Rt. Falco Soproni Irodabútor Kft., Garzon Bútor Rt., Hajdúthonet Hajlított Bútor Kereskedelmi Rt., Mezõkövesdi Bútoripari Kft.<br>
1–4. részteljesítésre 2. sz. közös ajánlattevõk: Domus Kereskedelmi Rt., Domus-Lánc Kft., Sandra Form Euromobili Bútoripari Kft., Kid Stúdió Kft., Bubiv Palota Bútorgyár, Gyulai Fafém Bútor Rt., Ipoly Bútorgyár Rt., Venetó 2000. Olasz–Magyar Bútorgyártó és Kereskedelmi Kft.<br>
<br>
1. és 3. sz. részteljesítésre 3. közös ajánlattevõk: Kemabo Kereskedelmi Marketing és Bonyolító Kft., Ipoly Bútorgyár Rt., Gyulai Fafém Bútor Rt.<br>
<br>
2. sz. részteljesítésre 4. sz. közös ajánlattevõk: Kemabo Kereskedelmi Marketing és Bonyolító Kft., Ipoly Bútorgyár Rt., Gyulai Fafém Bútor Rt., Ezermester Kft.<br>
<br>
4. és 6. sz. részteljesítésre 5. sz. közös ajánlattevõk: Kemabo Kereskedelmi marketing és Bonyolító Kft., Gyulai Fafém Bútor Rt. Avalon Hungary Kft., Sandra Kárpitos Rt.<br>
<br>
5. sz. részteljesítésre 6. sz. közös ajánlattevõk: Kemabo Kereskedelmi Marketing és Bonyolító Kft., Gyulai Fafém Bútor Rt., Linea Bútor Stúdió Kft., Sandra Kárpitos Rt.<br>
<br>
7. sz. részteljesítésre 7. sz. ajánlattevõ: Kemabo Kereskedelmi Marketing és Bonyolító Kft. nyújtott be önállóan ajánlatot.<br>
Az 1., 4. és 7. részteljesítésre a 8. sz. közös ajánlattevõk: Orako Komplex Építõipari, Belsõépítészeti, Lakberendezési Fõvállalkozó Kereskedelmi Kft., Telmex Kereskedelmi, Idegenforgalmi és Szolgáltató Kft.<br>
Ajánlatkérõ döntése szerint érvénytelen ajánlatot tett a Domus Kereskedelmi Rt., Domus-Lánc Kft., Sandra Form Euromobili Bútoripari Kft., Kid Stúdió Kft., Bubiv Palota Bútorgyártó és Kereskedelmi Rt., Gyulai Fafém Bútor Rt., Import Bútor Rt. és Venetó 2000. Magyar Bútorgyártó és Kereskedelmi Kft. által benyújtott közös ajánlat és Kemabo Kereskedelmi Marketing és Bonyolító Kft. és Konzorcium társainak ajánlata az 1–6. részteljesítések és a Kemabo Kft. ajánlata a 7. részteljesítés vonatkozásában.<br>
Ajánlatkérõ ezen döntése ellen a Domus Lánc Kft. és Konzorcium tagjai, valamint a Kemabó Kft. és Konzorcium tagjai nyújtottak be jogorvoslati kérelmet.<br>
A Döntõbizottság a D.273/26/2000. számú határozatában az ajánlatkérõnek az érvénytelenséget megállapító döntését jogsértõnek minõsítette, és erre tekintettel az ajánlatkérõ közbeszerzési eljárást lezáró döntését megsemmisítette.<br>
Ezt követõen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított jogkörében eljárva az ajánlatok ismételt érdemi elbírálásáról döntött.<br>
Az eredményhirdetés 2000. szeptember 19-én került sor, ahol az alábbiak szerint került kihirdetésre a közbeszerzési eljárást lezáró döntés:<br>
<br>
1. Részteljesítés<br>
Nyertes:<br>
– Balaton Bútorgyár Rt.<br>
– Falco-Sopron Irodabútor Kft.<br>
– Garzon Bútor Rt.<br>
– Hajdúthonet Hajlítottbútor és Kereskedelmi Rt.<br>
– Mezõkövesdi Bútoripari Kft.<br>
<br>
2. helyezett:<br>
– I. sz. kérelmezõ<br>
– Ipoly Bútorgyár Rt.<br>
– Gyulai Fafém Bútor Rt. Konzorciuma<br>
<br>
2. Részteljesítés:<br>
Nyertes:<br>
– Balaton Bútorgyár Rt. és Konzorciuma<br>
<br>
2. helyezett:<br>
– I. sz. kérelmezõ<br>
– Ipoly Bútor Rt.<br>
– Gyulai Fafém Bútor Rt. és Ezermester Kft. Konzorciuma<br>
<br>
3. Részteljesítés:<br>
Nyertes:<br>
– Balaton Bútorgyártó Rt. Konzorciuma<br>
<br>
2. helyezett:<br>
– I. sz. kérelmezõ<br>
– Gyulai Fafém Bútor Rt.<br>
– Avalon Hungary Kft.<br>
– Sandra Kárpitos Rt.<br>
<br>
5. Részteljesítés:<br>
Nyertes:<br>
– Balaton Bútorgyár Rt. Konzorciuma<br>
<br>
2. helyezett:<br>
– I. sz. kérelmezõ<br>
– Gyulai Fafém Bútor Rt.<br>
– Linea Bútor Stúdió Kft.<br>
– Sandra Kárpitos Rt.<br>
<br>
6. Részteljesítés:<br>
Nyertes:<br>
– Balaton Bútorgyár Rt. Konzorciuma<br>
<br>
2. helyezett:<br>
– I. sz. kérelmezõ<br>
– Gyulai Fafém Bútor Rt.<br>
– Avalon Hungary Kft.<br>
– Sandra Kárpitos Rt.<br>
<br>
7. Részteljesítés:<br>
Nyertes:<br>
– Orako Kft.<br>
– Telmex Kft. Konzorcium<br>
<br>
2. helyezett:<br>
– I. sz. kérelmezõ<br>
I. sz. kérelmezõ 2000. szeptember 25-én terjesztett elõ jogorvoslati kérelmet ajánlatkérõ közbeszerzési eljárást lezáró döntése ellen. Kérte a jogsértés megállapítását, az eljárást lezáró döntés megsemmisítését, bírság kiszabását, ajánlatkérõ költségek viselésére történõ kötelezését, ideiglenes intézkedéseként a szerzõdéskötés megtiltását.<br>
I. sz. kérelmezõ a tárgyaláson kérelmét módosította és a kérelmét az 1., 4. és 7. részteljesítések vonatkozásában tartotta fenn. Ezen részteljesítések esetében az ajánlatkérõ értékelését a 2., 5. és 6. elbírálási szempont vonatkozásában elfogadta, sérelmezte azonban az 1., 3. és 4. elbírálási szempont alapján kapott pontszámokat.<br>
Az elsõ elbírálási szempont a mûszaki tartalomhoz kapcsolódó ajánlati ár. E körben kérelmezõ azért kifogásolta ajánlatkérõ pontozását, mert több esetben ajánlatában a megadott bútorlap helyett faforgácslapnak megfelelõ pontszámot kapott, mivel ajánlatkérõ megállapítása szerint a laminált felületû bútoralapanyag mindig faforgácslap. Az éllezárások tekintetében ajánlatkérõ szintén tévesen értékelte az ajánlatát ABS helyett PVC-ként, hivatkozással arra, hogy az éllezárás anyaga csak PVC lehet, mivel az élfólia nem ABS.<br>
A Mercato termékek esetében a polcok állíthatóságára adott kérelmezõi ajánlatot átminõsítette, ezzel a termékcsaládot mûszaki szempontból alacsonyabb kategóriába sorolta.<br>
A Nova és Variant termékek esetében ajánlatkérõ kérelmezõi nyilatkozat ellenére megállapította, hogy a sarokkialakítás nem lehet R4, mert a 2 mm-es élelzáró anyag alkalmazásával nem megoldható.<br>
Kifogásolta I. sz. kérelmezõ e körben továbbá, hogy a Variant bútorcsalád (15641 jelû) 90-es sarokelemének árát, hiszen a mintakonfigurációban szereplõ sarokelem vázszerkezet nélküli, míg az ajánlatban szereplõ hasonló funkciójú termék fém vázszerkezettel szerepelt.<br>
A fentiek alapján ajánlatkérõnek a mûszaki adatlapok tartalmának alapulvételével kellett volna elbírálnia a kérelmezõ ajánlatát.<br>
A 3. elbírálási szempont a minõségi garanciák voltak, amelyek körében ajánlatkérõ az ISO 9002 minõségbiztosítási rendszer meglétét értékelte. Kérelmezõ ezen tanúsítvány meglétét az ajánlatához csatolni ugyan nem tudta, mert az audit 2000. május 18-án zajlott le, és az ajánlatadás 2000. május 23-án történt meg, azonban magánokirat formájában nyilatkozott, hogy minõségbiztosítási rendszere az ISO 9002 szabvány elõírásain alapul. Álláspontja szerint amennyiben ajánlatkérõnek ez nem volt elégséges, úgy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlást kellett volna részére biztosítani, ennek hiányában nem értékelhette kérelmezõ terhére a minõségtanúsítvány hiányát.<br>
A 4. elbírálási szempont az elosztóhálózat nagysága. Ajánlatkérõ ajánlatát itt is kedvezõtlenül értékelte, mert az elosztóhálózat ismertetésében csak helységnév szerepelt, pontos cím nélkül. Álláspontja szerint a felhívásban sehol nem írta elõ ajánlatkérõ, hogy az elosztóhálózat esetében pontos címmegjelölést kér. Álláspontja szerint e körben is hiánypótlási lehetõséget kellett volna részére biztosítani, vagy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján kellett volna ajánlatkérõnek eljárnia.<br>
Indítványozta a 7. részteljesítés körében annak vizsgálatát, hogy a nyertesnek kihirdetett Orako Kft. és a Telmex Kft. közös ajánlata megfelel-e az ajánlati dokumentáció 3.11. pontjában foglaltaknak, azaz a MECO termékekre vonatkozó forgalmazói engedély megfelelõ felhatalmazáson alapul-e.<br>
Kérelmezõ álláspontja szerint az ajánlatkérõ a Kbt. összeférhetetlenségre vonatkozó elõírásait is megszegte azáltal, hogy a bírálatba bevonta a FAIMEI Kft. alkalmazottját és egyben résztulajdonosát, dr. Szabó Miklóst. Indokolásként elõadta, hogy a közbeszerzés tárgyával kapcsolatos tevékenységnek minõsül a bútorok minõsítése.<br>
Sérelmezte továbbá, hogy az ajánlatkérõ az 5. sz. melléklet 2. c) pontjában foglalt indokolási kötelezettségének nem tett eleget.<br>
II. sz. kérelmezõ 2000. október 4-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását, költségeinek megtérítését. II. sz. kérelmezõ a tárgyaláson kérelmét módosította, és a 3. és 4. részteljesítés vonatkozásában tartotta fenn.<br>
Indokolásként elõadta, hogy ezen részteljesítések esetében ajánlatkérõ nem az összességében legelõnyösebb ajánlatot hirdette ki nyertesnek a megadott elbírálási szempontok alapján. II. sz. kérelmezõ ezen részteljesítések esetén nem az ajánlatára adott pontszámokat, hanem a nyertesek ajánlatára adott pontszámokat kifogásolta. Ugyancsak kifogásolta, hogy a 3. részteljesítés körében a nyertes ajánlattevõk esetében stílbútor értékelésére is sor került, holott stílbútorra ajánlatot nem lehetett tenni. A 4. részteljesítés körében kifogásolta, hogy ajánlatkérõ érvénytelenítette azon mintakonfigurációit, ahol fotel helyett karosszék került megajánlásra, továbbá az érvényben hagyott mintakonfigurációiból ajánlatkérõ egy átlag számítás alapján egy új mintakonfigurációt képzett.<br>
Sérelmezte továbbá, hogy az ajánlatkérõ nevében eljáró, az ajánlatok értékelésébe bevont dr. Szabó Miklós, a FAIMEI Kft. munkatársa, kapcsolatban áll több ajánlattevõvel oly módon, hogy az általuk gyártott bútorok minõsítésében részt vesz, így az összeférhetetlenséget eredményez.<br>
Ajánlatkérõ érdemi észrevételében a jogorvoslati kérelmek, mint megalapozatlanok elutasítását kérte.<br>
Indokolásként elõadta, hogy az I. sz. kérelmezõ az 1. és 4. részteljesítésre ajánlatot konzorcium formájában nyújtott be, a konzorciumi tagok azonban jogorvoslati kérelemmel nem éltek, így önálló jogorvoslati kérelem benyújtására I. sz. kérelmezõ az 1. és 4. részteljesítés vonatkozásában nem volt jogosult.<br>
Az I. és II. sz. kérelmezõk dr. Szabó Miklós összeférhetetlenségével kapcsolatos felvetése elkésett, hiszen már a bontási eljáráson, 2000. május 23-án dr. Szabó Miklós ajánlatkérõ oldalán történõ közremûködése ismertté vált. Ez a kérelmezõk általi elõterjesztés megalapozatlan is, hiszen a beszerzés tárgya bútorok beszerzése, nem pedig minõségvizsgálat, ugyanis dr. Szabó Miklós minõségvizsgáló cég munkatársa.<br>
Az I. sz. kérelmezõ ajánlatának az elsõ elbírálási részszempont szerinti értékelése a benyújtott mûszaki adatlapok alapján történt. Ajánlatkérõ pl. abban az esetben, amikor kérelmezõ mûszaki adatlapján azt jelölte meg, hogy az ajtólap és korpusz alapanyaga bútorlap, az ajtólap és a korpusz felületkezelése pedig laminált, ott ajánlatkérõ faforgácslapnak megfelelõ pontszámot adott, ugyanis laminált felületû bútorlapanyag csak faforgácslap lehet.<br>
Kérelmezõ mintakonfigurációs ajánlati egységárai számos termék esetében nem egyeztek meg a kereskedelmi ajánlatban feltüntetett árakkal, és ilyen esetben kénytelen volt az ajánlati árak korrigálására.<br>
Az éllezárás, térbeállíthatóság, polcok állíthatósága, asztalok lába, vázszerkezete körében kialakított pontozása helyes volt, mert a kérelmezõ ezekben az esetekben megfelelõ dokumentumokkal nem támasztotta alá ajánlatának valóságtartalmát. Pl. éllezárás esetén nem derült ki, hogy az valóban ABS alapanyagú élfólia. E körben ajánlatkérõ megjegyzi, hogy kérelmezõ ajánlata egyébként érvénytelennek minõsül, és csak a Döntõbizottság D.273/26/2000. számú határozatára tekintettel minõsítette érvényesnek. A 3. elbírálási szempont a minõségi garanciák körében kérelmezõ nem csatolta a minõségbiztosítási rendszerének tanúsítványát, ez az értékelésnél figyelembevételre került.<br>
A 4. elbírálási szempont körében pedig kérelmezõ az elosztóhálózat megadásánál a pontos címeket nem tüntette fel, így ez a körülmény az ajánlatát kedvezõtlenebbé tette.<br>
A II. sz. kérelmezõ jogorvoslati kérelmével kapcsolatban ajánlatkérõ elõadta, hogy az ajánlatok értékelését a megadott elbírálási szempontok alapján végezte el, a kérelmezõ saját pontszámait nem is vitatja.<br>
A Balaton Bútorgyár Rt. konzorciuma, mint nyertes ajánlattevõk a jogorvoslati kérelmek elutasítását kérték érdemi észrevételükben. Ajánlatkérõ eljárása álláspontjuk szerint jogszerû volt. I. sz. kérelmezõ jogszerûen csak a 7. részteljesítés vonatkozásában nyújthat be önállóan jogorvoslati kérelmet.<br>
Érdemi észrevételükben kifejtették továbbá, hogy I. sz. kérelmezõ ajánlata egyébként érvénytelen, hiszen lényegében az ajánlatkérõ "készítette el" helyettük az ajánlatot, továbbá az elosztó hálózat adatlapját nem a felhívásban foglaltaknak megfelelõen töltötték ki.<br>
Dr. Szabó Miklós részvétele a közbeszerzési eljárásban nem összeférhetetlen.<br>
Az Orako Kft. a jogorvoslati kérelmek elutasítását kérte megalapozatlanságra hivatkozással. Álláspontja szerint ajánlatkérõ jogszerûen járt el, amikor I. sz. kérelmezõ ajánlatában az ISO minõségtanúsítvány hiányára tekintettel kevesebb pontszámot adott, illetve sérelmezte, hogy az elosztóhálózat bemutatása során I. sz. kérelmezõ pontszámot kapott ott is, ahol nem jelölt meg pontos címet, ellentétben vele, amikor az ajánlatkérõ ilyen esetben nulla pontra értékelte ajánlatát. A Telmex Kft.-vel közös ajánlattevõk voltak jelen közbeszerzési eljárásban és a MECO bútorokra érvényes forgalmazási engedélyt a pályázatuk tartalmazza.<br>
A Döntõbizottság a beérkezett két jogorvoslati kérelmet a D.462/2000. szám alatt egyesítette.<br>
A Döntõbizottság D.462/3/2000. számú határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a beterjesztett jogorvoslati kérelmek részben megalapozottak.<br>
A Döntõbizottságnak elsõdlegesen abban a kérdésben kellett állást foglalnia, hogy I. sz. kérelmezõ jogosult volt-e az 1. és 4. részteljesítés esetén önállóan jogorvoslati kérelmet elõterjeszteni annak ellenére, hogy ezen részteljesítések esetében konzorcium formájában nyújtott be ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A fenti rendelkezés alapján jogorvoslati kérelem benyújtására ajánlattevõ jogosult. A Kemabo Kft. nem vitathatóan ajánlattevõ jelen közbeszerzési eljárásban. Közös ajánlatadás esetén is az ajánlattevõk önállóknak minõsülnek, hiszen pénzügyi, gazdasági és mûszaki alkalmasságuk is külön-külön vizsgálatra kerül. Továbbá a Kbt. fenti rendelkezése nem tartalmaz olyan elõírást, hogy több ajánlattevõ közös ajánlata esetén a jogorvoslati kérelem csak együttesen, közösen terjeszthetõ elõ joghatályosan. Tiltó rendelkezés hiányában pedig a Döntõbizottság az önálló jogorvoslati kérelem benyújtásához való jogosultságot nem vitathatja. Tény azonban, hogy a közös ajánlattevõk a szerzõdés teljesítéséért egyetemlegesen felelnek, a Döntõbizottság döntése joghatályosan a jogorvoslati kérelemmel nem élõ ajánlattevõkre is kihat. Ezért a Döntõbizottság vizsgálata, hogy a közös ajánlattevõk esetén érdekazonosság fennáll-e. A Döntõbizottság megnyilatkoztatta a Konzorcium tagjait, hogy a beterjesztett jogorvoslati kérelemmel egyetértene-e. A Konzorciumi tagok egybehangzó nyilatkozatot tettek, hogy a kérelmezõ által benyújtott jogorvoslati kérelemmel egyetértenek, az ajánlatkérõ eljárást lezáró döntését kifogásolják. A Konzorciumi tagok között tehát érdekellentét nem volt megállapítható.<br>
A Döntõbizottság a fentiek alapján megállapította, hogy az I. sz. kérelmezõ jogorvoslati kérelmét határidõben terjesztette elõ, az igazgatási szolgáltatási díj fizetési kötelezettségének eleget tett. A tárgybeli közbeszerzési eljárásban ajánlattevõi minõségben vett részt, a Konzorciumi tagok a beterjesztett jogorvoslati kérelemmel egyetértettek, így a jogorvoslati kérelem elõterjesztése nem kifogásolható. Az igazgatási szolgáltatási díjat a Döntõbizottsági eljárásért kell fizetni, ezt pedig nem befolyásolja a kérelmezõk száma, jelen esetben pedig a kérelmezõ igazgatási szolgáltatási díj fizetési kötelezettségének eleget tett.<br>
A Döntõbizottság vizsgálta továbbá, hogy dr. Szabó Miklós, a FAIMEI munkatársának ajánlatkérõ oldalán történõ közremûködése összeférhetetlen-e.<br>
A jogorvoslati kérelmek e körben egyrészt elkésettek, másrészt megalapozatlanok.<br>
Dr. Szabó Miklós faipari szakértõ ajánlatkérõ oldalán történõ közremûködése a bontási eljárás során, azaz 2000. május 23-án az ajánlattevõk számára ismertté vált. Ajánlatkérõ e tárgyban tett nyilatkozatát a kérelmezõk nem vitatták.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A kérelmezõk az összeférhetetlenségre vonatkozó indítványukat 2000. október 16-i tárgyaláson terjesztették elõ, tudomásszerzéstõl számított 15 napon túl, tehát az elkésett.<br>
A jogorvoslati kérelmek e tárgyban megalapozatlanok is, mert a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a alapján:<br>
(2) Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõje tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
(4) Nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
Dr. Szabó Miklós a FAIMEI kft. résztulajdonosa, illetve munkatársa, aki korábban a bútoripari termékek minõsítésében, engedélyeztetésében vett részt. Jelen közbeszerzési eljárásban a FAIMEI Kft. és dr. Szabó Miklós nem volt ajánlattevõ, illetve nem volt alvállalkozói minõségében a jelen közbeszerzési eljárásnak részese.<br>
Az I. sz. kérelmezõ kifogásolta, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének 2. c) pontja alapján az adott pontszámok részletes indokolását ajánlatkérõ nem tette meg. Tény, hogy terjedelmi okokból az adott pontszám indokolását (összegzés 17. oldal) ajánlatkérõ csak a nyertesek vonatkozásában adta meg.<br>
A Döntõbizottság azonban az I. és II. sz. kérelmezõk részére az ajánlatkérõnek az ajánlatok értékelése körében tett írásos anyagát teljes (233 oldal) terjedelmében a kérelmezõk rendelkezésére bocsátotta.<br>
A Döntõbizottság e körben külön jogsértés megállapítását nem tartotta indokoltnak, hiszen kérelmezõk jogsérelmét a Döntõbizottság az eljárás során orvosolta.<br>
A továbbiakban a Döntõbizottság kizárólag az 1., 3., 4. és 7. részteljesítés körében vizsgálta az ajánlatkérõ értékelését a sérelmezett elbírálási szempontok vonatkozásában.<br>
Az elsõ, illetve a legmagasabb súlyszámmal jelölt bírálati részszempont a mûszaki tartalomhoz és a bútorok minõségéhez kapcsolódó ajánlati ár volt. Ezen részszempont alapján adható pontok számítását ajánlatkérõ a dokumentáció mellékleteként ajánlattevõknek is megküldött értékelési rendszert ismertetõ 1–3. oldalain adta közre. E szerint (a nettó ár, a szállítási költség és az infláció alapján számított) korrigált ár és az ugyancsak a dokumentációban ismertetett bútorféleség szerint meghatározott minõsítõ szempont alapján a mûszaki tartalomra adható pontszám hányadosa (ráfordítási mutatószám) képezte az elsõ részszempontra kapható pontok számítását.<br>
A Döntõbizottság átnézve I. sz. kérelmezõ ajánlatát, illetve megvizsgálva ajánlatkérõ által végzett értékelési dokumentumot, megállapította, hogy az 1., a 3., a 4. és a 7. részteljesítés keretében megajánlott bútorok mûszaki tartalmát ajánlatkérõ megváltoztatta.<br>
Ajánlatkérõ az I. sz. kérelmezõ ajánlata mûszaki tartalmát az 1. részteljesítést illetõen arra való hivatkozással változtatta meg, hogy a Nova, Office 3500, Variant, Mercato bútorcsaládok esetében megajánlott bútorlap helyett faforgácslapnak megfelelõ (alacsonyabb) pontszámot adott, mert megítélése szerint "a laminált felületû bútoralapanyag mindig faforgácslap". Ezen utóbbi megállapítással indokolta a 3. részteljesítésben megajánlott Priza, Edo, Cadoro, Palio, Il Campo, Master fantázianevû bútorcsaládokra adott pontértékeket is.<br>
A 4. részteljesítést illetõen megállapítást nyert, hogy I. sz. kérelmezõ a Wind fémvázas kárpitozott vendégszék ülés tartószerkezet anyagát "hajlított idom" vette figyelembe az értékelésnél. A II. sz. kérelmezõ esetében pedig ajánlatkérõ érvénytelenítette azon konfigurációkat, ahol fotel helyett karosszék megajánlására került sor. A fennmaradó 5 konfigurációból ajánlatkérõ pedig egy 6. konfigurációt készített oly módon, hogy "átlagot" képzett, melynek eredményeként egy drágább értékû konfiguráció keletkezett.<br>
A 7. részteljesítés vonatkozásában I. sz. kérelmezõ fémbõl készült konténerek ajánlata tartalmazza a Meco fémkonténer család Activa, Ecovariant, Variant, Vela és Wind bútorcsaládokhoz, illetve Technical 2 konténer család a Dolphine, Elite, Serie 2000/3000 és Spazio bútorcsaládokhoz való konténereket. A felsorolt konténerek írószertartóval rendelkeznek, amit I. sz. kérelmezõ a dokumentáció elõírása szerint "van" szócskával jelölt. Ajánlatkérõ ezen mûszaki elemet "nincs"-ként pontozta az értékelési jegyzõkönyv 204. oldalának tanúsága szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1)–(2) bekezdése szerint:<br>
(1) Az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
(2) Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A fentiekbõl következõen azonban maga ajánlatkérõ sem módosíthatja az ajánlatokat, az ajánlati kötöttség ajánlatkérõt is köti.<br>
A Döntõbizottság megállapította, hogy ajánlatkérõ az ajánlat mûszaki tartalmát önkéntesen megváltoztatta, ezzel az ajánlati kötöttség elvét megsértette. Ezt támasztja alá a Kbt. alábbi rendelkezése is:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatot pedig ajánlatonként összeadja.<br>
Ajánlatkérõ a fenti jogszabályhelyet megsértette azáltal, hogy a kérelmezõk által benyújtott ajánlatok mûszaki tartalmát a fent részletezettek szerint megváltoztatta és az ajánlatkérõ a saját maga által megállapított mûszaki tartalmat értékelte, nem pedig az ajánlatok tényleges tartalmi elemeit.<br>
A fentiekbõl pedig következik a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59.§ (</a>1) bekezdésének a megsértése is, ugyanis ajánlatkérõ nem az ajánlatok valós tartalmát értékelte, így az eljárást lezáró döntés nem objektív tényeken, azaz nem az ajánlatok valós tartalmának megfelelõ értékelésen alapul.<br>
A Döntõbizottság az elsõ bírálati szempont körében a jogsértést az elõbbiekben részletezettek szerint megállapította, így további bírálati szempontok szerinti részletes vizsgálódást nem folytatott egyik kérelmezõ vonatkozásában sem. Ennek indoka, hogy a Döntõbizottság nem veheti át ajánlatkérõ szerepét a számára összességében legelõnyösebb ajánlat kiválasztását illetõen, illetve ajánlatkérõ feladata az ajánlatok összehasonlítása és nem a Döntõbizottság hatásköre.<br>
A Döntõbizottság további kérelmi elemek vonatkozásában a következõk szerint állapította meg a kérelmek megalapozatlanságát.<br>
A minõségi garanciák körében ajánlatkérõ elõírta, hogy a megfelelõen alátámasztott és dokumentumokkal igazolt minõségi garanciákat értékeli. E körben I. sz. kérelmezõ az ISO 9002 minõségbiztosítási tanúsítványát az ajánlathoz nem csatolta, csak magánokirat formájában nyilatkozott ezek meglétérõl. A dokumentumokkal igazolt minõségi garanciák alatt egyértelmû, hogy ajánlatkérõ a tanúsítvány becsatolását követelte meg, és nem a magánokirat formájában történõ nyilatkozattételt.<br>
A kérelmezõ azon felvetése, mely szerint hiánypótlást kellett volna e körben biztosítani ajánlatkérõnek, nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében a Kbt. 44. § és 46. § szerinti igazolás vagy nyilatkozat utólagos csatolását engedi a hiánypótlás körében. Jelen esetben az ISO minõségtanúsítvány nem az ajánlatadás érvényességi feltétele volt, azaz nem a Kbt. 44. §-a körébe írta elõ ajánlatkérõ, hanem az ajánlatok értékelése során bírálati szempontként vette figyelembe ennek meglétét. Ajánlatkérõ e körben tehát jogszerûen nem biztosított hiánypótlásra lehetõséget.<br>
Az elosztó hálózat nagysága tekintetében az ajánlathoz csatolandó kitöltendõ adatlap egyértelmûen meghatározta, milyen adatok kitöltését kéri az ajánlattevõ. A "cím" kifejezés egyértelmû, azaz nem elégséges helységnév, hanem utca és házszám megjelölés is szükséges.<br>
E körben szintén az elõzõ elbírálási pontnál kifejtettek alapján hiánypótlásra lehetõség nincs. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése pedig ajánlatkérõnek csak lehetõséget biztosít és nem kötelezettséget ír elõ a felvilágosítás kérése vonatozásában. Ajánlattevõ kötelezettsége, hogy ajánlatát megfelelõen készítse el, annak hiányosságainak viselése ajánlattevõt terhelik.<br>
Az I. sz. kérelmezõ a tárgyaláson tett nyilatkozatában az Orako Kft. és társa ajánlatának érvényesség szempontjából történõ vizsgálatát kérte. A jelen közbeszerzési eljárásban az ajánlatok bontására 2000. május 23-án került sor. A bontási eljárás során a kérelmezõ számára ismertté vált, hogy az Orako és Társa Meco termékcsaláddal pályázott. Amennyiben pedig a kérelmezõ a Meco termékre vonatkozó kizárólagos forgalmazói engedéllyel rendelkezett, úgy ezen idõpontban tudnia kellett arról, hogy az Orako és társa ajánlattevõ forgalmazási engedélye esetlegesen kétséges lehet. I. sz. kérelmezõ az ajánlatok érvényessége tárgyában a 273/2000. számú jogorvoslati eljárás során sem kérelmezte, illetve sérelmezte az Orako és társa ajánlatának ajánlatkérõ által történõ érvényessé nyilvánítást. Kérelmezõ a jogsértést ez ügyben csak 2000. október 16-án jelezte a Döntõbizottságnak, a tudomásszerzést követõ 15 napon túl.<br>
A jogorvoslati kérelem e tárgyban elkésett, így az érdemi vizsgálatnak eljárásjogi akadálya van.<br>
A II. sz. kérelmezõ lényegében azt az ajánlatkérõi döntést sérelmezte, hogy ajánlatkérõ a nyertesek esetében a 3. részteljesítés körében stílbútorokat értékelt (reneszánsz és prezident bútorcsalád), holott e körben, erre ajánlatadásra lehetõség nem volt. A Döntõbizottság elfogadta ajánlatkérõ azon álláspontját, hogy a vitatott bútorok nem stílbútorok, hanem reneszánsz stílusjegyeket megjelenítõ bútorok, így az ajánlatadás ezekre a bútorcsaládokra megengedett volt.<br>
A 4. részteljesítés körében az ajánlatkérõi elvárás kárpitozott támlás szék és fotel (karral vagy kar nélkül) volt. Ebbõl következõen a fotel és karosszék nem minõsülhetett azonosnak, ajánlatkérõ e körben helyesen döntött azon mintakonfigurációk érvénytelenítésérõl, ahol II. sz. kérelmezõ fotel helyett karosszéket ajánlott meg.<br>
A Döntõbizottság megjegyzi, hogy II. sz. kérelmezõ annak ellenére, hogy Döntõbizottság az ajánlatkérõ értékelõ anyagát teljes terjedelmében a kérelmezõ rendelkezésére bocsátotta, és a Döntõbizottság a kérelem pontosítására felhívta, jogorvoslati kérelmében nem jelölte meg, hogy az ajánlatkérõ jogsértõ döntését mire alapítja. Nem jelölte meg, hogy ajánlatkérõ pontozását a 3. és 4. részteljesítés körében mely esetekben sérelmezi, így e körben a Döntõbizottság vizsgálatot nem folytatott, figyelemmel arra is, hogy az I. sz. kérelmezõ kérelme alapján az I. sz. kérelmezõ által kifogásolt részteljesítések vonatkozásában az eljárást lezáró döntést megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Döntõbizottság a Kbt. 88. § (1) bekezdésének c) pontja alapján az ajánlatkérõ eljárást lezáró döntését megsemmisítette, a d) pont alapján a jogsértést megállapította, és a h) pont alapján kötelezte ajánlatkérõt az eljárási díj viselésére.<br>
A Döntõbizottság a bírság kiszabását nem alkalmazta, tekintettel arra, hogy jogsértés a döntés megsemmisítése eredményeként reparálható volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000 november 17..<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>