<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8654)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.438/9/2000.<br>
<br>
Tárgy: Start Autó Kft. jogorvoslati kérelme a Légiforgalmi Repülõtéri Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dr. Rozsályi Ágota ügyvéd (1052 Budapest, Fehérhajó u. 12–14.) által képviselt Start Autó Kft. (1135 Budapest, Reitter Ferenc u. 57., a továbbiakban: kérelmezõ) jogorvoslati kérelmére indult jogorvoslati eljárás során, melyet a Légiforgalmi és Repülõtéri Igazgatóság (1675 Budapest–Ferihegy, Pf. 53, a továbbiakban: ajánlatkérõ) "Ford gépkocsialkatrészek beszerzése 150 MFt értékben 170 db mikrobuszhoz" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára figyelemmel az 53. § (2) bekezdését, valamint az 59. § (1) bekezdésében foglaltakat, ezért ajánlatkérõt 1 500 000 Ft, azaz egymillió-ötszázezer forint bírság megfizetésére kötelezi.<br>
Egyebekben a jogorvoslati kérelmet elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. június 28-án megjelent 26. számában ajánlati felhívást tett közzé nyílt eljárás megindítására.<br>
A beszerzés tárgya és mennyiségeként az alábbiak kerültek megjelölésre: Ford gépkocsialkatrészek beszerzése, 150 millió forint értékben 170 db mikrobuszhoz.<br>
A beszerzés tárgyának részletezését és mennyiségének meghatározását a dokumentáció tartalmazta. A mennyiségektõl az ajánlatkérõ &plusmn;25%-kal eltérhetett, de a keretmennyiség kimerítését nem garantálta.<br>
Ajánlatkérõ a részajánlattétel lehetõségét kizárta, azonban többváltozatú ajánlat tételére lehetõséget nyújtott.<br>
A nyertes ajánlattevõvel szállítási keretszerzõdést kívánt kötni, 1 éves határozott idõtartamra, a teljesítés ezen belül pedig szakaszos lett volna. Ajánlatkérõ megjelölte az ajánlattevõ pénzügyi, gazdasági és mûszaki alkalmasságának igazolására kért adatokat és tényeket, illetve meghatározta az ajánlattevõnek a szerzõdés teljesítésére alkalmatlanná minõsítésének szempontjait is.<br>
Az ajánlatok elbírálásának szempontjaként az összességében legelõnyösebb ajánlat kerül megjelölésre az alábbi részszempontokkal és a hozzájuk kapcsolódó súlyszámokkal:<br>
– Termék minõsége a dokumentációban meghatározottak szerint (8).<br>
– Ajánlati ár (7).<br>
– Garanciális feltételek (5).<br>
– Vállalt szállítási határidõ (5).<br>
– Szállítási feltételek (3).<br>
Az egyes részszempontokra adható pontszámokat ajánlatkérõ 1–10 között határozta meg.<br>
Ajánlatkérõ ajánlati dokumentációt is az ajánlattevõk rendelkezésére bocsátott, amely tartalmazta a részletes pályázati feltételeket, a szállítási szerzõdés tervezetét, valamint a mûszaki meghatározást.<br>
A mûszaki meghatározás keretében ajánlatkérõ megadta az alkatrészek specifikációját oly módon, hogy táblázatba foglalva a Ford gépkocsikhoz felsorolta az alkatrészeket 1–375-ig terjedõ tételszám alatt. Minden egyes megnevezett tételhez cikkszámot, illetve éves mennyiségre utaló darabszámot tüntetett fel.<br>
A fent részletezett táblázat mindegyik oldalának alján ajánlatkérõ feltüntette az alábbi megkötést: "Az alkatrészek kizárólag eredeti gyári elõállításúak lehetnek."<br>
Ajánlatkérõ az ajánlati dokumentáció fent részletezett elõírásaival kapcsolatosan az ajánlattevõktõl kapott kérdések nyomán három alkalommal is értelmezte a gyári eredet fogalmát.<br>
2000. július 11-én az alábbiakat válaszolta: "Gyári eredetûnek az alábbi esetekben minõsülhetnek alkatrészek:<br>
– Gyári emblémával jelölt, az illetékes autógyár kereskedelmi hálózatában forgalmazott alkatrészek.<br>
– Olyan "utángyártott" alkatrészek, melyek ISO minõsítéssel bíró üzemben készültek, és a szállító megfelelõségi nyilatkozatot tesz.<br>
– A termék garanciája egyenértékû az autógyárival."<br>
Hasonló kérdésre július 19-én az alábbi választ adta:<br>
"Gyári eredetû alkatrésznek a márka saját dealerhálózatán keresztül értékesített alkatrész minõsül."<br>
Július 27-én pedig ezen választ küldte:<br>
"Eredeti gyári alkatrésznek a márka saját dealerhálózatán keresztül, gyári csomagolásban értékesített alkatrész minõsül."<br>
Az ajánlatok bontási határidejére, 2000. augusztus 9-re ajánlatot nyújtott be a kérelmezõ, a Ford Petrányi Kft., a Láng Autóalkatrész Kft., a Wolf Kft., a Cromax Kft., a Ford Budaörs Kft., a Jakon Autó Kft.<br>
Ajánlatkérõ a benyújtott ajánlatokat megvizsgálta, majd hiánypótlási lehetõséget biztosított és értékelve a benyújtott ajánlatokat, nyertesként a Ford Petrányi Kft.-t jelölte meg.<br>
Kérelmezõ 2000. szeptember 15-én jogorvoslati kérelmet nyújtott be a Döntõbizottsághoz ajánlatkérõnek a közbeszerzési eljárást lezáró döntése ellen, melyben kérte ezen döntés jogszerûségének megvizsgálását, illetve a döntés megsemmisítését, valamint ideiglenes intézkedésként a még meg nem kötött szerzõdés megkötésének megtiltását.<br>
Kérelmének részletes indokolására elõadta, hogy ajánlatkérõ az ajánlattételi szakaszban az alkatrészekkel kapcsolatos minõségi követelmények tekintetében egymásnak ellentmondó nyilatkozatokat tett, hiszen a dokumentációban szereplõ eredeti gyári elõállítású kitétel kapcsán az ajánlattevõk kérdésére három idõpontban három különbözõ tartalmú pontosító válasz érkezett.<br>
Sérelmezte továbbá ajánlatkérõ által az ajánlatok értékelése során adott pontszámokat is.<br>
Az 1. sz. bírálati részszempont a termék minõsége vonatkozásában ajánlatkérõ nem a közbeszerzés tárgyát képezõ árut minõsítette, hanem egy dealerhálózathoz való tartozás tényét értékelte. Elõadta kérelmezõ továbbá, hogy az ajánlatában szereplõ alkatrészféleségek közül 84% eredeti gyári csomagolású alkatrész, a további 14% nagy nemzetközi autóalkatrész gyártók terméke, akik a nagy autógyárak közvetlen beszállítói. Így ezen termékek minõsége a gyári alkatrészek minõségével egyenértékû. A maradék 2% kivétel nélkül valamelyik ISO 9000 szabvány szerinti minõségbiztosítási rendszerrel rendelkezõ gyárban készült alkatrész. Ajánlatkérõ ezen részszempont értékelésénél a fenti tényeket nem vette figyelembe.<br>
Ajánlatkérõnek a termékminõség értékelésekor a terméket kellett volna minõsítenie és nem a céget, tekintettel arra, hogy az összegzés szöveges indokolásából az derül ki, hogy ajánlatkérõ az ajánlattevõk vonatkozásában vizsgálta az ISO minõségbiztosítási rendszer meglétét, azonban ez álláspontjuk szerint ezen bírálati részszempont vonatkozásában indiferens.<br>
A 2. sz. bírálati részszempont, az ajánlati ár vonatkozásában nem állapítható meg az összegzésbõl az, hogy milyen elv, vagy matematikai képlet alapján végezte az értékelést ajánlatkérõ, továbbá az sem derül ki, hogy miért kapott a nyertes 108 142 984 Ft-os ajánlati árra 8 pontot, ezzel szemben az õ kedvezõbb, 104 898 303 Ft-os ajánlata csupán 7 pontot.<br>
A 3. sz. bírálati részszempont, a garanciális feltételek vonatkozásában azt kifogásolta kérelmezõ, hogy nem derülnek ki egyértelmûen a pontozás szempontjai.<br>
Az összegzésbõl megállapíthatóan ajánlatkérõ csak a garancia általános idejét vette figyelembe, illetve nem derül ki, hogy az egyéb garanciális megajánlott feltételeket milyen módon értékelte. Õk ugyanis nemcsak a hibás alkatrész cseréjét, hanem az egyéb költségek (pl. újra beszerelési költségek) megtérítését is vállalták.<br>
Az összegzés szerint a Ford Budaörs Kft., a Láng Kft. és a Cromax Kft. ajánlata nem tér ki a garanciális feltételekre, így kérelmezõ álláspontja szerint az ajánlatkérõ által adott 5 pont helyett csupán 1–1 pontot kaphattak volna.<br>
A 4. sz. bírálati részszempont, a szállítási határidõ vonatkozásában szintén azt sérelmezte kérelmezõ, hogy az összegzésbõl nem derülnek ki az ajánlatkérõ pontozási szempontjai.<br>
Az összegzésben megfogalmazottakból kiindulva nem állapítható meg, hogy ajánlatkérõ a maximális szállítási határidõket vette figyelembe, vagy értékelte-e a raktáron tartott, illetve a raktáron nem tartott alkatrészekre adott határidõket is. Sérelmezte azt is kérelmezõ, hogy ajánlatkérõ nem használta ki az adható pontszámok alsó és felsõ határát.<br>
Az 5. sz. bírálati részszempont, a szállítási feltételek vonatkozásában sem állapítható meg, hogy ajánlatkérõ hogyan, milyen szempontok alapján értékelt, tekintettel arra, hogy az összegzésben csak az került megjelölésre két pályázóról, hogy "telephelyre szállít térítésmentesen", a többi ajánlattevõnél pedig hogy "telephelyre szállít", de a költségviselõre nem tér ki.<br>
Az ajánlati felhívás, valamint az ajánlati dokumentáció szerint a teljesítés helye Budapest–Ferihegy nemzetközi repülõtér ajánlatkérõ raktárai. Ennek értelmében a telephelyre szállítás pályázati feltétel volt, melynek költségeit értelemszerûen a szállítónak kell viselnie.<br>
Az összegzésbõl tehát az állapítható meg, hogy ajánlatkérõ ezen bírálati részszempont kapcsán olyan szempontot vett figyelembe, amelynek vállalása egyébként is érvényességi alapkövetelmény volt.<br>
Ajánlatkérõ érdemi észrevételében kérte a megalapozatlan kérelem elutasítását. Részletes indokolásképpen a bírálati részszempontok sorrendjében az alábbiakat adta elõ:<br>
Álláspontja szerint az ajánlati dokumentációban az alkatrészekre vonatkozó mûszaki specifikáció meghatározásánál, valamennyi oldal alján vastag betûvel szerepelt az a feltétel, hogy az alkatrészek eredeti gyári elõállításúak lehetnek. Ezen minõségi meghatározással kapcsolatosan kérelmezõ két alkalommal is kérdést intézett hozzá az eredeti gyári elõállítási jelzõ definiálásával kapcsolatosan. Utolsó, 2000. július 25-én kelt válaszában leszögezte, hogy eredeti gyári alkatrésznek kizárólag a márka saját dealerhálózatán keresztül, gyári csomagolásban értékesített alkatrész minõsül. Az értékelés során azon ajánlattevõk kaptak 10 pontot, akik eredeti gyári alkatrészekre tettek ajánlatot, míg a többi ajánlattevõ ennél kevesebb pontot kapott. Ezen bírálati részszempont kapcsán nem a márka dealerhálózathoz való tartozást értékelte, hanem valóban az alkatrészek minõségét vette figyelembe.<br>
A Jakon Autó Kft. ajánlatával kapcsolatosan valóban megállapításra került az ISO minõsítés, azonban az az elbírálást nem befolyásolta, hiszen õk termékre vonatkozó minõségtanúsítványt kértek.<br>
Az ajánlati ár vonatkozásában a nyertes ajánlattevõ a kedvezõtlenebb árra azért kapott magasabb pontszámot, mert a kérelmezõ több ajánlatkérõ által kért tételre nem adott ajánlatot, így alacsonyabb ajánlati ára nem volt összehasonlítható azon ajánlati árakkal, amelyek valamennyi tétel árát tartalmazták.<br>
Garanciális feltételek pontozásánál azon ajánlattevõk, akik ezen részszempontra nem tértek ki, 5 pontot kaptak tekintettel arra, hogy a Ptk. 305–311. §-ai alapján úgy tekintették a jogszabályban rögzítettek szerinti szavatossági feltételeket vállalták. Az ajánlatkérõ számára kedvezõbbnek tûnõ jótállást vállaló ajánlatokat értékelték 5 pontnál többre.<br>
Kérelmezõ azért nem kapta meg a maximális 10 pontot, mert a jótállási feltételei között az szerepelt, hogy a beszerelés szakszerûségét szakszerviz által kiállított számla bemutatásával kell igazolni.<br>
A szállítási határidõ részszempont értékelésénél az összességében legelõnyösebb szállítási határidõt értékelte ajánlatkérõ maximális pontszámmal. A raktárról történõ szállítást úgy tekintették, hogy annál azonnal, illetve 24 órán belül sor kerül a szállításra. Ajánlatkérõ szempontjából a nem raktárról történõ szállítás kapcsán a kismértékû eltérés nem releváns, ezért a 4–6 napos határidõket ajánlatkérõ azonosnak tekintette. Ebben a tekintetben egyébként nem volt az ajánlatok között lényegesebb eltérés.<br>
Ajánlatkérõ álláspontja szerint nem kötelesek a ponthatárok által meghatározott értékelési spektrumot teljes mértékben kihasználni, és nem köteles a legalacsonyabb, illetve a legmagasabb pontszámmal értékelni a legelõnytelenebb és a legkedvezõbb ajánlatot.<br>
Ajánlatkérõ nem tudta elfogadni kérelmezõnek azon felvetését sem, miszerint az általa nyújtott szállítással kapcsolatos pluszszolgáltatások nem kerültek értékelésre. Ennek oka az volt, hogy ezen plusz szolgáltatások igénybevételére ajánlatkérõ nem tart igényt.<br>
Ajánlatkérõ a 2000. október 6-án megtartott tárgyaláson bejelentette, hogy a szerzõdést megkötötte 2000. szeptember 27-én.<br>
A Döntõbizottság elsõdlegesen megvizsgálta az ajánlatokat érvényesség vonatkozásában.<br>
Megállapította, hogy a Láng Kft., a Wolf Kft. és a Cromax Kft. ajánlata nem tartalmazza azon igazolást, miszerint az elkülönített állami pénzalapok közül a Munkaerõ Piaci Alappal szemben nincs tartozása.<br>
Ajánlatkérõ az ajánlati felhívás 11. a) pontjának 4. francia bekezdésében elõírta, hogy ajánlattevõknek csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében meghatározott igazolásokat és nyilatkozatokat is.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése elõírja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja – és ha az ajánlatkérõ ezt elõírta – a (3) bekezdése szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le és annak megfizetésére halasztást kapott-e.<br>
A Döntõbizottság megállapította, hogy a Láng Kft., a Wolf Kft. és a Cromax Kft. a fent idézett <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdés szerinti Munkaerõ Piaci Alaptól származó igazolást nem csatolta, holott fizetési kötelezettsége ezen alap felé minden olyan munkáltatónak fennáll, aki munkavállalót alkalmaz.<br>
A Döntõbizottság a kérelmezõ ajánlatát megvizsgálva az alábbiakat állapította meg.<br>
Ajánlatkérõ az ajánlati felhívás 3. c) pontjában a részajánlat tételének lehetõségét kizárta.<br>
Kérelmezõ a 2000. október 9-én kelt nyilatkozatában saját maga által elismerte, a következõ tételekre nem adott ajánlatot:<br>
Ssz.	Megnevezés	Cikkszám<br>
207	erõsített rugó	61971409<br>
255	generátorkivezetés	135548<br>
256	ventilátor lapát	131028<br>
263	önindító elõpajzs	2007010106<br>
265	bendix	130344<br>
267	kefetartó rugó	133556<br>
268	elsõpajzs	136233<br>
304	adagoló bowden	1463123476<br>
Ajánlatkérõ kérelmezõvel egybehangzóan szintén a fenti tételeket jelölte meg 2000. október 10-én kelt nyilatkozatában.<br>
A Döntõbizottság megállapította, hogy a Ford Budaörs Kft. ajánlata nem tartalmazza az alábbi tételeket:<br>
Ssz.	Megnevezés	Cikkszám<br>
109	levegõszûrõ-Fieszta	6163392<br>
233	kormány szervócsõ	7058810<br>
264	önindító szénkefe	1631517<br>
320	fejtámla	1048705<br>
A nyertes Ford Petrányi Kft. pedig a 320 számú fejtámla megnevezésû tétel vonatkozásában nem tett ajánlott.<br>
A fentiek alapján a kérelmezõ, a Ford Budaörs Kft. és a Ford Petrányi Kft. nem tett teljes körû ajánlatot.<br>
A Döntõbizottság megállapította, hogy egyetlen érvényesnek minõsülõ ajánlat került benyújtásra, a Jakon Autó Kft. ajánlata.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az az ajánlattevõ, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének elsõ fordulata elõírja, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
Ajánlatkérõ az ajánlati felhívás 3. c) pontjában a részajánlattételi lehetõséget kizárta. Ennek ellenére a Döntõbizottság által a korábbiakban kifejtettek szerint a kérelmezõ, a Ford Budaörs Kft. és a Ford Petrányi Kft. ajánlata nem teljes körû, így azok nem felelnek meg az ajánlati felhívásban és a dokumentációban meghatározott feltételeknek, vagyis érvénytelenek.<br>
A fentiekben részletezettek szerint ajánlatkérõ érvénytelen ajánlatokat érvényesnek tekintve értékelt, majd szintén érvénytelen ajánlatot hirdetett ki nyertesként.<br>
Ajánlatkérõnek az ajánlatok értékelésével kapcsolatos döntését a Döntõbizottság nem tudta megvizsgálni tekintettel azok érvénytelenségére, valamint az érvénytelen ajánlatok összehasonlításától is eltekintett.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján megállapította a jogsértést, és f) pontja alapján bírságot szabott ki, a költségek viselésére való kötelezésre pedig a 88. § (1) bekezdés h) pont alapján került sor.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. november 13.<br>
<br>
Dr. Kozmáné dr. Gocs Éva s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>