<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9007)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.602/8/2001.<br>
<br>
Tárgy: az UNITED 4 CONCORDE TRAVEL Kft. jogorvoslati kérelme az Országos Nyugdíjbiztosítási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az UNITED 4 CONCORDE TRAVEL Kft. (1062 Budapest, Andrássy út 56., a továbbiakban: kérelmezõ) kérelmét, melyet az Országos Nyugdíjbiztosítási Fõigazgatóság (1138 Budapest, Visegrádi u. 49., a továbbiakban: ajánlatkérõ) "utaztatás és kapcsolódó szolgáltatások teljesítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 18-án a Közbeszerzési Értesítõ 29. számában ajánlati felhívást (5176/2001) tett közzé nyílt eljárás megindítására a rendelkezõ részben meghatározott tárgyban.<br>
Az ajánlati felhívás szerint ajánlatkérõ az összességében legelõnyösebb ajánlatot kívánta kiválasztani.<br>
Ajánlatkérõ a részajánlat tételét kizárta, azonban többváltozatú ajánlatot lehetett tenni.<br>
Az ajánlati felhívásban ajánlatkérõ meghatározta az ajánlatok benyújtásának szabályait, valamint a résztvevõk pénzügyi, gazdasági és mûszaki alkalmasságának igazolására szolgáló iratok és adatok körét. Ennek keretében a felhívás 16. pont harmadik francia bekezdésében <br>
– többek között – elõírta ajánlatkérõ, hogy ajánlattevõk kötelesek csatolni a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti nyilatkozatokat és igazolásokat.<br>
Az ajánlati felhívás 5. a) pontja szerint az ajánlatkérõ dokumentációt is készített.<br>
Az ajánlattételi határidõig, azaz 2001. augusztus 14. 11.00 óráig ajánlatot nyújtott be a kérelmezõ, a BLAGUSS-VOLÁNBUSZ Kft. és a Tensi Tours Kft.<br>
Ajánlatkérõ 2001. augusztus 16-án kelt levelével a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján a kérelmezõt és a Tensi Tours Kft.-t 2001. augusztus 22-én 16.00 órai határidõvel hiánypótlásra hívta fel. A hiánypótlásra felhívó levelet az ajánlatkérõ 2001. augusztus 17-én délelõtt az ajánlattevõknek faxon is megküldte.<br>
Ajánlatkérõ az ajánlatokat elbírálta és a 2001. augusztus 24-én tartott eredményhirdetésen a BLAGUSS-VOLÁNBUSZ Kft. ajánlatát nyilvánította nyertesnek, míg a kérelmezõ és a Tensi Tours Kft. ajánlatát az értékelési eljárásból kizárta. Ajánlattevõk az eredményhirdetésen nem voltak jelen.<br>
A kizárás okát az alábbiak szerint jelölte meg az összegzésben:<br>
"A kizárt cégek egyike sem nyújtotta be a területileg illetékes munkaügyi központ igazolását a Munkaerõ-piaci Alapról."<br>
Kérelmezõ 2001. szeptember 10. keltezésû levelet nyújtott be az ajánlatkérõnek, melyben a kérelmezõ ajánlatának kizárását sérelmezte. Ajánlatkérõ 2001. október 3-án kelt levelével a kérelmezõ panaszos levelét megválaszolta.<br>
Kérelmezõ 2001. szeptember 27-én jogorvoslati kérelmet nyújtott be a Döntõbizottsághoz. Hiánypótlással kiegészített kérelmében a jogsértés megállapítását és az ajánlatkérõ eljárást lezáró döntésének megsemmisítését kérte. Kérelmének indokolásául elõadta, hogy sérelmes az, hogy ajánlatát az ajánlatkérõ kizárta a közbeszerzési eljárásból. Álláspontja szerint a Munkaerõ-piaci Alap igazolásának hiánya kisebb súlyúnak minõsül, mint a teljesítésre való képességgel kapcsolatos egyéb adatok.<br>
Ajánlatkérõ észrevételében elõadta, hogy a kérelmezõ ajánlatának kizárására vonatkozó döntése jogszerû volt. Továbbá kérelmezõ jogorvoslati kérelme elkésett. Kérte a jogorvoslati kérelem elutasítását.<br>
A rendelkezésre álló iratokból a Döntõbizottság megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a kérelmezõ az ajánlata kizárásáról az összegzés az eljárásról címû iratból értesült. Az összegzést megküldõ levél kelte 2001. augusztus 28. és az ajánlatkérõ által elismert átvételi idõ 2001. augusztus 30.<br>
A tudomásszerzéstõl számított és a kérelem benyújtására nyitva álló határidõ az összegzés átvételétõl – 2001. augusztus 30-tól – kezdõdik. Ennek alapján a 15 napos határidõ (2001. augusztus 31-tõl számítva) 2001. szeptember 14-én járt le. Miután kérelmezõ jogorvoslati kérelmét 2001. szeptember 27-én nyújtotta be – a 15 napos jogvesztõ határidõ lejárta után –, ezért a Döntõbizottság álláspontja szerint a jogorvoslati kérelem elkésett.<br>
A Döntõbizottság megjegyzi, hogy az ajánlatkérõ eljárást lezáró, vagy az ajánlat érvénytelenségét megállapító döntése ellen a Kbt. szabályai szerint a Döntõbizottságnál lehet kérelemmel élni. Az ajánlatkérõnek írt levél nem minõsül a jogorvoslati eljárás kezdeményezésének.<br>
A fenti indokok alapján a Döntõbizottság megállapította, hogy a kérelem elkésett, ezért azt a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva – érdemi vizsgálat nélkül – a Kbt. 80. § (4) bekezdés szerint elutasította, és ennek megfelelõen rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés biztosítja.<br>
<br>
Budapest, 2001. október 25.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>