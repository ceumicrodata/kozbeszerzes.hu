<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9218)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.569/11/2001.<br>
<br>
Tárgy: a Bayer Center Kft. kérelmezõ jogorvoslati kérelme a Ferencvárosi Önkormányzat Polgármesteri Hivatala ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a BAYER CENTER Építõipari Kft. (7615 Pécs Cserkút, Külterület 090/2 hrsz., továbbiakban: kérelmezõ) kérelme alapján indult jogorvoslati eljárásban, melyet a Ferencvárosi Önkormányzat Polgármesteri Hivatala (1091 Budapest, Üllõi u. 45., képviseli: dr. Molnár Judit ügyvéd, továbbiakban: ajánlatkérõ) "Budapest IX., Berzenczey u. 13. sz. alatti lakóépület teljes felújítása" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi IV. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ a Közbeszerzési Értesítõben (K. É.) 2001. június 20-án közzétett ajánlati felhívásával a rendelkezõ részben meghatározott beszerzés tárgyában nyílt közbeszerzési eljárást indított.<br>
Az ajánlati felhívás 13. pontjában ajánlatkérõ megjelölte, hogy az összességében legkedvezõbb ajánlat szempontja alapján kívánja elbírálni az ajánlatokat. Ennek megfelelõen az ajánlati felhívásban meghatározta a bírálati részszempontokat, azok súlyszámait, és adható pontszámokat. Ezek a következõk voltak:<br>
részszempontok	súlyszámok<br>
– ajánlati ár	9<br>
– vállalt jólteljesítési garancia mértéke	5<br>
– teljesítési határidõ	4<br>
– késedelmes teljesítés esetén vállalt napi kötbér mértéke	3<br>
Az adható pontszámot 1–10 pont között határozta meg.<br>
Ajánlatkérõ részletes dokumentációt bocsátott ajánlattevõk rendelkezésére, amely tartalmazta a részletes ajánlati feltételeket, és pontos mûszaki tartalmát.<br>
Az ajánlattételi határidõre 2001. augusztus 1-jére 6 db ajánlat érkezett, a kérelmezõ, a Fõvárosi Építõ Rt., Kalotherm Építészeti és Épületgépészeti Rt., 3T. FÕÉP Kft., M és M Kft., Generál Building Kft. részérõl. Az ajánlatokat a Bizottság értékelte, majd 2001. szeptember 12-én megtartott eredményhirdetésen a Kalotherm Rt. ajánlatát hirdette ki nyertesnek, második helyezett a BAYER CENTER Kft. lett.<br>
Kérelmezõ 2001. szeptember 17-én nyújtott be jogorvoslati kérelmet a Döntõbizottsághoz. Jogorvoslati kérelmében az ajánlatkérõ eljárást lezáró döntését sérelmezte. Álláspontja szerint az ajánlatkérõ olyan számítási metódust alkalmazott, amely a Kbt. szabályaiba ütközik, és ezért ajánlatkérõ megszegte a Kbt. 55. § (6) bekezdését, valamint a Kbt. 59. § (1) bekezdését is. Sérelmezte, hogy az ajánlatkérõ által alkalmazott számítási módszer nem volt ismert ajánlattevõk elõtt, ezt sem az ajánlati felhívásban, sem azt követõen nem tette közzé, arról csak az eljárást lezáró döntés kihirdetésekor az összegzésbõl értesültek.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint a Kbt. nem határoz meg értékelési módszert, amelyet az értékelés során alkalmazni kell, ezen kívül azt sem írja elõ, hogy ajánlatkérõnek az általa alkalmazott számítási metódust elõre közzé kellene tennie. Kizárólag csak annyit határoz meg a törvény 34. § (3) bekezdésében, hogy ajánlatkérõnek elõre meg kell adni az értékelési részszempontokat és azok súlyszámait, valamint az értékelési ponthatárokat, abban az esetben, ha úgy dönt, hogy az összességében legelõnyösebb ajánlat alapján kíván értékelni. Ennek megfelelõen került az ajánlati felhívás közzétételre, hiszen az tartalmazta mind a részszempontokat, mind a súlyszámokat és az adható pontokat is a törvény elõírásainak megfelelõen.<br>
Ajánlatkérõ a jogorvoslati eljárás során tartott tárgyaláson elõadta, hogy az összegzésben foglaltaknak megfelelõen történt az ajánlatok tartalmi elemeinek értékelése akként, hogy az 1. részszempont tekintetében az ajánlati árnál a legkedvezõbb ajánlati ár kapta a maximum pontot, ehhez viszonyítva 2,5 M Ft-onként csökkentették a többi ajánlati ár pontszámát, így alakultak ki a kiosztott pontszámok.<br>
Az ajánlati árnál alkalmazott értékelési metódus a Bíráló Bizottság mûszaki szakemberei javaslatára került kialakításra, meg volt határozva az az összeg, amely rendelkezésre áll a beruházás megvalósításához és ezzel összefüggésben került kialakításra a számítási módszer.<br>
A 2. értékelési részszempont jólteljesítési garanciák körében ajánlatkérõ nyilatkozott, hogy kizárólag a garanciák mértéke került értékelésre, miután az ajánlati dokumentációban ajánlatkérõ meghatározta, hogy a jólteljesítési garancia összege az egyéves felülvizsgálatot követõen visszafizetésre kerül. Az értékelésre úgy került sor, hogy a maximum pontot az 5%–10% közötti vállalások kapták, 9 pontot az 5%–4%, 8 pontot a 2,5%–3% közötti vállalások, a 2,5% alatti vállalásokra 1–7 közötti pontok kerültek (volna) kiosztásra. Az ajánlati dokumentációban a minimális jólteljesítési garancia mértéke 2%-ban került meghatározásra.<br>
A harmadik részszempont (teljesítési határidõ) értékelése során a pontszámok akként kerültek kiosztásra, hogy a legkedvezõbb ajánlat (a dokumentációban elõírásra került, hogy 240 napnál rövidebb nem lehet a teljesítési határidõ) kapta a maximum 10 pontot és e fölött 30 napos eltérésenként 1 pont került levonásra.<br>
A negyedik részszempont (kötbér mértéke) pontozására is felállítottak sávos határokat és ehhez rendelték a pontokat, úgy, hogy 1,1 M Ft feletti kötbér 10 pont, 1,1 M Ft–800 000 Ft között 9 pont, 800 000–500 000 Ft napi kötbér vállalás 8 pont, 500 000–300 000 Ft között 7 pont, 300 000–200 000 Ft között 6 pont, 100 000 Ft–50 000 Ft között 5 pont, 50 000 Ft alatti vállalások esetén 10 000 Ft-onként 1 pont kerül levonásra. Az értékelés során csak a napi kötbér mértéke került értékelésre, a kötbér maximális összege nem, mert az ajánlati dokumentációban az meg volt határozva 12%-ban a nettó vállalási árra vetítve.<br>
Ajánlatkérõ tájékoztatta a Döntõbizottságot, hogy annak ellenére, hogy ideiglenes intézkedés meghozatalára nem került sor, a jogorvoslati kérelemre tekintettel, a nyertes ajánlattevõvel a szerzõdés megkötését felfüggesztették, így szerzõdéskötésre nem került még sor.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint.<br>
A kérelmezõ jogorvoslati kérelme keretei között a Döntõbizottság elsõdlegesen szükségesnek látja kifejteni az alábbi jogi álláspontját az ajánlatok értékelésével kapcsolatban, mielõtt ajánlatkérõ közbeszerzési eljárásban végzett értékelésének jogszerûségét konkrétan megvizsgálja.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az értékelésre vonatkozóan kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
E körben a törvény az ajánlatkérõ részére kötelezõen elõírja, hogy az ajánlati felhívásban, illetve a dokumentációban meghatározott feltételeknek megfelelõen az ajánlatokat az összességében legelõnyösebb ajánlat szempontja alapján is elbírálhatja [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1/b) pont], de ebben az esetben a Kbt. 34. § (3) bekezdése további feltételeket határoz meg, nevezetesen, hogy ajánlatkérõ a részvételi felhívásban, illetve az ajánlati felhívásban köteles meghatározni az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat, részszempontonként az azok súlyát meghatározó – a részszempont tényleges jelentõségével arányban álló – szorzószámokat (súlyszámokat). Valamint az ajánlatok részszempontok szerinti tartalmi elemeinek értékelése során adható pontszám alsó és felsõ határát is meg kell adni, melynek minden részszempont esetében azonosnak kell lenni.<br>
Ajánlatkérõ magatartását a közbeszerzési eljárás során az ajánlatok értékelése során alapvetõen tehát a fent idézett törvényi rendelkezések határozzák meg. Akkor amikor ajánlatkérõ értékelésének jogszerûsége, illetve annak jogszerûtlensége merül fel, azt kell vizsgálni, hogy a vizsgált értékelés megfelel-e a fent idézett jogszabályhelyeknek, illetve nem ütközik-e a törvény által meghatározott alapelvek valamelyikébe.<br>
A Kbt. nem írja elõ, illetve nem rendelkezik arról, hogy az ajánlatok elbírálása során az elõre meghatározott részszempontok szerinti tartalmi elemek értékelése alapján a pontszámok megállapítására milyen módszer alkalmazásával juthat el ajánlatkérõ. Azt sem írja elõ a törvény, hogy elõre ismertetni kell, hogy milyen módszer alkalmazásával kell a pontszámokat kiosztani az egyes részszempontok körben.<br>
Ajánlatkérõtõl tehát nem lehet megkövetelni, hogy az ajánlati felhívásban, illetve a dokumentációban ismertesse, hogy milyen módszer alapján kívánja a pontszámokat kiosztani, így a pontozási rendszer elõre megadásának a hiánya nem róható a terhére, ennek alapján nem állapítható meg jogsértés, továbbá önmagában nem alapozza meg az értékelés jogsértõ voltát, ha nem adja meg elõre a pontozás során alkalmazott módszert.<br>
A fentiek alapján ajánlatkérõ bármely módszer alkalmazásával elvégezheti az értékelést és kioszthatja a pontszámokat, azzal a kikötéssel, hogy értékelésének az általa választott módszer mellett is meg kell felelnie a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak. Ez annyit jelent, hogy az ajánlatok egyes tartalmi elemeinek a részszempontok szerinti értékelése és az adott pontszámoknak ki kell fejeznie az ajánlatok közötti tényleges különbségeket.<br>
A pontszámok kiosztása alapulhat különbözõ módszereken, azonban az esélyegyenlõség akkor teljesül, ha a jobb ajánlatra magasabb, mégpedig a tartalmi elemek közötti különbségeket azonos mértékben (arányban) kifejezõ pontszámot kapnak az egyes ajánlattevõk.<br>
Amennyiben az ajánlatkérõ által az értékelés során a pontszámok megállapítására vonatkozó módszer nem alkalmas arra, hogy azáltal ajánlatkérõ eleget tudjon tenni az ajánlatok értékelése körében – a törvényben megfogalmazott alapelvekkel is összefüggésben – a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése által támasztott követelményeknek, úgy ajánlatkérõ értékelése nem felelhet meg a törvény rendelkezésének. Az értékelés jogsértõ voltát ebben az esetben nem a választott értékelési metódus milyensége alapozza meg, hanem az, hogy ajánlatkérõ értékelésével nem teljesítette az a Kbt. 55. § (6) bekezdésében megfogalmazott követelményt, hogy az egyes tartalmi elemek pontszámaiban azok közötti valós tartalmi különbségek kifejezõdjenek.<br>
A Döntõbizottság megvizsgálta ajánlatkérõ értékelését az általa elõírt egyes részszempontok körében a pontszámok meghatározását megalapozó értékelési metódus ismeretében és a fentebb kifejtettekre figyelemmel megállapította, hogy ajánlatkérõ értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtaknak, az ajánlatok tartalmi elemei értékelése nem tükrözi az ajánlatok valós tartalmi elemei közötti különbségeket.<br>
Ajánlatkérõ értékelése az elsõ részszempont vonatkozásában azért jogsértõ, mivel az általa választott értékelési módszer mellett a legkedvezõbb ajánlati árat tartalmazó ajánlaton kívül az ajánlatok tartalmi elemei nem kerülnek értékelésre, hiszen ajánlattevõk különbözõ ajánlati árakat adtak meg mégis a nyertes legkedvezõbb ajánlati árra adott 10 pontot, 2 ajánlatra (amely eltérõ ajánlati árat adott meg) 6 pontot, ezt követõen a többi ajánlatban szereplõ ellenszolgáltatás – függetlenül az ajánlat ezen tartalmi elemei közötti különbségekre – egységesen 1-1 pontot kapott. A Döntõbizottság nem fogadta el ajánlatkérõ hivatkozását a rendelkezésére álló fedezetre, ugyanis erre a felhívásban nem hivatkozott, az ajánlattevõk nem ismerhették ajánlatkérõnek a pontozás során fontossá vált ezen követelményét.<br>
Ajánlatkérõ a 2., 3., 4. értékelési részszempont körében egy sávos – a tényállás ismertetése körében megadottak szerinti – értékelési metódust alkalmazott. Ezen részszempontok esetén alkalmazott sávok megállapításánál azonban – a 3. teljesítési határidõ részszempont esetét kivéve – az "értékelési sávok" nem egységesen kerültek meghatározásra még az egyes részszempontokon belül sem. Ez azt jelenti, hogy például a 2. részszempont esetén, a jólteljesítési garancia mértékének értékelésekor az ajánlatok tartalmi elemei közötti 5%-os eltérés is csak egy pont különbséget jelen, és 1% eltérés ugyancsak 1 pont különbséget eredményez.<br>
A 4. részszempont körében az alkalmazott sávos módszer alkalmazásával 1-1 pontkülönbséget jelent az, hogy a vizsgált ajánlatok tartalmi elemei közötti (a kötbér napi mértéke körében) 300 000 Ft-os, vagy 200 000 Ft-os a különbség, illetve 100 000 Ft-os különbség is 1 pont különbséget jelet a pontszámokban.<br>
Azzal, hogy ajánlatkérõ az általa választott sávos értékelési módszer esetében az egyes részszempontok esetében változó mértékben határozta meg a sávokat, azt eredményezte, hogy nem tudott eleget tenni értékelésében a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak, nem kerültek kifejezésre az egyes részszempontok szerinti tartalmi elemek közötti különbségek a pontszámokban, illetve hogy a pontszámok különbsége nem tükrözte a tartalmi elemek különbségét.<br>
A Döntõbizottság nem vizsgálódott továbbiakban a kérdéskörben, hogy a beérkezett ajánlatok közül melyiket kell az összességében legelõnyösebb ajánlatnak tekinteni, hiszen az ajánlatok értékelése ajánlatkérõ feladata. Mivel ajánlatkérõ nyilatkozott, hogy az általa nyertesnek kihirdetett ajánlattevõvel a szerzõdést nem kötötte meg és a Döntõbizottság határozatának kézhezvételéig nem is köti meg, erre tekintettel a Döntõbizottság az eljárást lezáró döntés megsemmisítése jogkövetkezmény alkalmazása mellett döntött, így ajánlatkérõ, amennyiben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt lehetõséggel él, úgy az ajánlatok újraértékelése mellett új eljárást lezáró döntést hozhat.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 25.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>