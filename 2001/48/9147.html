<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9147)
</b></h2><FONT size=3><i><u></i></u><br>
Kf.VI.38.340/2000/4.<br>
<br>
A Magyar Köztársaság Legfelsõbb Bírósága a dr. Patay Géza ügyvéd (1026 Budapest, Pasaréti út 72.) által képviselt Balatonszemes Község Önkormányzata (8636 Balatonöszöd, Bajcsy-Zs. E. u. 23.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, közbeszerzési ügyben hozott határozat bírósági felülvizsgálata iránt indult perében – amelybe a felperes pernyertessége érdekében a dr. Szentmiklósi Szaniszló ügyvéd (5001 Szolnok, Pf. 104) által képviselt Bau-Vertikál Kft. (5000 Szolnok, Szapáry u. 14.), illetve az alperes pernyertessége érdekében a dr. Orsós Ferenc jogtanácsos által képviselt Zalai Általános Építési Vállalkozó Rt. (8900 Zalaegerszeg, Kossuth L. u. 11.) beavatkozott – a Fõvárosi Bíróság 2000. május 18-án kelt 3.K.37.933/1999/13. számú ítélete ellen, az alperes részérõl 14. sorszám alatt benyújtott fellebbezés elbírálása folytán az alulírott napon – tárgyaláson kívül – meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
A Legfelsõbb Bíróság kötelezi az alperest, hogy fizessen meg a felperesnek 15 nap alatt 10 000 (tízezer) forint másodfokú perköltséget.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
A felperes – mint ajánlatkérõ – 1999. január 6-án nyílt eljárás lefolytatására tett közzé ajánlati felhívást a Balatonszemes, 4 tantermes általános iskola, tornacsarnok és aula építési munkáinak kivitelezésére.<br>
A felhívásra a felperesi és alperesi beavatkozó is ajánlatot tett. A felperes a felperesi beavatkozót nyilvánította nyertesnek. Az alperesi beavatkozó jogorvoslati kérelmére az alperes 1999. április 8-án kelt B.43/8/1999. számú határozatában az alperesi beavatkozó jogorvoslati kérelmének helyt adott, és a felperes döntését megsemmisítette. Határozatának indokolásában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdésében foglaltakat, mert az egyes bírálati szempontok maximális pontszámait nem az elbírálási szempontok fontossági sorrendjének megfelelõen határozta meg. Megállapította továbbá, hogy pontszámok alkalmazása nélkül az elbírálási szempontok fontossági sorrendje alapján a legelõnyösebb ajánlatot az alperesi beavatkozó tette.<br>
A felperes a pályázatokat ismételten elbírálta és a felperesi beavatkozót hirdette ki nyertesnek. Az alperesi beavatkozó jogorvoslati kérelmének az alperes 1999. május 28-án kelt D.63/10/1999. számú határozatában helyt adott, és megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését és 15 millió Ft bírságot szabott ki. A határozat indokolása szerint a felperes az ajánlatok újraértékelése során gyakorlatilag felülbírálta az alperes korábbi határozatában foglaltakat, holott eltérõ döntés meghozatalára nem jogosult.<br>
Az alperes a bírság kiszabása körében figyelemmel volt arra, hogy a felperes – tárgyaláson tett elõadása szerint – elõre látta jogellenes döntésének következményeit, döntése meghozatalakor eleve maximum 5 millió Ft bírság kiszabásával számolt.<br>
A felperes keresetében az alperes határozatának megváltoztatását és a bírság megfizetése alóli mentesítését, másodlagosan pedig annak mérséklését kérte. Sérelmezte, hogy az alperes a korábbi határozatában foglaltakra tekintettel állapít meg jogsértést és alkalmaz egyedülállóan súlyos mértékû bírságot. Vitatta továbbá, hogy döntése meghozatalakor közbeszerzési bírsággal számolt volna.<br>
Az elsõfokú bíróság ítéletével az alperes határozatát részben megváltoztatva a felperessel szemben kiszabott bírság mértékét 9 millió Ft-ra mérsékelte, és az ezt meghaladó keresetet elutasította. Ítéletének indokolásában kifejtette, hogy az alperes korábbi eljárásában nem alkalmazta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontjában foglaltakat, így határozatának indokolása a felperest az ismételt elbírálás során nem köti. Az ajánlatokat elemezve arra a következtetésre jutott, hogy az összességében kedvezõbb ajánlatot az alperesi beavatkozó tette, ezért a felperes a Kbt. 59. § (1) bekezdésében foglaltakat valóban megsértette. A bírság összegszerûsége körében hangsúlyozta, hogy nem vehetõk figyelembe a bírság összegének megállapításakor az alperes korábbi határozatának indokolásában kifejtettek, a jogorvoslati eljárás során felvett jegyzõkönyv pedig nem tartalmaz olyan nyilatkozatot, amely szerint a felperes a bírságolással eleve számolt volna.<br>
Az elsõfokú bíróság elfogadhatatlannak találta a büntetés jellegû bírságolási módot, és rámutatott arra, hogy annak alapja kizárólag a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelme lehet, a tudatállapotra vonatkozó körülmények – mint szándékosság, gondatlanság, felróhatóság – a bírság összegének meghatározásakor nem vehetõk figyelembe, ezért összességében a bírság mérséklését látta szükségesnek.<br>
Az elsõfokú bíróság ítélete ellen az alperes nyújtott be fellebbezést, amelyben annak megváltoztatását és a keresetet elutasító döntés meghozatalát kérte. Elõadta, hogy a bírság mértéke az alperes mérlegelési jogkörébe tartozik, azt a bíróság csak akkor mérsékelheti, ha egyidejûleg a megállapított jogsértések számát is csökkenti, vagy amennyiben az alperes túllépte a bírság törvényi kereteit. Kifogásolta, hogy az elsõfokú bíróság a megállapított jogsértést elfogadta, ennek ellenére a bírság összegét mérsékelte. Hangsúlyozta, hogy a felperes nem a korábbi alperesi határozat figyelembevételének elmulasztásával követett el jogsértést, ezt az alperesi határozat csak tényállási elemként tartalmazza. Kiemelte ugyanazon jogsértés kétszeres elkövetésének súlyát. Álláspontja szerint határozatában a bírság összegét a jogsértés súlyával arányosan állapította meg.<br>
A felperes ellenkérelmében az elsõfokú ítélet helybenhagyását kérte. Hivatkozott arra, hogy a bíróság a kiszabott bírság összegét mérsékelheti, annak kiszabásánál az ügy összes körülményére – így a felperes vagyoni helyzetére is – figyelemmel kell lenni. Iratellenesnek ítélte az alperesi határozat indokolásának azon megállapítását, hogy a felperes jogellenes döntésének következményeit elõre látta, és 5 millió Ft bírsággal számolt. Kifogásolta, hogy az alperes ezt a körülményt súlyosítóként értékelve büntetés jelleggel határozta meg a bírság összegét. Kifejtette, hogy a korábbi alperesi határozat indokolásának figyelmen kívül hagyása nem értékelhetõ a felperes terhére. Összességében arra hivatkozott, hogy az alperes a bírság összegének meghatározásakor a mérlegelés alapjául szolgáló tényeket nem megfelelõen értékelte, és súlyosítóként meg nem engedett körülményt vett figyelembe.<br>
Az alperes észrevételében elõadta, hogy a Legfelsõbb Bíróság gyakorlata szerint jogszabálysértés hiányában a mérlegeléssel meghozott határozati döntést a bíróság nem változtathatja meg. Hivatkozott arra, hogy a felperesi önkormányzat képviselõ-testülete 1999. április 15-i ülésének jegyzõkönyve 9. oldalán írtak alátámasztják az alperesi határozat indokolásában foglaltakat, azaz a felperes elõre látta jogellenes döntésének következményeit, és döntése meghozatalakor eleve számolt a bírsággal. Vitatta, hogy a bírság mértéke a felperes anyagi helyzetétõl függne.<br>
A fellebbezés nem alapos.<br>
A következetes bírói gyakorlat szerint a mérlegelési jogkörben megállapított túlzott mértékû bírság összegét a bíróság a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján megváltoztathatja, ha az alperes nem a jogszabály céljával összhangban, a Kbt. alapelveivel ellentétes módon, nem a jogsértés súlyával és az ügy összes körülményével arányban álló bírságot szab ki (Kf.III.35.485/1999/4. szám, Kf.III.37.335/2000/6. és Kf.III.37.581/2000/6. szám).<br>
Az alperes határozata a bírság kiszabása körében a felperes terhére értékelte, hogy elõre látta jogellenes döntésének következményeit, és eleve bírság kiszabásával számolt. Ezen túlmenõen a felperes terhére rótta, hogy a korábbi határozatában foglaltakkal ellentétesen járt el.<br>
Az elsõfokú bíróság – az alperesi fellebbezéssel nem érintett – ítéleti indokolásában azt állapította meg, hogy az ismételt értékeléskor a felperes figyelemmel volt az alperes határozatában foglaltakra. Ezért nem helytálló az az alperesi fellebbezésben kifejtett álláspont, hogy a felperes ugyanazon jogsértést kétszeresen követte el.<br>
Az elsõfokú bíróság a bírságösszeg mérséklése körében helytállóan fejtette ki, hogy a felperes nem tett olyan nyilatkozatot, amelyre az alperesi határozat indokolása utal. Sem a jogorvoslati eljárás tárgyalásáról készült jegyzõkönyv, sem a felperesi önkormányzat képviselõ-testületének 1999. április 15-i ülésének jegyzõkönyve nem tartalmaz olyan felperesi nyilatkozatot, hogy a felperes döntése meghozatalakor 5 millió Ft bírsággal számolt. Ez utóbbi jegyzõkönyv rögzíti ugyan a jegyzõ tájékoztató jellegû hozzászólását, ez azonban nem tekinthetõ a döntést hozó képviselõ-testület nyilatkozatának.<br>
Ily módon az elsõfokú bíróság helyesen mutatott rá arra, hogy a bírság összegének meghatározásánál alapul szolgáló – az alperesi határozat indokolásában foglalt – körülmények figyelembe nem vehetõk, az eset összes körülményére figyelemmel alacsonyabb összeg kiszabása indokolt.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében helybenhagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján az eredménytelen fellebbezést benyújtó alperest a felperes másodfokú perköltségének megfizetésére kötelezte, míg az illeték viselésére vonatkozó rendelkezést az alperesnek az illetékekrõl szóló 1990. évi XCIII. törvény 5. § (1) bekezdés c) pontja értelmében fennálló személyes illetékmentességére figyelemmel mellõzte.<br>
<br>
Budapest, 2001. június 14.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>