<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9141)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.586/10/2001.<br>
<br>
Tárgy: az AGROINVEST Rt. jogorvoslati kérelme a STADIONINVEST Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az AGROINVEST Külkereskedõ, Fõvállalkozó és Szolgáltató Rt. (1117 Budapest, Budafoki út 79., képviseli: dr. Villányi Ágoston ügyvéd, 1117 Budapest, Budafoki út 79., a továbbiakban: kérelmezõ) jogorvoslati kérelmét, melyet a STADIONINVEST Rt. (1015 Budapest, Hattyú u. 4. III. emelet, a továbbiakban: ajánlatkérõ) "az országos stadion rekonstrukciós programmal érintett, a jelenlegi állapot szerint 32 db labdarúgó stadion fix-, és/vagy mobil kijelzõ és színes videotábla – azonos tervezési irányelvek, kivitelezési megoldások, csereszabatos fõdarabok alkalmazhatóságára figyelemmel történõ felújítása, illetve létesítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 25-én részvételi felhívást tett közzé tárgyalásos eljárás megindítására a Közbeszerzési Értesítõ 30. számában (5574/2001) a rendelkezõ részben írt tárgyban. E felhívást 2001. augusztus 1-jén helyesbítette a Közbeszerzési Értesítõ 31. számában (5857/2001).<br>
Ajánlatkérõ a helyesbített részvételi felhívása 8. pontjában az alábbiak szerint határozta meg a pénzügyi, gazdasági és mûszaki alkalmasság vizsgálata igazolására kért adatokat:<br>
– a részvételre jelentkezõnek jelentkezéséhez csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdéseiben meghatározott nyilatkozatokat és hatósági igazolásokat figyelemmel a Kbt. 46. § (4)–(8) bekezdéseire, mind a részvételre jelentkezõ, mind a teljesítésbe – a közbeszerzés értékének 10%-át meghaladó mértékben – bevonandó alvállalkozók tekintetében.<br>
– a számlavezetõ pénzintézet 30 napnál nem régebbi nyilatkozatát a részvételre jelentkezõ fizetõképességérõl az alábbi tartalommal:<br>
– mióta vezeti a részvételre jelentkezõ számláját,<br>
– a részvételre jelentkezõ fizetési kötelezettségeinek pontosan eleget tesz-e,<br>
– nyilatkozat a részvételre jelentkezõ pénzügyi helyzetérõl, hitel- és fizetõképességérõl,<br>
– az 1999. és 2000. év mérlegének és eredménykimutatásának (egyszerûsített mérlegének, beszámolójának vagy konszolidált mérlegének) benyújtása,<br>
– a megelõzõ 3 év referenciamunkáinak ismertetése a munkáról információt adó személy nevével, telefonszámával,<br>
– a mûszaki-technikai felszereltség bemutatása. Bérelt eszköz esetében csatolandó a tulajdonos cégszerûen aláírt nyilatkozata arról, hogy az eszközt részvételre jelentkezõ nyertessége esetén a szerzõdés teljesítése során biztosítja,<br>
– a közbeszerzés értékének 10%-át meghaladó mértékben igénybe venni kívánt alvállalkozók esetében az elõzõekben felsorolt pénzügyi, gazdasági és mûszaki alkalmasságra vonatkozó igazolásokat szintén mellékelni kell."<br>
Ezt a helyesbítés során azzal egészítette ki ajánlatkérõ, hogy: "a minõségbiztosítási rendszerrõl szóló igazolását is csatolni kell."<br>
A felhívás 13. pontjában az egyéb információk között még az alábbi követelményeket is meghatározta:<br>
– a részvételi jelentkezéshez csatolni kell a jelentkezõ 30 napnál nem régebbi cégkivonatát (eredeti vagy közjegyzõ által hitelesített), az esetleges valamennyi folyamatban lévõ cégbejegyzési kérelem érkeztetett példányának hitelesített másolatát, továbbá a részvételi jelentkezést aláírók aláírási címpéldányainak hiteles másolatait.<br>
A felhívás szerint a meghívni kívánt ajánlattevõk keretszáma 3.<br>
A részvételi jelentkezéseket 2001. augusztus 23-án bontották. A megjelölt határidõig 13 jelentkezés érkezett, közöttük a kérelmezõé. Ajánlatkérõ bizottságot hozott létre, amely 2001. augusztus 28-án bírálta el a jelentkezéseket. Ennek során a bizottság számos hiányosságot állapított meg, ezért javasolta a hiánypótlás elrendelését és az eredményhirdetés elhalasztását. Ajánlatkérõ errõl levélben értesítette az eljárás résztvevõit 2001. augusztus 29-én. A hiánypótlásra vonatkozóan csak általánosságban írta elõ a teendõket, rábízta a jelentkezõkre, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)–(5) bekezdései szerint pótolják, amit akarnak 2001. szeptember 4-ei határidõvel. 2001. szeptember 6-án újra összeült a bizottság és végleges értékelést végzett. Ennek során 12 részvételi jelentkezést elutasított, közöttük a kérelmezõt is. Az elutasítás indokát részben érvénytelenségben, részben kizárási okban jelölte kérelmezõnél meg az alábbiak szerint:<br>
"Az ajánlatkérõ megállapította, hogy a részvételre jelentkezõ és alvállalkozói részvételi jelentkezése érvénytelen, mivel nem felel meg a részvételi felhívásban meghatározott feltételeknek, továbbá az ajánlatkérõ a részvételre jelentkezõt kizárta a jelen közbeszerzési eljárásból, tekintettel arra, hogy részvételi jelentkezését a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglaltak ellenére nyújtotta be.<br>
Agroinvest Rt. fõvállalkozó:<br>
– a becsatolt cégkivonatból megállapítható, hogy a cég ügyében el nem bírált módosítás van folyamatban, de a jelentkezõ nem csatolta a folyamatban lévõ cégbejegyzési kérelem másolatát;<br>
– nem nyilatkozott arról, hogy melyik állami pénzalappal szemben áll fenn jogszabály alapján fizetési kötelezettsége, nem csatolta a Munkaügyi Központ igazolását."<br>
Az eredményhirdetés (2001. szeptember 7.) jegyzõkönyve is a fentieket tartalmazza. Ajánlatkérõ 2001. szeptember 18-án küldte meg ajánlati felhívását egy ajánlattevõnek, aki a következõ: Megalux Kft. (alvállalkozója: MT-Visual Kft.). Az ajánlattételi határidõ 2001. október 5-e volt, az eredményhirdetést 2001. október 26-ára tervezte ajánlatkérõ.<br>
Kérelmezõ a törvényes határidõben jogorvoslati kérelemmel fordult a Döntõbizottsághoz, amelyben kérte az ajánlatkérõ 2001. szeptember 7-én kihirdetett eljárást lezáró döntésének megsemmisítését, valamint ideiglenes intézkedéssel a szerzõdéskötés megtiltását.<br>
Kérelmét azzal indokolta, hogy ajánlatkérõ a döntésével jogsértõ módon zárta ki õket a soron következõ tárgyalásos eljárásból olyan indokkal, hogy a részvételi jelentkezésük érvénytelen.<br>
Sérelmesnek tartotta azt, hogy az õ, és az alvállalkozói vonatkozásában ajánlatkérõ értékelése szerint hiányos volt a benyújtott jelentkezési anyaguk, mivel abból hiányzott a cég ügyében el nem bírált módosításra figyelemmel a kérelem másolata és nem nyilatkozott az elkülönített állami pénzalapokra, valamint nem csatolta a Munkaügyi Központ igazolását.<br>
Ezzel kapcsolatosan úgy nyilatkozott kérelmében, hogy a cégkivonatot a részvételi jelentkezése tartalmazta, de akkor még változás bejegyzés volt folyamatban. Elõadta azt is, hogy ajánlatkérõ hiánypótlási lehetõséget biztosított, aminek során becsatolták a Cégbíróság végzését, amely szerint a változás bejegyzési kérelemben foglaltaknak a Cégbíróság helyt adott. Mindezekre tekintettel a részvételi jelentkezése hiánytalan volt.<br>
A felhívás pontos szövege alapján változásbejegyzési kérelmet nem is követelhetett meg az ajánlatkérõ. A részvételi jelentkezésben csatolta nyilatkozatát, amely szerint nem áll fenn fizetési kötelezettsége az Állami Pénzalapok felé.<br>
Az APEH igazolása tartalmazza a munkaadói és munkavállalói járulék befizetésérõl szóló igazolást, így nem kellett a Munkaügyi Központtól igazolást beszereznie. Azt is nyilatkozta kérelmében, hogy a három alvállalkozója közül a Pontos Idõ Kft. is csatolta a szükséges nyilatkozatot a részvételi jelentkezéshez.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében kérte a jogorvoslati kérelem elutasítását megalapozatlanság miatt. Ezt azzal indokolta, hogy álláspontja szerint kérelmezõ cégkivonata szerint el nem bírált módosítás van folyamatban, viszont a módosítási kérelmet az elõírt módon nem csatolta.<br>
Álláspontja szerint hiánypótlás keretében ez az okirat nem csatolható. A hiánypótlásként csatolt végzés nem igazolja, hogy további el nem bírált módosítás nincs folyamatban. Elõadta azt is, hogy a kizárási okok így nem voltak megvizsgálhatóak, a cégszerû aláírás pedig nem volt ellenõrizhetõ. Véleménye szerint a kérelmezõ nem a jogszabálynak megfelelõen nyilatkozott a pénzalapok tekintetében, igazolást nem csatolt a Munkaügyi Központtól, holott – mint munkaadónak – jogszabály alapján áll fenn fizetési kötelezettsége. Álláspontja szerint a kizárás jogszerû volt. Mindezek mellett kérelmezõ – az alvállalkozóira tekintettel – alkalmatlannak is minõsült a szerzõdés teljesítésére.<br>
Az ügyben érdekelt felek közül az MT-VISUAL Kft. írásos észrevételében úgy nyilatkozott, hogy a jogorvoslati kérelem alapján szerinte is jogszerû volt a kérelmezõ kizárása mind a cégiratok, mind az Állami Pénzalapok igazolásai tekintetében.<br>
A MEGALUX Kft. indítványozta a jogorvoslati kérelem elutasítását, mert a kizárási okokat jogszerûnek tartotta. Álláspontja szerint a kérelmezõ több szempontból is alkalmatlan a szerzõdés teljesítésére.<br>
Az ügyben érdekelt további felek érdemi észrevételt <br>
– a szabályszerû értesítés ellenére – nem csatoltak be a Döntõbizottsághoz.<br>
Az arra vonatkozó kérelem hiányában a Döntõbizottság tárgyalás tartása nélkül, a rendelkezésére álló iratok, dokumentumok, valamint írásos beadványok (jogorvoslati kérelem, észrevételek, nyilatkozatok) alapján megállapította, hogy a jogorvoslati kérelem megalapozatlan az alábbiak miatt.<br>
A Döntõbizottság a kérelmezõ részvételi jelentkezését megvizsgálva megállapította, hogy a benyújtott kérelmezõi jelentkezésben 2001. augusztus 7-ei cégkivonatot csatoltak, mely szerint a cégügyben el nem bírált módosítás van folyamatban.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ával összefüggésben a kérelmezõ olyan nyilatkozatot csatolt, mely szerint "Állami Pénzalappal szembeni tartozásunk nincs".<br>
A további vizsgálat során azt is megállapította a Döntõbizottság, hogy az általános hiánypótlási felhívást követõen a kérelmezõ a cégkivonattal kapcsolatos kifogás keretében a jelentkezését a hiánypótlás címszó alatt az alábbiakkal egészítette ki: "az AGROINVEST dokumentumai között 18. sorszám alatt található cégbírósági végzéssel kapcsolatban megjegyezzük, hogy 2001. augusztus 28-án érkezett meg a Cégbíróság 2001. augusztus 27. keltû változások bejegyzését elrendelõ végzése. A cégjegyzés módja rovatváltozásával összhangban került az aláírási címpéldány és az aláírás megnevezés szövege.<br>
Mivel mind az aláírási címpéldányon, mind a végzésben Dávid Imre az igazgatóság elnöke megnevezéssel szerepel, Dávid Imre ismételten aláírta azokat az iratokat, amiken más volt a megnevezés."<br>
A fentiekre tekintettel Döntõbizottság megállapította, hogy a kérelmezõi hiánypótlásban hivatkozott cégbírósági végzés érinti a cégjegyzésre jogosultak személyét, ezért volt szükség új aláírásokra. Újólag csatolt nyilatkozatok között kérelmezõ becsatolt egy úgynevezett "átfogó nyilatkozatot" is, amelyben jogszabály alapján való fizetési kötelezettségérõl tesz nyilatkozatot.<br>
A jogorvoslati kérelmében kérelmezõ nem is vitatta, hogy a Munkaügyi Központ igazolását nem csatolta, mivel álláspontja szerint az APEH-igazolás a járulékfizetési kötelezettségre is vonatkozik.<br>
A Döntõbizottság megállapította azt is, hogy a kérelmezõ által sem vitatottan a felhívás szövegét – változás-bejegyzés iránti kérelemként – értelmezve olyan cégkivonatot nem csatolt, amely azt tanúsította volna, hogy nincs módosítás folyamatban, csak olyat, amely szerint van. Ezt pedig eredetben csatolnia kellett volna az elõírt feltételeknek megfelelõen a kérelmezõnek már a jelentkezéshez, mert az nem pótolható a vonatkozó Kbt. rendelkezések szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>a tartalmazza a két szakaszból álló – jelen esetben részvételi szakasszal induló – eljárások közös szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése az alábbi rendelkezést tartalmazza: "A két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell."<br>
A fenti rendelkezés értelmében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>ának – alábbi – (4)–(6) bekezdéseit is kötelezõen kell alkalmazni a közbeszerzési eljárások során.<br>
"(4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
(5) Ha a hiánypótlásról az ajánlatok felbontásának idõpontjában dönt az ajánlatkérõ, ezt a jelenlévõ ajánlattevõknek ki kell hirdetni, és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg, írásban tájékoztatni kell az összes ajánlattevõt.<br>
(6) Az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén, vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és – ha annak feltételei fennállnak – az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni."<br>
A fenti rendelkezések közül a (4) bekezdést figyelembe véve megállapítható, hogy a hiánypótlást csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § szerinti igazolások, vagy nyilatkozatok csatolására enged meg, illetve a benyújtott ajánlatok esetén (részvételi jelentkezés is) a nem megfelelõ aláírással ellátott iratokat tartalmazza csak a fenti törvényi rendelkezés.<br>
Ebbõl következõen megállapítható, hogy a kérelmezõ nem csatolta a részvételi felhívásban elõírt módon változásbejegyzési kérelem érkeztetett hiteles másolatát a részvételi felhívás 13. pontjában elõírtak szerint.<br>
E kérdés vizsgálatakor Döntõbizottság nem tudta elfogadni kérelmezõnek azon védekezését, miszerint erre vonatkozó kérelmet az illetékes Cégbírósághoz nem személyesen nyújtották be, hanem postázták, így ennek alapján nem volt teljesíthetõ számukra ez az ajánlatkérõi elvárás.<br>
A Döntõbizottság álláspontja szerint, amikor a kérelmezõ megismerte a részvételi felhívás fenti feltételeit, lehetõsége lett volna az érintett Cégbíróságtól cégbejegyzés-változás iránti kérelem érkeztetésérõl egy másolatot kérni, függetlenül attól, hogy a postai továbbítás miatt annak benyújtásakor azzal nem rendelkezett. A kérelmezõ is ismerte az ajánlatkérõi feltételt, így lehetõsége lett volna még a részvételre jelentkezés határideje elõtt azt beszerezni, különös tekintettel arra is, hogy a kérelemben írtak szerint is a részvételi jelentkezés benyújtási határideje után, de a hiánypótlási határidõ elõtt érkezett meg kérelmezõhöz a cégbírósági végzés, amiben a változásbejegyzési kérelemben foglaltaknak helyt adott a bíróság.<br>
A Döntõbizottság megvizsgálva a kérelmezõi részvételi jelentkezést, kérelmezõ által is elismerten megállapította, hogy kérelmezõ úgy nyilatkozott, hogy az Állami Alapokkal szemben nincs fennálló tartozása. Kérelmezõ annak ellenére tette ezt, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése azt a rendelkezést tartalmazza, hogy: "Az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és, hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége."<br>
Fenti rendelkezést megvizsgálva megállapítható az is, hogy kérelmezõnek nem arról kellett volna nyilatkoznia, hogy van-e tartozása, hanem arról, hogy mely alappal szemben áll fenn fizetési kötelezettsége.<br>
A megállapított tényállást összevetve a fentebb hivatkozott Kbt.-rendelkezésekkel a Döntõbizottság kétséget kizáróan megállapította, hogy ajánlatkérõ jogszerûen nyilvánította a Kbt. 52. § (2) bekezdésének d) pontjára tekintettel a kérelmezõ részvételi jelentkezését, hisz figyelemmel a Kbt. fentebb hivatkozott 63. § (8) bekezdésére is érvénytelen a részvételi jelentkezés, ha az nem felel meg a felhívásban, illetõleg a dokumentációban meghatározott feltételeknek.<br>
Mivel kérelmezõ részvételi jelentkezését megvizsgálva megállapítható, hogy kettõ szempontból is érvénytelen a részvételi jelentkezése, ezért a Döntõbizottság nem vizsgálta tovább az ajánlatkérõ által megjelölt alkalmatlansági kérdéseket is az alvállalkozók vonatkozásában, hisz az már indokolatlan az érvénytelenség megállapítása esetén.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 8.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>