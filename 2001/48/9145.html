<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9145)
</b></h2><FONT size=3><i><u></i></u><br>
Kf.III.37.411/2001/4.<br>
<br>
A Magyar Köztársaság Legfelsõbb Bírósága a dr. Palkó József ügyvéd (1325 Budapest, Pf. 405) által képviselt Tárnok Nagyközség Önkormányzata (Tárnok, Dózsa Gy. u. 150.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében – amely perbe a dr. Buda György által képviselt CETASO Kft. (1373 Budapest, 5. Pf. 599) a felperes pernyertességének elõmozdítása végett beavatkozott – a Fõvárosi Bíróság 2001. február 20. napján meghozott 3.K.33.752/2000/6. számú ítélete ellen az alperes részérõl 7. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft másodfokú perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ felperes a Közbeszerzési Értesítõ 2000. január 5-i számában ajánlati felhívást tett közzé nyílt eljárás lefolytatására, gravitációs szennyvízcsatorna építésére Tárnok nagyközség területén. Az ajánlatkérõ a közbeszerzési eljárás lefolytatásával a beavatkozót bízta meg. Az ajánlatkérõ a 2000. március 2-án tartott eredményhirdetésen a Hídépítõ Rt. árajánlatát hirdette ki nyertesnek.<br>
Az alperes a 2000. április 21-én meghozott D.74/16/2000. számú határozatával a Dél-dunántúli Vízügyi Építõ Kft. jogorvoslati kérelmének részben helyt adott; megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését és a 55. § (6) bekezdését, ezért vele szemben 3 millió forint pénzbírságot szabott ki. Az alperes álláspontja szerint az ajánlatkérõ azon magatartásával, mely szerint a teljesítés biztosítékai és a vállalási ár, fizetési feltételek részszempontok tartalmi elemeihez súlyszámot és ponthatárt nem rendelt, ellenben értékelésében a fentebb említett részalszemponti tartalmi elemek körében is vizsgálta az ajánlatokat, megsértette a Kbt. 55. §-ának (6) bekezdését, mivel hiányoztak az objektív értékelés jogszabályi feltételei.<br>
A felperes keresetében kérte az alperes határozatának megváltoztatását, a jogorvoslati kérelem elutasítását. Az elsõfokú bíróság ítéletével az alperes határozatát részben megváltoztatta és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésének és 55. § (6) bekezdésének sérelme kimondását és a bírság megfizetésére kötelezõ rendelkezést mellõzte. Megállapította, hogy a teljesítés biztosítékául szolgáló vállalt, vagy jogszabályból következõ mellékkötelezettségek körét a felperesi értékelés nem haladta túl, hiszen az ajánlati dokumentáció 5.1. pontja rögzítette, hogy a további figyelembe vett biztosítékok a Ptk. rendelkezéseibõl következõen a biztosítékok fogalomkörébe tartoznak. A bizonytalanságra okot adó II/4. pont szerinti szervezési, technikai stb. megoldások szempontjából – amely a dokumentáció szerint e részszempont tartalmát jelentette – az ajánlatokat a felperes azonosnak értékelte, így a pontozásnál azt figyelmen kívül hagyta. Osztotta a bíróság azon felperesi álláspontot, hogy a biztosítékok értékelésénél a felperes jogosult mérlegelni, hogy számára mely megajánlott biztosíték kedvezõbb. A vállalási ár és a fizetési feltételek vonatkozásában megállapította a bíróság, hogy a dokumentáció II/3. fejezete az értékelésre kerülõ szempontokat tartalmazta, így valamennyi ajánlattevõ tisztában volt az értékelés szempontrendszerével. A felperes a fizetési feltételek tekintetében a három érvényes ajánlatot tevõt azonosnak értékelte, így a vállalási ár döntött a végsõ pontozásnál, amely önmagában a Kbt. 55. § (6) bekezdésének sérelmével nem járt. A vállalási ár mellé rendelt pontszám kialakítása az arányosítás szempontja szerint történt, ily módon az értékelés szabályai e pontszám kialakításakor sem sérültek. A felperes az általa meghatározott értékelési szempontok szerint értékelte az érvényes ajánlatokat, ily módon a Kbt. 24. § (1) és (2) bekezdéseiben megfogalmazott alapelvek sérelme terhére nem volt megállapítható.<br>
Az alperes az elsõfokú bíróság ítélete elleni fellebbezésében kérte annak megváltoztatását és a felperes keresetének elutasítását. Kifejtette, nem tudta megállapítani, hogy a felperes által alkalmazott értékelési pontszám az alszempontok vizsgálatának összesítésébõl miként adódik, a felperes értékelése megfelel-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében meghatározott bírálati részszempontoknak, figyelemmel az 55. § (6) bekezdésére. Alperes eljárásában a felperes által nem is került említésre a szervezési, technikai megajánlásokra vonatkozó értékelése, holott a dokumentációjában e részszempontnál kívánta ezt értékelni. A felperesnek a kedvezõbb feltételek körét a felhívásban, illetve a dokumentációban elõre meg kell határoznia a Kbt. 34. § (3) bekezdésére figyelemmel, ezen követelmények utólag nem változtathatók meg. Álláspontja szerint az értékelendõ alszempontok megvalósulása nélkül sérült a Kbt. 24. § (1) bekezdésében rögzített alapelv. Elõadta továbbá, hogy ez a bírósági álláspont, amely szerint a felperes értékelése a pontszám kiosztására tekintettel is azonos mércén alapul; nem teljes mértékben megalapozott.<br>
A felperes ellenkérelmében az elsõfokú bíróság ítéletének helybenhagyását kérte. Elõadta, hogy nem sértette a Kbt. rendelkezéseit, az általa meghatározott szempontok alapján értékelte az érvényes ajánlatot. Hivatkozott a D.491/11/2001. számú ügyre, ahol az alperes egy másik tanácsa pozitívnak nyilvánította a közzétett részszempontok további alszempontokra bontását.<br>
A fellebbezés alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) bekezdése akként rendelkezik, hogy a közbeszerzési eljárásban az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el.<br>
A Legfelsõbb Bíróság álláspontja szerint az alperes határozatában helyesen állapította meg; a felperes megsértette a Kbt. idézett rendelkezéseit azzal, hogy az elõzõekben már ismertetett részszempontok tartalmi elemeihez súlyszámot és ponthatárt nem rendelt, értékelésében azonban e körben is vizsgálta az ajánlatokat. A rendelkezésre álló peradatokból megállapítható tehát, hogy a felperes értékelése olyan alszempontokra is kiterjed, amelyeket sem az ajánlati felhívás, sem a dokumentáció nem tartalmazott.<br>
Az alperes nem a dokumentáció hiányossága, hibája alapján állapította meg a jogsértést, hanem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (6) bekezdésében meghatározott elbírálási szabályok megsértését tárta fel keresettel támadott határozatában. Helyesen mutatott rá az alperes fellebbezésében is arra, hogy a felperes a Kbt. 34. §-ának (3) bekezdésében elõírt feltételeknek megfelelõ ajánlati felhívás alapján köteles az ajánlatokat elbírálni, azaz utólag nem lehet értékelési alszempontokat megállapítani. Ez a hiányosság a bírósági eljárás során már nem orvosolható.<br>
Az elsõfokú bíróság a kifejtettekbõl következõen az ajánlati dokumentáció tekintetében részben tévesen állapította meg a tényállást és az ebbõl levont jogi következtetése ezért sem volt helytálló.<br>
A felperes fellebbezési ellenkérelme sem volt megalapozott, mert olyan tényezõket is figyelembe vett az értékelésnél, amelyek értékelési szempontként az ajánlati felhívásban és a dokumentációban nem jelölt meg. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) bekezdése a verseny tisztaságának és átláthatóságának igényét fogalmazza meg, ezért az itt deklarált alapelveket sérti a felperesnek az az eljárása, hogy utólag támasztott olyan feltételeket az ajánlattevõkkel szemben, amelyekrõl a pályázóknak a felhívás nyomán nem volt tudomása. Alapozatlanul hivatkozik a felperes ellenkérelmében az alperesi döntõbizottság hasonló ügyekben korábban hozott határozatára is, mert az ott vizsgált közbeszerzési eljárásban – szemben a jelen perbeli eljárással – maga az ajánlatkérõi dokumentáció tartalmazta a bírálati részszempontokat, illetõleg ezek alszempontjait.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta és a felperes keresetét elutasította.<br>
A pervesztes felperest a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének megfizetésére.<br>
A fellebbezési illetéket a felperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2001. október 2.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>