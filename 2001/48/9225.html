<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9225)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.559/24/2001.<br>
<br>
Tárgy: a Radiant Rt I. r. és a Compaq Computer Magyarország Kft. II. r. kérelmezõ jogorvoslati kérelme a Sportfólió Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Radiant Termelõ, Szolgáltató és Kereskedelmi Rt.-nek (1158 Budapest, Késmárk u. 7/B, továbbiakban I. r. kérelmezõ, képviseli: dr. Kovács Anikó jogtanácsos) a Sportfólió Sportlétesítményeket Kezelõ, Hasznosító és Fejlesztésszervezõ Közhasznú Társaság (1056 Budapest, Bajcsy-Zsilinszky u. 57. képviseli: dr. Mészáros Tünde, 1056 Budapest, Belgrád rkp. 11., továbbiakban: ajánlatkérõ) "Egységes beléptetõ és informatikai rendszer tervezése, magvalósítása a hazai labdarúgó-stadionokban" tárgyú közbeszerzési eljárása ellen benyújtott jogorvoslati kérelmét elutasítja.<br>
A Döntõbizottság a Compaq Computer Magyarország Kft. (1024 Budapest, Németvölgyi út 97., képviseli: dr. Egri Károly ügyvéd, 1095 Budapest, Apor Vilmos tér 18., továbbiakban: II. r. kérelmezõ) jogorvoslati kérelme vonatkozásában az eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. június 27-én megjelent 26. számában (4876) tett közzé ajánlati felhívását nyílt eljárás megindítására a rendelkezõ részben írt tárgyban.<br>
Az ajánlati felhívás 3. a) pontjában ajánlatkérõ a beszerzés tárgyát így határozta meg:<br>
"Egy olyan egységes informatikai alapon organizált rendszer tervezése és megvalósítása a hazai labdarugó-stadionokban, melynek célja, hogy az ajánlattételi dokumentációban (továbbiakban: "dokumentáció") részletezett megvalósítási követelmények szerinti mûszaki tartalommal és ütemezésben megoldást adjon egy központilag szervezett és ellenõrzött rendszer kialakítására, mely egyszerre oldja meg az egyes sportesemények jegyeladási, ellenõrzési, beléptetési jogosultságellenõrzõ feladatait."<br>
A teljesítés helye a felhívás 3. b) pontja szerint egyrészt a budapesti számítógépközpont, mely a rendszer leendõ irányító központja és országszerte 38 stadion, a dokumentációban részletezett feltételek szerint.<br>
Ajánlatkérõ az ajánlati felhívás 11. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket. A 13. pontban pedig rendelkezett arról, hogy az ajánlatokat az összességében legelõnyösebb ajánlat szempontja alapján bírálja el és megállapította a részszempontokat, súlyszámokat és ponthatárokat.<br>
Ajánlatkérõ részletes ajánlati dokumentációt is összeállított. Ennek 2.3. pontjában rögzítette, hogy az "Egységes beléptetõ és informatikai rendszer" kiterjed a futballszervezetek által használt labdarúgó stadionok, sportszervezetek klubjai és egyéb jegyárusító helyek központosított jegy- és bérleteladására, valamint a labdarúgó stadionok beléptetõ és térfigyelõ rendszerére.<br>
Ezen pont utolsó mondata szerint a rendszer általános leírása a 3. pontban, a technikai feltételek részletes leírása a 4. pontban olvasható.<br>
Ajánlatkérõ az ajánlati dokumentáció 2.7. pontjában tételesen meghatározta a kötelezõen benyújtandó dokumentumokat, köztük mûszaki ajánlat a 2.6.5. (helyesen 2.6.4.) pontban leírt tartalommal.<br>
A 2.6.4. pontban az alábbiak szerint határozta meg a mûszaki ajánlat tartalmát:<br>
"A mûszaki ajánlatban a pályázó ismertesse az általa javasolt rendszer kialakítását és mûködési módját, különös tekintettel a központi jegyértékesítési rendszerre, a szurkolói kártyák kezelésére és a biztonságos beléptetés megvalósítására.<br>
A leírásnak tartalmaznia kell:<br>
– A teljes rendszerarchitektúra ismertetését<br>
– A rendszer szervezeti ábráját, a rendszerelemek kapcsolódását egymáshoz valamint a központi irányításhoz<br>
– A fõbb folyamatok ismertetését<br>
– A jegyértékesítési rendszer leírását<br>
– A beléptetõ rendszer leírását<br>
– A térfigyelõ rendszer leírását<br>
– A rendszer teljesítménygaranciájára vonatkozó referenciák ismertetését."<br>
A dokumentáció 4. fejezetének címe: "Mûszaki és informatikai követelmények".<br>
Az ajánlatkérõ az alábbiak szerint rendelkezett a fejezetrõl:<br>
"Ez a fejezet a megvalósítandó informatikai rendszer mûszaki, informatikai követelményeit tartalmazza. A konkrét követelmények táblázatos formában kerülnek megadásra, ahol minden követelmény mellett egy egyedi hivatkozási kód található. A kód egy betûbõl és egy sorszámból áll, ahol a betû a követelmény kötelezõ (K) vagy opcionális (O) jellegét jelöli, a szám pedig a követelmény egyértelmû azonosítására szolgál.<br>
A kötelezõen elõírt követelmények bármelyikének nem teljesítése esetén az Ajánlat érvénytelen."<br>
Ajánlatkérõ példát is mutatott be, az alábbiak szerint:<br>
"K-026 kód olyan követelményt jelöl, amelynek teljesítése a megajánlott Rendszerben kötelezõ, és errõl az Ajánlattevõnek egyértelmûen nyilatkoznia kell."<br>
Ajánlatkérõ a 4. fejezet további részében tételesen megállapította a követelményeket a rendszer a funkcionális tagolása szerint alfejezetekre bontottan. Az alábbi struktúrában:<br>
<br>
4.1. Rendszer architektúra<br>
<br>
4.2. A központi nyilvántartási rendszer<br>
<br>
4.2.1. Jegyértékesítési modul<br>
4:2.2. Törzsszurkolói modul<br>
<br>
4.3. Értékesítési alrendszer<br>
<br>
4.3.1. Klubok, rendezvénygazdák<br>
<br>
4.3.2. Jegypénztárak<br>
<br>
4.3.2.1. Klubpénztárak<br>
<br>
4.3.2.2. Stadionpénztárak<br>
<br>
4.3.2.3. Elõvételi jegypénztárak<br>
<br>
4.3.3. Telefonos jegyértékesítés<br>
<br>
4.3.4. Internetes jegyeladás<br>
<br>
4.4. Beléptetõ alrendszer<br>
<br>
4.4.1. Helyi alközpontok<br>
<br>
4.4.2. Külsõ beléptetési pontok<br>
<br>
4.4.3. Belsõ beléptetési pontok<br>
<br>
4.4.4. Személyazonosítás a beléptetési pontokon<br>
<br>
4.5. Térfigyelõ alrendszer<br>
<br>
4.6. Informatikai infrastruktúra<br>
<br>
4.6.1. Hálózati infrastruktúra<br>
<br>
4.6.1.1. A WAN hálózat követelményei<br>
<br>
4.6.1.2. A LAN hálózat követelményei<br>
<br>
4.6.2. A központi nyilvántartási rendszer infrastruktúrája<br>
<br>
4.6.3. A helyi alközpontok infrastruktúrája<br>
<br>
4.6.4. Végfelhasználói pontok infrastruktúrája<br>
Ajánlatkérõ mindenegyes alfejezetnél külön feltüntette, hogy követelményként kerülnek meghatározásra az elõírások.<br>
Az ajánlati dokumentáció 5. sz. Mellékletében ajánlatkérõ tájékoztatást adott a rendszerbe bevonni kívánt <br>
38 futballpályáról, megjelölve a sportszervezetek nevét és a létesítmények kapacitását.<br>
Az ajánlati dokumentáció részét képezte a szerzõdéses feltételek meghatározása.<br>
Az ajánlatkérõ – az ajánlattevõk által feltett kérdésekre – három alkalommal válaszolt írásban és a válaszokat a többi ajánlattévõ részére is megküldték.<br>
Az ajánlattételi határidõ leteltéig – 2001. augusztus 9-ig – kilencen nyújtották be ajánlatukat: a Debis IT Services Dataware Kft., a MATÁV Rt., a SIEMENS Rt., a HEWLET-PACKARD Mo. Kft., a MATÁV Com Kft., a MONTANA Rt., az ALBACOMP Számítástechnikai Rt. és a kérelmezõk.<br>
Ajánlatkérõ – halasztást követõen – 2001. szeptember 3-án hirdette ki az eljárást lezáró döntését. Az eredményhirdetésen minden ajánlattevõ képviselõje részt vett. Ajánlatkérõ a Debis IT Services Dataware Kft. és a SIEMENS Rt. ajánlatát kivéve minden ajánlatot érvénytelenné nyilvánított.<br>
Nyertes a Debis IT Services Dataware Kft., míg a következõ legkedvezõbb ajánlatot tevõ a SIEMENS Rt. lett.<br>
Ajánlatkérõ az eredményhirdetésrõl jegyzõkönyvet készített. Ebben ajánlatkérõ rögzítette:<br>
"Az ajánlatokkal kapcsolatos megállapítások ismertetése az alábbi sorrendben történt:<br>
Compaq észrevételt nem tett.<br>
Radiant Rt. a mûszaki észrevételekrõl tételes tájékoztatás azok nagy száma és bonyolultsága miatt nem történt, ez ellen észrevételt nem tett."<br>
Ajánlatkérõ már az eredményhirdetésre elkészítette az írásbeli összegezést. Az írásbeli összegezést és az eredményhirdetésrõl felvett jegyzõkönyvet minden ajánlattevõ részére faxon megküldte, az I. r. kérelmezõ azokat 2001. szeptember 10-én átvette.<br>
Ajánlatkérõ mindkét kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nyilvánította érvénytelennek és az I. r. kérelmezõ vonatkozásában az írásbeli összegezésben az alábbi érvénytelenségi okokat jelölte meg:<br>
– "k-184: a megajánlott WAN hálózat elsõdleges kommunikációs vonalak kiesése esetére nem rendelkezik tartalék vonalakkal.<br>
– k-193, 193: a kapuk nem Ethernet-TCP/IP protokollal csatlakoznak a rendszerhez.<br>
– A következõ tételes válaszok nem szerepelnek a mûszaki ajánlatban: k-101-117, k-121-122, k-181-184, k-186, k-191, k-235, valamint a k-224 és k-225 esetében nem a követelményekre válaszolt.<br>
– Nem válaszolta meg elfogadhatóan, hogy a kapuk off-line mûködése esetén a beléptetés ellenõrzöttsége milyen mértékben csökken (k-138).<br>
– Ajánlatában a véghatáridõt feltételhez (szeptemberi szerzõdéskötés) köti, amely lehetõséget ad a kötelezettség negligálására."<br>
A II. r. kérelmezõ vonatkozásában pedig az alábbi érvénytelenségi okokat jelölte meg:<br>
– "Az ajánlatot nem a kötelezõen elõírt sorrendben fûzte össze<br>
– Az Ajánlattevõ 30 helyett csak 29 db szakmai önéletrajzot mellékel, ebbõl 2 nincs aláírva, hiányzik a szakemberek aláírásukkal hitelesített nyilatkozata, amelyben tudomásul veszik, hogy az Ajánlattevõ õket erre a projektre jelölte. Az önéletrajzok jó részébõl nem derül ki, hogy az adott szakember hol dolgozik (Ajánlati felhívás 16. j) pontja)<br>
– Ajánlattevõ ajánlatában fenntartja az árváltoztatás jogát.<br>
– Az Ajánlattevõ teljesítési határidõt csak a központi rendszerre ad meg, a stadionok átadási határidejére nincsen utalás. (ugyanakkor nyilatkozik a Vezetõi összefoglalóban)."<br>
Az I. r. kérelmezõ 2001. szeptember 11-én nyújtotta be jogorvoslati kérelmét.<br>
Ebben – részletesen, a mûszaki követelményekre is kitérõen – kifejtette, hogy álláspontja szerint benyújtott ajánlata érvényes és erre tekintettel kérte ajánlatkérõnek az ajánlatát érvénytelenné minõsítõ döntésének, továbbá az eljárást lezáró döntésének a megsemmisítését.<br>
Elõadta továbbá, hogy a szóbeli eredményhirdetésen elhangzottakról készített egy hangfelvételt és álláspontja szerint az eredményhirdetésen közölt érvénytelenségi okok nem azonosak az "Összegzés az eljárásról" c. jegyzõkönyvben szereplõ okokkal. Erre hivatkozással kérte megállapítani, hogy ajánlatkérõ eljárása a Közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdésébe ütközik és sérti a verseny tisztaságát.<br>
Ideiglenes intézkedésként kérte az eljárást lezáró szerzõdés megkötésének megtiltását.<br>
A Döntõbizottság az eljárása során ideiglenes intézkedést nem hozott, mert annak törvényi feltételei a rendelkezésre álló iratok alapján nem voltak megállapíthatóak.<br>
Ajánlatkérõ az eljárást lezáró szerzõdést 2001. szeptember 13-án megkötötte az eljárás nyertesével.<br>
A II. r. kérelmezõ 2001. szeptember 26-án nyújtotta be jogorvoslati kérelmét, majd hiánypótlást követõen a II. r. kérelmezõ vonatkozásában a jogorvoslati eljárás D.599/2001. ügyszám alatt 2001. október 1-jén indult meg.<br>
A II. r. kérelmezõ jogorvoslati kérelmében részletesen nyilatkozott az õ vonatkozásában megállapított érvénytelenségi okokról, és kérte ajánlatkérõnek az ajánlatát érvénytelenné nyilvánító és az eljárást lezáró döntésének megsemmisítését.<br>
Ideiglenes intézkedésként a szerzõdéskötés megtiltása iránt terjesztett elõ kérelmet. A Döntõbizottság a törvényi feltételek hiánya és a megtörtént szerzõdéskötésre tekintettel ideiglenes intézkedést nem hozott.<br>
A Döntõbizottság 2001. október 4-én egyesítette a II. r. kérelmezõ jogorvoslati kérelme alapján D.599/2001. sz. alatt folyamatbán levõ ügyet, az I. r. kérelmezõ jogorvoslati kérelme alapján D.559/2001. sz. alatt folyamatban levõ ügyhöz.<br>
A II. r kérelmezõ 2001. október 9. napján bejelentette, hogy jogorvoslati kérelmét visszavonja.<br>
Az I. r. kérelmezõ a jogorvoslati kérelmét az eljárás során többször módosította, pontosította. A 2001. október 15. napján tartott tárgyaláson jogorvoslati kérelmét az alábbiak szerint tartotta. fenn:<br>
Kérte jogsértés megállapítását:<br>
– egyrészt amiatt, mert ajánlatát – mely álláspontja szerint érvényes – ajánlatkérõ érvénytelenné nyilvánította,<br>
– másrészt amiatt, mert ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott, a verseny tisztaságára és az esélyegyenlõségre vonatkozó alapelveket.<br>
Az I. kérelmezõ az alábbiakat jelölte meg, mint jogsértõ ajánlatkérõi magatartásokat:<br>
– a szóbeli eredményhirdetésen elhangzottaktól teljesen eltérõ tartalmú jegyzõkönyv készült és ettõl szintén eltér az írásbeli összegezés tartalma,<br>
– ajánlatkérõ nem tett eleget értékelési kötelezettségének azzal, hogy az I. r. kérelmezõ ajánlatában a kód jelzéssel el nem látott válaszokat nem kereste meg és tisztázó jellegû kérdéseket sem tett fel,<br>
– a többi ajánlattevõ ajánlatában sem kereste meg a válaszokat, hiányosságokra utalt a szóbeli eredményhirdetésen, hivatkozott továbbá a MATÁV Com Kft. jogorvoslati kérelmére,<br>
– a nyertes nem kizárólag labdarúgó pályákra, hanem más sportesemények megrendezésére is tett ajánlatot információi szerint,<br>
– 2001. október l-jén jutott tudomására, hogy az ajánlati felhívásban megjelölt 38 labdarúgó pálya közül nem mindegyik áll az ajánlatkérõ tulajdonában, illetve kezelésében.<br>
Az I. r. kérelmezõ nem tartotta fenn jogorvoslati kérelmének a nyertes és a SIEMENS Rt. ajánlatának érvénytelenségére vonatkozó részét.<br>
Az I. r. kérelmezõ álláspontja szerint ajánlata érvényes, mert nem volt kötelezõ elõírás arra, hogy az ajánlatban a kért követelményekre a válaszokat kóddal, betû és számjelöléssel kell megadni. Érvényes az az ajánlat is, amely nem tartalmazza ugyan a dokumentáció szerint kódmegjelölést, de a követelményre tartalmi választ ad. Elõadta, hogy az ajánlata jelentõs részében követte ajánlatkérõ elõírását és kódjelzéssel adta meg a követelményekre a választ, azonban a megajánlott rendszer mûszaki jellege miatt számos követelménynél a válaszokat nem jelölte meg a vonatkozó kóddal, de a válasz ajánlatában megtalálható.<br>
A jogorvoslati kérelmében, az írásbeli és a tárgyaláson szóban tett nyilatkozataiban tételenként nyilatkozott, hogy álláspontja szerint a kóddal meg nem jelölt válaszok ajánlata mely fejezetének, mely pontjában találhatók meg kifejezetten vagy ajánlata mely részének a tartalmából vonható le az a következtetés, hogy megfelel egy konkrét követelménynek. Utalt továbbá arra, hogy megtette a teljességi nyilatkozatát, így ha esetlegesen egy konkrét követelményre kifejezett válasz nem is lenne megtalálható a teljességi nyilatkozata ezt pótolja.<br>
Elõadta, hogy alaptalan az ajánlatkérõ azon álláspontja, hogy ajánlatában a teljesítési véghatáridõt feltételhez – a 2001. szeptemberi szerzõdéskötéshez – kötötte. Ajánlatában, a "Felolvasó lap"-on naptári napokban is meghatározta a teljesítési idõt, 426 napban. Elõadása szerint ajánlatának az a kitétele, hogy amennyiben a szerzõdés megkötésére még 2001 szeptemberében sor kerül, akkor a teljesítés már 2001. december 1-jével megtörténik nem tekinthetõ önkényes feltétel szabásnak, hiszen egyértelmû, hogy a 426 napos határidõ nem kezdõdhet korábban, mint a tényleges szerzõdéskötés, ekkortól kell számítani a megadott napokat.<br>
Ajánlatkérõ kérte a kérelmezõk alaptalan jogorvoslati kérelmének az elutasítását. Az I. r. kérelmezõ jogorvoslati kérelmével kapcsolatban rámutatott arra, hogy érvényességi feltétel, követelmény volt az ajánlati dokumentáció 4. fejezete szerint az, hogy a "K" betûvel és számjellel ellátott követelményre ugyanilyen módon kell egyértelmûen nyilatkozni és erre mintát is adtak. Ezt I. r. kérelmezõ nyilvánvalóan tudta, hiszen a nem kifogásolt követelményeknél, nagy számban ezt így is tette. A hivatkozott részeknél ezt elmulasztotta, így az ajánlata különféle helyein erre utaló leírások, megjegyzések nem tekinthetõk válasznak, fõleg nem megfelelõ válasznak. Ajánlatkérõ – két követelmény kivételével (K-121, K-181) – fenntartotta azt az álláspontját, hogy az I. r. kérelmezõ által a jogorvoslati eljárás során megjelölt válaszok tartalmi szempontból sem felelnek meg a követelményeknek, nemcsak a kódjelzés hiánya miatt. Erre vonatkozóan az írásbeli észrevételeiben, illetve a tárgyaláson tételesen nyilatkozott. Hivatkozott továbbá arra, hogy az I. r. kérelmezõ több követelmény vonatkozásában nem kötelezettségvállalást tett, hanem vagy feltételesen vagy tájékoztató jelleggel nyilatkozott csak.<br>
Ajánlatkérõ álláspontja szerint a teljességi nyilatkozat nem pótolja a konkrét követelményekre való válaszadás elmaradását, annál is inkább nem, mert az I. r. kérelmezõ teljességi nyilatkozatában csak az ajánlati felhívást elfogadását, illetve annak való megfelelést jelölte meg.<br>
Ajánlatkérõ hivatkozása szerint I. r. kérelmezõ a teljesítési határidõ betartását feltétellel – 2001. szeptember 30-i szerzõdéskötéssel – vállalta ajánlatában, így az emiatt is érvénytelen. Megállapítható ugyanis, hogy amennyiben ezen idõpontnál késõbb történne a szerzõdéskötés a megjelölt 426 napos teljesítési idõtartam mellett a 2001. december 1-jei teljesítési határidõ már nem tartható.<br>
Ajánlatkérõ álláspontja szerint a közbeszerzési eljárást szabályosan folytatták le, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában meghatározott alapelveket nem sértették meg. A szóbeli eredményhirdetésen elhangzottak, a jegyzõkönyv és az írásbeli összegezés tartalma között nincs ellentmondás. Az engedély nélküli hangfelvétel sem támasztja alá az I. r. kérelmezõ hivatkozását, hiszen az is tartalmazza, hogy a nyertes és a SIEMENS Rt. ajánlata érvényes volt, a színvonalbeli különbségeket pedig ajánlatkérõ az értékelés során adott pontszámokban fejezte ki.<br>
Ajánlatkérõ hivatkozott arra is, hogy a Kbt. csak lehetõséget ad tisztázó kérdések feltevésére. Az pedig szintén nem kötelezettsége ajánlatkérõnek, hogy a kötelezõ elõírás ellenére kódjelzéssel el nem látott válaszokat az ajánlatban megkeresse, beazonosítsa.<br>
A SIEMENS Rt., mint egyéb érdekelt észrevételében elõadta, hogy benyújtott ajánlata maradéktalanul megfelel az ajánlati felhívásban és dokumentációban foglaltaknak, az ajánlat értékelése során lehet a mûszaki színvonalbeli különbségeket figyelembe venni.<br>
A Döntõbizottság az alábbi indokok alapján megállapította, hogy az I. r. kérelmezõ jogorvoslati kérelme alaptalan.<br>
A Döntõbizottság elõször az I. r. kérelmezõ ajánlatának érvénytelenségét megállapító ajánlatkérõ döntést vizsgálta és megállapította, hogy az I. r. kérelmezõ ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint:<br>
"Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ érvénytelenségi okként tüntette fel azt, hogy az I. r. kérelmezõ ajánlatában nem kódjelzéssel adott választ több követelménynél: "A következõ tételes válaszok nem szerepelnek a mûszaki ajánlatban: k-101-117, k-121-122, k-181-184, k-186, k-191, k-235".<br>
A Döntõbizottság megállapította, hogy ajánlatkérõ az ajánlati dokumentációjában kötelezõ jelleggel határozta meg azt, hogy az egyes követelményekre a választ az ajánlatban a betû és a számjelzés feltüntetése mellett kell megadni.<br>
Az ajánlati dokumentáció 2.7. pontjában ajánlatkérõ elõírta melyek az ajánlatban kötelezõen benyújtandó dokumentumok. Ezek benyújtása így figyelemmel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára érvényességi feltétel.<br>
A konkrét esetben ajánlatkérõ azonban nem csak mûszaki ajánlat benyújtási kötelezettséget állapította meg, hanem azt is, hogy milyen tartalommal kell benyújtani. A dokumentáció 2.7. pontjában elõírta, hogy a mûszaki ajánlatot a 2.6.5. (számelírás folytán helyesen 2.6.4.) leírt tartalommal kell benyújtani: A 2.6.4. pontban az elsõ követelmény:<br>
"A leírásnak tartalmaznia kell<br>
– A teljes rendszerarchitektúra ismertetését."<br>
Ajánlatkérõ dokumentációja 4. fejezetében határozta meg a mûszaki és informatikai követelményeket, ez magának a fejezetnek is a címe. A fejezet 4.1. pontja alapján a Döntõbizottság megállapította, hogy ajánlatkérõ a 4. fejezetben a teljes rendszerre, a rendszerarchitektúrára határozta meg a követelményeket. Itt ugyanis az alábbiakat mondta ki:<br>
"A megvalósítandó rendszer egy országos informatikai központból (továbbiakban központi nyilvántartási rendszer), és az ahhoz online kapcsolódó alrendszerekbõl áll. Utóbbiak funkcionális szempontból a következõképpen csoportosíthatók:<br>
– értékesítési rendszer,<br>
– beléptetõ rendszer,<br>
– térfigyelõ rendszer.<br>
A fejezet további részében elõször a rendszer egészére vonatkozó általános követelmények kerülnek megfogalmazásra, majd a további alfejezetekben az egyes rendszerelemekre vonatkozó követelmények."<br>
Az I. r. kérelmezõ jogorvoslati kérelmében arra hivatkozott, hogy az ajánlatkérõ által a 4. fejezet alfejezeteiben megjelölt egyes követelmények csak tartalmi követelmények, így nem kötelezõ a betû és számjelzés feltüntetése.<br>
A Döntõbizottság az I. r. kérelmezõ ezen hivatkozását nem fogadta el.<br>
Ugyanis ajánlatkérõ a dokumentációban nemcsak a követelményeket határozta, mint érvényességi feltételeket, hanem azt is, hogy az egyes konkrét követelményekre miként kell ajánlattevõknek az ajánlatukban nyilatkozni. A 4. fejezet bevezetõ része szerint: ;,A konkrét követelmények táblázatos formában kerülnek megadásra, ahol minden követelmény mellett egy egyedi hivatkozási kód található. A kód egy betûbõl és egy sorszámból áll, ahol a betû a követelménykötelezõ (K) vagy opcionális (O) jellegét jelöli, a szám pedig a követelmény egyértelmû azonosítására szolgál."<br>
A követelmény önmagában egyébként sem elegendõ, hiszen ezen kategórián belül különbözteti meg ajánlatkérõ a kötelezõ jellegûeket és az opcionális jellegûeket. Így a betû elhagyása esetén a követelmény jellege nem lenne megállapítható sem az ajánlati dokumentációban, sem az ajánlatban.<br>
A szám feltüntetési kötelezettséget ajánlatkérõ azzal indokolta "a követelmény egyértelmû azonosítására szolgál". Ezen kitételt a Döntõbizottság elfogadta. A dokumentációban közel 200 mûszaki, informatikai követelményt határozott meg ajánlatkérõ, így azok számmal való azonosításának elõírása alappal nem kifogásolható.<br>
A Döntõbizottság álláspontja szerint a dokumentációban az ajánlatkérõ által feltüntetett – fentiekben idézett – "Példák" is épp azt mutatják be, miként kell a válaszadásnak megtörténnie, nem pedig példálódzó jellegûek, miként hivatkozta azt I. r. kérelmezõ. Ez a "Példák" megszövegezése alapján egyértelmûen megállapítható.<br>
A Döntõbizottság áttekintette az I. r. kérelmezõ ajánlatát és megállapította, hogy mûszaki ajánlatában, a rendszer architektúra ismertetetése vonatkozásában – az ajánlatkérõ által érvénytelenségi okként feltüntetett k-101-117, k-121-122, k-181-184, k-186, k-191, k-235 kódjelölésû mûszaki, informatikai követelményekre ilyen kódjelölésû nyilatkozat, válasz nem található. Emiatt mûszaki ajánlata nem felel meg a dokumentációban támasztott követelményeknek, így ajánlata a Kbt. fentiekben idézett 52. §.(2) bekezdése alapján érvénytelen.<br>
A Döntõbizottság erre tekintettel ezen kódszámú pontokat egyenként, tételesen nem is vizsgálta.<br>
Az I. r. kérelmezõ ajánlatának áttekintése során azonban is megállapítható volt, hogy több követelmény vonatkozásában nemcsak kódjelzéses válasz nem történt, hanem I. r. kérelmezõ – hivatkozásával ellentétben – a konkrét követelményre egyértelmû nyilatkozatot sem tett, ilyenek voltak – többek között – az alábbiak:<br>
Ajánlatkérõ K-186 alatt követelményként jelölte meg:<br>
"Központi hálózatmenedzsment biztosítása megfelelõ szoftvereszközökkel.<br>
A hálózatmenedzsment szoftver tegye lehetõvé az operátor számára a hálózat mûködõképességének egyszerû, vizuális ellenõrzését, a leterheltség adatok grafikus megjelenítését. Hiba esetén adjon automatikus riasztást, elõre beállítható csatornán (pl. képernyõre, email, sms)."<br>
Az I. r. kérelmezõ a jogorvoslati eljárás során nem jelölte meg, hogy ajánlatában erre a követelményre vonatkozó egyértelmû nyilatkozat hol található. A jogorvoslati kérelmében és a 2001. október 1. napján kelt írásbeli beadványában arra hivatkozott: "A GTS Magyarország országos lefedettségû kommunikációs hálózata rendelkezik központi hálózatmenedzsment eszközökkel."<br>
A K-183 alatt ajánlatkérõ az alábbi követelményt jelölte meg:<br>
"Jegyeladásnál a hálózati kommunikáció válaszideje nem lehet több 1 másodpercnél."<br>
Az I. r. kérelmezõ ennél a követelménynél úgy nyilatkozott, hogy ugyan ajánlatában sem a hálózati válaszidõt nem tüntette fel, sem arra külön, kifejezetten nem nyilatkozott, hogy az 1 másodpercnél rövidebb, azonban a rendszerbe ajánlott mûszaki berendezések alkalmasak ilyen válaszidõ elérésére, illetve ezt pótolja teljességi nyilatkozata.<br>
A K-182 alatt ajánlatkérõ az alábbi követelményt jelölte meg:<br>
"Megfelelõ sávszélesség, a rendszer késõbbi bõvíthetõségét is figyelembe véve. Ajánlattevõnek dokumentálnia kell, hogy a megajánlott sávszélesség megfelel az Ajánlatban szereplõ informatikai alkalmazás kommunikációs igényeinek, és megfelelõ kapacitás tartalékkal rendelkezik a rendszer újabb végpontokkal illetve újabb típusú jegyértékesítési szolgáltatásokkal (pl. koncertek, egyéb rendezvények) történõ bõvítése esetére."<br>
Az I. r. kérelmezõ az eljárás során megjelölte, hogy ajánlatában miként határozta meg a sávszélességet, illetve az milyen lépésekben állítható. A dokumentálási kötelezettség vonatkozásában pedig akként nyilatkozott, hogy a sávszélesség mûszaki adatai önmagukban tükrözik a hozzáértõ szakemberek számára a megfelelõséget.<br>
A Döntõbizottság álláspontja szerint a teljességi nyilatkozat, illetve a mûszaki adatokból kikövetkeztethetõség nem pótolja az ajánlati dokumentációban meghatározott egyértelmû nyilatkozatot és dokumentálási kötelezettséget az egyes követelményeknek való megfelelõség igazolására.<br>
Ajánlatkérõ már az ajánlati felhívásában (3. a) pont) meghatározta azt alapvetõ követelményét: "az ajánlattételi dokumentációban… részletezett megvalósítási követelmények szerinti mûszaki tartalommal és ütemezésben megoldást adjon egy központilag szervezett és ellenõrzött rendszer kialakítására."<br>
Az I. r. kérelmezõ ajánlatának áttekintése során a Döntõbizottság megállapította, hogy több követelmény vonatkozásában a kódjelzés nélküli válaszok nagy részénél épp a "megoldást adjon" hiányzik az I. r. kérelmezõ által válasznak feltüntetett részbõl. Ilyennek minõsíthetõk – többek között – az alábbiak:<br>
A K-106-os követelmény szerint: "Biztosítsa a VIP beléptetés elkülönített kulturált megoldását", míg a K-109-es követelmény szerint: "Oldja meg a mozgáskorlátozottaknak a többi nézõtõl elkülönített beléptetését". Az I. r. kérelmezõ ezeknél, kódjelzés nélküli válaszának az ajánlata A-4 fejezet 2.1., 2.2. és 2.4. pont elsõ három francia bekezdését jelölte meg. A Döntõbizottság áttekintette az I. r. kérelmezõ ajánlatát és megállapította, hogy a megadott részek közül csak az A-4 fejezet 2.4. pont harmadik francia bekezdése hozható összefüggésbe a követelménnyel, annyiban, hogy itt megjelölte az I. r. kérelmezõ azt, hogy a forgókaros beléptetõk között léteznek különleges modellek mozgássérültek, VIP-beléptetõk számára. Ez viszont ezekre a követelményekre nem válasz, nem állapítható meg, hogy az I. r. kérelmezõ miként adna megoldást a VIP és a mozgássérültek elkülönített, kulturált beléptetésére.<br>
A Döntõbizottság fentiekben több az ajánlati dokumentációban meghatározott érvénytelenségi követelmény vonatkozásában megállapította, hogy azoknak az I. r. kérelmezõ ajánlata sem a kötelezõ formai, sem a tartalmi követelmények miatt nem felel meg, így ajánlata érvénytelen. A Döntõbizottság ezért mellõzte a további számos érvénytelenségi ok vizsgálatát, hiszen azoktól függetlenül is megállapítható az I r. kérelmezõ ajánlatának érvénytelensége.<br>
A Döntõbizottság – az alábbi indokok alapján – megállapította, hogy alaptalan az I. r. kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésének megsértésére vonatkozó jogorvoslati kérelme.<br>
Az I. r. kérelmezõ ebben a körben elsõdlegesen a szóbeli eredményhirdetés, annak jegyzõkönyve, illetve az írásbeli összegezés tartalma közötti eltérésekre hivatkozott, mint alapelveket sértõ körülményekre.<br>
A Döntõbizottság nem vette figyelembe az I. r. kérelmezõ által hivatkozott hangkazettát, illetve annak leírását.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az alábbiak szerint rendelkezik az eredményhirdetésrõl, az írásbeli összegezésrõl:<br>
"Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetésekor ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A Döntõbizottság a becsatolt iratok alapján megállapította, hogy ajánlatkérõ az eredményhirdetés idõpontjára elkészítette az írásbeli összegezést. Ezt az írásbeli összegezést az elõírt öt munkanapon belül meg is küldte az ajánlattevõknek. E vonatkozásban tehát nem állapítható meg törvénysértés.<br>
Ajánlatkérõ készített a szóbeli eredményhirdetésrõl jegyzõkönyvet – bár ilyen készítési kötelezettséget a Kbt. nem határoz meg. Ez a jegyzõkönyv ajánlattevõként nem tünteti fel tételesen az ismertetett megállapításokat, csak rögzíti, hogy a megállapítások ismertetése megtörtént, azzal, hogy az I. r. kérelmezõ esetében kifejezetten rögzíti: "a mûszaki észrevételekrõl tételes tájékoztatás, azok nagy száma és bonyolultsága miatt nem történt".<br>
Ebbõl megállapítható, hogy I. r. kérelmezõt a szóbeli eredményhirdetésen tájékoztatták arról, hogy ajánlatát érvénytelenné nyilvánították, egyrészt mert a teljesítési határidõt feltételhez kötötte, másrészt mert számos mûszaki követelménynek nem felelt meg az ajánlata.<br>
A Döntõbizottság álláspontja szerint ilyen összetett, mûszaki, informatikai rendszer esetén ahol közel 200 követelmény van, és az ajánlatkérõ legalább 30 mûszaki követelmény vonatkozásában állapított meg írásbeli összegezésében problémát, nem sérti az eljárás tisztaságát ha ezek tételes ismertetése nem történik meg a szóbeli eredményhirdetésen. Ebben a körben utal a Döntõbizottság arra is, hogy ajánlatkérõ döntés- elõkészítõ iratai alapján megállapítható, hogy az I. r. kérelmezõ ajánlata vonatkozásában a megállapításokat már a szóbeli eredményhirdetést megelõzõen elkészítették.<br>
A Döntõbizottság álláspontja szerint – I. r. kérelmezõ hivatkozásával szemben – ajánlatkérõ teljesítette értékelési kötelezettséget. Az érvénytelenné nem nyilvánított ajánlatokat a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint a felhívásában meghatározott értékelési – szempont alapján elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint: "Az ajánlatok elbírálása során az ajánlatkérõ írásban a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében."<br>
A Kbt. ezt lehetõségként biztosítja ajánlatkérõk számára és nem kötelezettségként. Épp ezért a Döntõbizottság álláspontja szerint nem tekinthetõ az alapelvek sérelmének az, hogy ajánlatkérõ nem tesz fel tisztázó kérdést.<br>
Ajánlatkérõ az I. r. kérelmezõ ajánlatát az abban foglaltak, leírtak alapján minõsítette, a konkrét esetben érvénytelennek nyilvánította.<br>
Megjegyzi a Döntõbizottság, hogy a Kbt. egyébként is nagyon szûk körben teszi lehetõvé tisztázó kérdések feltevését: "nem egyértelmû kijelentés tartalmának tisztázása". Az I. r. kérelmezõ ajánlata vonatkozásában azonban ezt meghaladó mértékûek voltak a mûszaki követelmények vonatkozásában a kifogásolt részek.<br>
Megjegyzi a Döntõbizottság, hogy nem vette figyelembe a MATÁV Com Kft. jogorvoslati kérelmét, mert az egyrészt a D.589/2001. szám alatt folyamatban levõ, tehát más jogorvoslati eljárás tárgya, másrészt mert maga a MATÁV Com Kft. vissza is vonta a kérelmét.<br>
Az I. r. kérelmezõ hivatkozott arra, hogy sérti a verseny tisztaságát, az esélyegyenlõséget az, hogy információi szerint a nyertes más sportesemények megrendezésére is tett ajánlatot.<br>
A Döntõbizottság a nyertes ajánlatának áttekintése alapján megállapította, hogy a nyertes az ajánlati felhívásban és dokumentációban meghatározott követelményekre tette az ajánlatát.<br>
Az I. r. kérelmezõ kifogásolta, hogy információi szerint nem minden stadion áll az ajánlatkérõ tulajdonában, illetve kezelése alatt. A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése kógensen meghatározza, hogy a közbeszerzésekkel kapcsolatban a mely jogviták tartoznak a Döntõbizottság hatáskörébe. A Döntõbizottsági megállapította, hogy ezen "vitás kérdés" elbírálására a Kbt. 76. § (1) bekezdése alapján nincs hatásköre.<br>
Megjegyzi a Döntõbizottság, hogy ajánlatkérõ sem a felhívásában, sem a dokumentációban nem tett olyan kijelentést, hogy a stadionok tulajdonosa, illetve kezelõje lenne, a sportpályák tulajdonosairól, használóiról, a sportszervezetekrõl tett nyilatkozatokat. Az egész rendszer felépítése olyon széles körû, hogy a sportpályákon kívüli egységekre, pontokra is kiterjed pl. klubok, egyéb értékesítõ helyek. Az ezzel kapcsolatos jogok, kötelezettségek megállapítása, tisztázása azonban nem tartozik a Döntõbizottság hatáskörébe.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokok alapján megállapította, hogy az I. r. kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
A II. r. kérelmezõ jogorvoslati kérelmét 2001. október 9-én visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja. A II. r. kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján eljárást ezen jogorvoslati kérelem vonatkozásban megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. október 19.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>