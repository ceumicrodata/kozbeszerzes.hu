<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9220)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.647/6/2001.<br>
<br>
Tárgy: az OMKER Rt. jogorvoslati kérelme, a Szegedi Tudományegyetem közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMKER Rt. (1089 Budapest, Rezsõ u. 5–7, továbbiakban: kérelmezõ) jogorvoslati kérelmét, melyet a Szegedi Tudományegyetem (6720 Szeged, Dugonics tér 13., a továbbiakban: ajánlatkérõ) "laboratóriumi tevékenység végzése, ajánlatkérõ Klinikai Kémiai Intézetében és Klinikai Mikrobiológiai Diagnosztikai Intézetében" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. szeptember 5-én ajánlati felhívást tett közzé a Közbeszerzési Értesítõ 36. számában nyílt eljárás megindítására (6044) a rendelkezõ részben írt tárgyban.<br>
Ajánlatkérõ dokumentációt is készített. Az ajánlati felhívás 5. b) pontja szerint a dokumentáció az ajánlati felhívásnak a Közbeszerzési Értesítõben történõ közzététele napját követõ naptól számított 25. napig kérhetõ meg. Ez a határidõ október 1. volt.<br>
Az 5. c) pontban ajánlatkérõ meghatározta a dokumentáció megvásárlásának feltételeit, kérte, hogy a befizetést igazoló bizonylatot, illetõleg annak másolatát mutassák be, és ajánlatkérõ ennek ellenében átadja, illetve postázza a dokumentációt.<br>
Az ajánlati felhívás 16. pont hatodik francia bekezdésében ajánlatkérõ tájékoztatta az ajánlattevõket, hogy adatszolgáltatással egybekötött konzultációt tart a hirdetmény megjelenését követõ naptól számított 10. napon, ez az idõpont szeptember 15-e volt. Tájékoztatta arról is az ajánlattevõket, hogy a konzultáció jegyzõkönyve két nap elteltével megtekinthetõ.<br>
Az ajánlattételi határidõ, a felhívás 6. a) pontja szerint a hirdetmény közzétételét követõ 41. nap, amely október 16-a volt.<br>
Kérelmezõ 2001. október 1-jén, az utolsó napon fizette be a dokumentáció ellenértékét, és ezen a napon, faxon kérte a dokumentáció kézbesítését.<br>
A kérelmezõ ajánlatot nem nyújtott be, egyedüli ajánlattevõ a PRODIA Diagnosztikai Rt. volt.<br>
A kérelmezõ 2001. október 15-én nyújtotta be jogorvoslati kérelmét. Ebben elõadta, hogy annak ellenére, hogy 2001. október l-jén átutalta a dokumentáció ellenértékét, a dokumentációt csak október 8-án kapta meg postai úton.<br>
Kifogásolta továbbá, hogy ajánlatkérõ a konzultációról készült jegyzõkönyvet nem küldte meg részére.<br>
Elõadta, hogy az ajánlati felhívás alapján október 5-én írásban kérdést tett fel az ajánlatkérõnek, azonban ajánlatkérõ a kérdésre nem válaszolt. Álláspontja szerint ajánlatkérõ kérelmében megjelölt magatartásával megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#38">Kbt.) 38. §</a> (2) bekezdését, 37. § (2) bekezdését és ajánlatkérõ eljárása összességében sérti a Kbt. 24. §-ában meghatározott alapelveket.<br>
Jogorvoslati kérelmében kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívja fel ajánlatkérõt a törvény szabályainak megfelelõ eljárásra. Ideiglenes intézkedésként az eljárás felfüggesztését kérte.<br>
Ajánlatkérõ észrevételében kérte kérelmezõ jogorvoslati kérelmének elutasítását.<br>
Elõadta, hogy a kérelmezõ az utolsó napon, október 1-jén fizette be a dokumentáció ellenértékét, és csak faxon adta le a kérelmét, illetve a befizetés igazolását.<br>
Ajánlatkérõ már október 3-án postára adta a dokumentációt részére, ennek igazolására csatolta az eredeti feladóvényt. Így álláspontja szerint nem késedelmesen küldte meg kérelmezõ részére a dokumentációt, a postai kézbesítés elhúzódásáért pedig ajánlatkérõ nem felelõs.<br>
Ajánlatkérõ elõadta, hogy a kérelmezõ – hivatkozásával ellentétben csak október 8-án tett fel kérdést faxon, csatolta az erre vonatkozó faxot. Álláspontja szerint nem követett el jogsértést azzal, hogy ezekre a kérdésekre nem válaszolt, ugyanis a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint ajánlatkérõnek csak az ajánlattételi határidõ lejárta elõtt legalább 10 nappal elõbb feltett kérdésekre kell válaszolnia. Az ajánlattételi határidõ 2001. október 16. volt, és a kérelmezõ csak október 8-án tette fel a kérdéseit.<br>
Elõadta, hogy érdeklõdés hiánya miatt a felhívásban megjelölt idõpontban ténylegesen nem volt konzultáció, így annak jegyzõkönyvét sem kellett kézbesíteni.<br>
A Döntõbizottság a törvényi feltételek hiánya miatt ideiglenes intézkedést nem hozott.<br>
A Döntõbizottság az alábbi indokok alapján megállapította, hogy a kérelmezõ jogorvoslati kérelme alaptalan.<br>
A felek egyezõ elõadása alapján megállapítható, hogy a kérelmezõ csak 2001. október 1-jén fizette be a dokumentáció ellenértékét, és ezen a napon kérte a dokumentáció részére történõ kézbesítését. Ajánlatkérõ által eredetiben csatolt tértivevény alapján a Döntõbizottság megállapította, hogy ajánlatkérõ már október 3-án postára adta a kérelmezõ részére a dokumentációt. Így ajánlatkérõ a dokumentáció megküldésével nem sértette meg sem felhívása 5. c) pontját, sem a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) és (2) bekezdését.<br>
A Döntõbizottság tényként állapította meg, hogy 2001. szeptember 15-én – miután egy ajánlattevõ sem jelent meg – konzultáció tartására nem került sor. Emiatt ajánlatkérõt jegyzõkönyv megküldési kötelezettség sem terhelheti.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése az alábbiakat mondja ki:<br>
"Az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez."<br>
A Döntõbizottság az ajánlatkérõ által becsatolt fax alapján megállapította, hogy kérelmezõ csak október 8-án tette fel kérdéseit. Az ajánlattételi határidõ pedig október 16. volt. Így kérelmezõ nem határidõben, hanem elkésetten tette fel a kérdéseit, ugyanis a Kbt. fentiekben idézett 38. § (1) bekezdése csak az ajánlattételi határidõ lejárta elõtti 10. napig teszi lehetõvé, hogy ajánlattevõk kérdést tegyenek fel, tájékoztatást kérjenek. Az elkésetten kért tájékoztatásra pedig a Kbt. szabálya alapján ajánlatkérõ nem válaszolhat.<br>
Felhívja a Döntõbizottság a kérelmezõ figyelmét arra, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában meghatározott alapelvek a közbeszerzési eljárás minden résztvevõjére vonatkoznak. A határidõben történõ nyilatkozattétel mind az ajánlatkérõt, mind az ajánlattevõket terheli.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva – a fentiekben megállapította, hogy a kérelmezõ jogorvoslati kérelme alaptalan –, ezért azt a Kbt. 88. § (1) bekezdése alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja a bírósági jogorvoslatot.<br>
<br>
Budapest, 2001. október 27.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>