<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9219)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.610/7/2001.<br>
<br>
Tárgy: a Trio-Lab Kft. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A dr. Kardos Péter ügyvéd (6722 Szeged, Béke u. 5/A) által képviselt Trio-Lab Kft. (6722 Szeged, Petõfi S. sgt. 10., továbbiakban: kérelmezõ) jogorvoslati kérelmét – melyet dr. Kelemen Zoltán ügyvéd (6725 Szeged, Tisza L. u. 26.) által képviselt Szegedi Tudományegyetem (6720 Szeged, Dugonics tér 13., továbbiakban: ajánlatkérõ) az ajánlatkérõ Klinikai Kémiai Intézetében és Klinikai Mikrobiológiai Diagnosztikai Intézetében laboratóriumi vizsgálati tevékenység végzése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. szeptember 5-én megjelent számában a rendelkezõ részben megjelölt szolgáltatásnak 2008. december 31-ig történõ végzésére legelõnyösebb ajánlatot tevõ kiválasztására. Ajánlatkérõ 2 millió vizsgálatot kíván évente elvégeztetni. A felhívás 11. b) pont elsõ "–"-ében ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, akinek a pénzintézeti számláján az elmúlt egy év alatt sorban állás mutatkozott. A 16. pontban elõírta, hogy az ajánlattevõnek legalább 50 millió Ft jegyzett tõkével kell rendelkeznie. A 16. pont 14, "–" bekezdésében közölte, hogy az "ajánlattevõnek – a dokumentáció szerint – részt kell vennie az intézetek informatikai rendszerének korszerûsítésében", a 12. "–" bekezdés szerint "ajánlattevõnek a mindenkori könyv szerinti értékkel számolva vételi jogot kell biztosítania ajánlatkérõ részére a szerzõdés megszûnése/megszüntetése esetére".<br>
Kérelmezõ szeptember 28-án jogorvoslati kérelmet terjesztett elõ a Döntõbizottsághoz sérelmezve az elõzõ bekezdésben ismertetett elõírásokat. Elõadta, hogy csak inkasszó megállapodás esetén merülhet fel a szállítók részérõl való sorban állás ténye, a hatályos pénzügyi szabályozás szerint pedig nem köteles a gazdálkodó szervezet inkasszó megállapodást kötni. A megállapodást nem kötõ szervezet akár 30–60 napos késedelemmel is teljesítheti kifizetéseit a szóban forgó alkalmatlansági kritériumnak való meg nem felelés veszélye nélkül. Így ez a kikötés sérti az ajánlattevõk esélyegyenlõségét. Az 50 millió Ft-os jegyzett tõkét illetõen arra hivatkozott, hogy egy cég tõkeerejét nemcsak a jegyzett tõke fémjelzi, a gazdálkodó szervezet tõkeereje nem azonos a jegyzett tõkével.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az általa meghatározott alkalmassági kritérium – a sorban állás hiánya – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerinti igazolási körbe tartozik, ezért nem tekinthetõ jogsértõ kikötésnek. Az 50 millió Ft jegyzett tõkét nem alkalmassági, hanem érvényességi feltételként írta elõ, a 200–400 ezer Ft/év összegû szolgáltatást elõvigyázatosságból csak megbízható pénzügyi háttérrel rendelkezõ ajánlattevõvel kívánja végeztetni.<br>
A Döntõbizottság a felek írásbeli észrevételei alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>a alapján az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az igazolás módjára a 44. § tartalmaz eligazítást. Az (1) bekezdés a) pontja szerint a pénzügyi és gazdasági alkalmasság igazolható "pénzügyi intézménytõl származó – errõl szóló – nyilatkozattal".<br>
Az évi 200–400 millió Ft értékû szolgáltatás teljesítéséhez a vállalkozónak (nyertes ajánlattevõnek) ráfordításokat kell eszközölnie. A megrendelõ (ajánlatkérõ) számára a szerzõdés zökkenõmentes teljesítése szempontjából fontos, hogy a vállalkozó folyamatosan tudja finanszírozni a költségeket. Erre viszont kevésbé képes az az ajánlattevõ, akinek már eddig is sorban állási gondjai voltak a szállítói részére történõ kifizetéseket illetõen. Ily módon ajánlatkérõnek azon elõírása, hogy a számlavezetõ pénzintézet igazolásának a sorban állás tényérõl is szólnia kell, összhangban áll a 44. § (1) bekezdés a) pontja szerinti igazolási móddal.<br>
A Döntõbizottság megállapította, hogy ajánlatkérõnek ezen elõírása nem volt jogsértõ, ezért a jogorvoslati kérelmet ebben a részében elutasította.<br>
A Döntõbizottság nem fogadta el kérelmezõ érvelését, miszerint a gazdálkodó szervezetek részére nem kötelezõ a sorban állás kimutathatóságát feltételezõ inkasszó megállapodás megkötése, így inkasszó rendszerbe nem szereplõ ajánlattevõ elõnyösebb helyzetben van a közbeszerzési eljárásban. Abban az esetben ugyanis, ha az inkasszó rendszerben nem szereplõ ajánlattevõ nyújt be ajánlatot, a pénzintézet csak azt közölheti, hogy inkasszó megállapodás hiányában a sorban állás tényére nem rendelkezik adattal. Emiatt ajánlatkérõ nem nyilváníthatja az ajánlatot érvénytelennek, sem pedig az ajánlattevõt alkalmatlannak. Az ajánlattevõk esélyegyenlõsége sérelmének veszélye tehát nem áll fenn.<br>
Kérelmezõ kifogásolta továbbá, hogy ajánlatkérõ 50 millió Ft jegyzett tõkével való rendelkezést írt elõ, ezen kikötést egyrészt a fizetõképesség megállapítására alkalmatlannak, másrészt túlzott mértékûnek tartja.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerint a pénzügyi és gazdasági alkalmasság igazolható "az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal."<br>
A jegyzett tõke a cégre vonatkozó egyik olyan adat, melynek alapján az ajánlattevõ fizetõképessége megállapítható.<br>
A Döntõbizottság nem fogadta el a kérelmezõ érvelését, miszerint a jegyzett tõke nem azonos a tõkeerõvel és ezért nem alkalmas az ajánlattevõ tõkeerejének mérésére. Kétségtelen, hogy egy cég tõkeereje nemcsak a jegyzett tõkébõl áll, de a társasági törvény rendelkezései szerint a jegyzett tõke mértékének megfelelõ vagyonnal a cégnek mindig rendelkeznie kell, így ennél fogva a cég tõkeereje – fizetõképessége – ezen adat alapján biztonsággal mérhetõ.<br>
Az ajánlatkérõ által szükségesnek talált tõkeerõ mértéke megfelelõségét a szerzõdés teljesítéséhez szükséges feltételek alapján lehet megítélni. Ajánlatkérõ hosszú távra, 2008. december 31-ig kíván szerzõdést kötni az eljárás nyertesével évi 2 millió vizsgálat elvégzésére. A szolgáltatás tárgya egészségügyi laboratóriumi vizsgálati tevékenység. A felhívás 16. pontjának 12. és 14. "–" bekezdésébõl következtetni lehet arra, hogy a nyertes ajánlattevõnek a szerzõdés teljesítésének idõszakában beruházásokat is kell eszközölnie (pl. részt kell vennie az intézetek informatikai rendszerének korszerûsítésében).<br>
Mindezen adatok alátámasztják az ajánlatkérõ szinte feltétlen biztonságra való törekvését az ajánlattevõk fizetõképességének, stabilitásának bizonyítására nézve. Ajánlatkérõ az ajánlattevõ viszonylag stabil adata, a jegyzett tõke jelentõs mértékû meghatározásában látta elérhetõnek, hogy a hosszú távra tervezett szerzõdéses jogviszony a vállalkozó anyagi ellehetetlenülése miatt ne szûnjön meg.<br>
A Döntõbizottság megállapítja, hogy ajánlatkérõnek az alkalmasság igazolására vonatkozó ezen elõírása nem volt jogsértõ, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. október 26.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>