<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (9140)
</b></h2><FONT size=3><i><u></i></u><br>
Kf.III.37.345/2001/4.<br>
<br>
A Magyar Köztársaság Legfelsõbb Bírósága az ifj. dr. Petrik Ferenc ügyvéd (Budapest, Mikó u. 14.) által képviselt Szigetszentmiklós Önkormányzata (Szigetszentmiklós, Kossuth u. 2.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. január 18. napján meghozott 3.K.31.600/2000/7. számú ítélete ellen a felperes részérõl 9. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét részben megváltoztatja, és az alperes D.326/24/1999. számú határozatát annyiban változtatja meg, hogy a felperes által fizetendõ bírság összegét 2 000 000 (kétmillió) Ft-ban határozza meg, míg egyebekben az elsõfokú bíróság ítéletét helybenhagyja.<br>
A felek a költségeiket maguk viselik.<br>
A fellebbezési eljárási illetékét az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ felperes – képviselõ-testületének döntése alapján – a Közbeszerzési Értesítõ 1999. szeptember 20-i számában jelentette meg nyílt eljárás megindítására szóló ajánlati felhívását Szigetszentmiklós város szennyvízcsatornázás II. üteme, Lakihegy városrész tárgyában. A felperes képviselõ-testülete az 1997. november 27-i ülésén hozott határozatával a Pest Megyei Víz- és Csatornamû Építõ Kft.-t (a továbbiakban: PMVCS Kft.) jelölte meg nyertesnek.<br>
Az alperes – a SADE Magyarország Mélyépítõ Kft. – jogorvoslati kérelmére a D.326/24/1999. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (5) bekezdésére és az 52. § (2) bekezdésének b) pontjára figyelemmel az 52. § (1) bekezdését, valamint az 59. § (1) bekezdését, ezért az ajánlatkérõt 10 000 000 Ft bírság megfizetésére kötelezte.<br>
Megállapította, hogy a felperes nem zárta ki az eljárásból a nyertesnek kihirdetett PMVCS Kft.-t, tekintettel arra, hogy alvállalkozójának beltagja és cégjegyzésre jogosult képviselõje Acélvári Attila egyben a felperes képviselõ-testületének is tagja, valamint a T-BAU Rt.-t, arra tekintettel, hogy alvállalkozójának résztulajdonosa Békefi János, a felperes képviselõ-testülete gazdasági és környezetvédelmi bizottságának is tagja. A Kbt. az összeférhetetlenséget a közbeszerzési eljárás teljes folyamata alatt tiltja meg, a bizottsági és képviselõ-testületi üléseken való részvétel, jelenlét az eljárásba bevonásnak minõsül. A felperesnek nem az alvállalkozókat, hanem a fenti fõvállalkozókat kellett volna kizárnia az eljárásból.<br>
A felperes keresetében kérte az alperes határozatának megváltoztatását és a jogorvoslati kérelem elutasítását, a bírság mellõzését.<br>
Az elsõfokú bíróság ítéletével a felperes keresetét elutasította. Ítéletének indokolásában megállapította, hogy Acélvári Attila mint képviselõ, Békefi János mint bizottsági tag, aki összeférhetetlenségére vonatkozóan bejelentést nem tett, annak ellenére vett részt az ajánlatkérõ, mint önkormányzat képviselõ-testülete eljárásában, hogy rá a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének b) és c) pontja szerinti feltételek megállapíthatóak voltak. Az alvállalkozói összeférhetetlenség kapcsán kifejtette a bíróság, hogy amennyiben az ajánlatkérõ számára az alvállalkozó személye ismertté válik, függetlenül attól, hogy a teljesítésben milyen mértékben vesz részt, vizsgálni kell a Kbt. 31. § (2)–(5) bekezdései szerinti feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. §-</a>ának (2), 50. §-ának (1), 26. §-ának (2) és 62. §-ának (1) bekezdéseibõl következõen – tekintettel az ajánlati kötöttségre – nincsen jogszabályi lehetõség, csupán az alvállalkozó kizárására az eljárásból, melyet az alperes helytállóan állapított meg. Ugyancsak helytállóan jutott az alperes ezek alapján arra a következtetésre is, hogy a felperes érvénytelen ajánlatot fogadott el nyertesnek, így az ajánlatok összehasonlítására lehetõség nem volt.<br>
A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Változatlanul fenntartott álláspontja szerint Acélvári Attila és Békefi János bizottsági és képviselõ-testületi üléseken való részvétele az eljárásba való bevonásnak nem minõsül, Békefi nem tagja a képviselõ-testületnek, Acélvári sem az elõkészítésben, sem az eljárás más szakaszában nem járt el az ajánlatkérõ nevében, személyük a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint nem összeférhetetlen az ajánlatkérõvel; ha az összeférhetetlenségi ok valóságos is lenne, abban az esetben sem az érintett ajánlattevõkre vonatkozna az, hogy nem vehetnek részt az eljárás további szakaszában, hanem a két alvállalkozóra; a Kbt. alapján az összeférhetetlenségi ok a két alvállalkozóra vonatkozik, az ajánlati kötöttség nem zárja ki annak lehetõségét, hogy az ajánlatkérõ meghatározza, hogy az ajánlattevõ az alvállalkozóként megjelölt összeférhetetlen gazdálkodószervezettel ne kössön alvállalkozói szerzõdést. Téves a Fõvárosi Bíróság hivatkozása, mert a Kbt. ajánlati kötöttsége csak a közbeszerzés értékének 10%-át meghaladó mértékben igénybe venni kívánt alvállalkozók tekintetében ír elõ; továbbá a Kbt. nem szabályozza azt, hogy a 24. § megsértése esetén ki kell zárni az alapelveket megsértõ ajánlattevõt, erre az esetre a 60. § f) pontja az irányadó; jelen eljárásban az alperes nem bizonyította, hogy az érintett két ajánlattevõ többletinformációhoz jutott, illetve az ajánlatkérõ befolyásolva hozta volna meg döntését; végül indokolatlannak tartja a bírság mértékét.<br>
Az alperes fellebbezési ellenkérelmében az ítélet helybenhagyását kérte. Kifejtette, hogy téves az a felperesi álláspont, hogy az alvállalkozó összeférhetetlensége esetén az ajánlatkérõnek az ajánlattevõt nem, csak az alvállalkozót kell kizárni az eljárásból; ugyancsak tévesen hivatkozik a felperes a bírság mértékének túlzott voltára is.<br>
A fellebbezés részben alapos.<br>
A Legfelsõbb Bíróságnak a fellebbezés kapcsán is abban a jogkérdésben kellett állást foglalnia, hogy érvénytelen ajánlatot értékelt-e és nyilvánított nyertesnek a felperes, illetõleg az ajánlati érvénytelenség jogkövetkezményét lehet-e alkalmazni a fõvállalkozóval szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának (5) bekezdése határozza meg, hogy mely gazdálkodószervezetek nem lehetnek ajánlattevõk, vagy alvállalkozók. E rendelkezés visszautal ugyanezen § (2) bekezdésére, így azt kellett megvizsgálni, hogy az elõzõekben már megnevezett önkormányzati képviselõ és bizottsági tag az eljárásba bevont személynek minõsíthetõ-e. A Kbt. az eljárásba bevont személy fogalmát nem határozza meg, ezért a jogalkalmazás során kell a konkrét esetben megállapítani, hogy a törvényi szabályozás céljára és az eljárás alapelveire tekintettel mely személyek ajánlattételi lehetõségét kívánta a törvényhozó kizárni.<br>
A Legfelsõbb Bíróság álláspontja szerint helyesen döntött az alperes és az elsõfokú bíróság, hogy a perbeli közbeszerzési eljárásban az érintett személy gazdasági társaságban betöltött tisztségére, az eljárás során folytatott tevékenységére, az üléseken való részvételére tekintettel – az 1999. november 27-i bizottsági ülésen szavazott is – az eljárásba bevontnak minõsül, megalapozza a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2), illetve (5) bekezdésének alkalmazását, következésképpen a felperes érvénytelen ajánlatot fogadott el és értékelt.<br>
A Legfelsõbb Bíróság elvi éllel itt mutat rá arra, hogy önmagában az önkormányzati testületi tagság nem jelenti az eljárásba bevontságot, ennek megállapítását az érintett személy vonatkozásában a jelen ügyben feltárt tények indokolták.<br>
A Legfelsõbb Bíróság lényegében osztotta az alperes és az elsõfokú bíróság alvállalkozókra vonatkozó jogi okfejtését is. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának (5) bekezdésébõl következõen az alvállalkozói érdekeltség esetén értelemszerûen csak a fõvállalkozó ajánlata lehet érvénytelen a Kbt. 52. § (2) bekezdésének b) pontja alapján, miután a fõvállalkozó az ajánlattevõ, ezért nem jogosult tehát az eljárásban részt venni, az alvállalkozóval együtt. A Kbt. elõbbi rendelkezése valamennyi alvállalkozóra vonatkozik, függetlenül igénybe vételük százalékos mértékétõl.<br>
A kifejtettek értelmében a felperes tévedett fellebbezésében az érintett személy eljárásba való bevonásával összefüggésben és abban, hogy az összeférhetetlenség jogkövetkezményei csak az alvállalkozókra vonatkoznak.<br>
Az elsõfokú bíróság tévedett abban, hogy nem a Kbt. fentebb hivatkozott rendelkezésével, hanem az ajánlati kötöttséggel indokolta a fõvállalkozóval és az alvállalkozóval szembeni jogkövetkezmények alkalmazását az ajánlat érvénytelensége esetén.<br>
Tévesen hivatkozott mind az alperes, mind az elsõfokú bíróság a felperesi jogsértés megállapításánál az ajánlattevõ kizárására az eljárásból. A nyertes ajánlattevõ kizárására ugyanis a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. §-</a>a alapján nem kerülhetett volna sor; az (1) bekezdés tartalmazza a kizárási okokat, a (2) bekezdés pedig arról rendelkezik; hogy nem vehet részt az eljárásban, aki érvénytelen ajánlatot tett, illetve, akit az eljárásból kizártak. A felperes esetében érvénytelen ajánlat elfogadását állapította meg az alperes, így az eljárás további szakaszában nem vehetett volna részt, azonban vele szemben a kizárást nem lehet alkalmazni.<br>
Végül a Legfelsõbb Bíróság az ügy összes körülményeire tekintettel a kiszabott bírság mértékét eltúlzottnak tartotta, e körben találta alaposnak a félperes fellebbezését. A rendelkezésre álló peradatok, az érintett személyek ez irányú nyilatkozatai alapján egyértelmûen megállapítható az, hogy az alvállalkozó gazdálkodószervezetek érdekeltsége a közbeszerzési eljárás során ismeretes volt, sem a felperes, sem az eljárás más résztvevõi a Kbt. rendelkezéseinek szándékos megsértésére nem törekedtek, hanem az ajánlatkérõ téves jogértelmezése vezetett az érvénytelen ajánlat értékeléséhez. Ezt a téves jogértelmezést támasztja alá az is, hogy a felperes a másik érintett ajánlattevõt alkalmatlanná minõsítése miatt zárta ki az eljárásból. A Legfelsõbb Bíróság tehát ezen körülményekre tekintettel a bírság összegét 2 000 000 Ft-ban határozta meg, melynek mértéke arányban áll a felperesi jogsértéssel.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta, az alperes határozatát a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. §-</a>ának (5) bekezdése alkalmazásával megváltoztatta, és a kiszabott bírság összegét leszállította.<br>
Mindkét fél pernyertességére, illetõleg pervesztességére tekintettel a Legfelsõbb Bíróság a Pp. 81. §-ának (1) bekezdése alapján úgy határozott, hogy a felek a költségeiket maguk viselik.<br>
A fellebbezési illetéket a peres felek teljes személyes illetékmentességére tekintettel az állam viseli [6/1986. (VI. 26.) IM rendelet 19. §-a].<br>
<br>
Budapest, 2001. október 2.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>