<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9152)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.354/5/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárása Budapest Fõváros VII. Kerület Erzsébetváros Önkormányzata közbeszerezési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Budapest Fõváros VII. Kerület Erzsébetváros Önkormányzata (1073 Budapest, Erzsébet krt. 6., képviseli: dr. Kovács Marianne ügyvéd, 1065 Budapest, Bajcsy-Zs. út 29. II/4., a továbbiakban: ajánlatkérõ) "Budapest VII., Wesselényi u. 11. szám alatti helyiség megosztása és 3 db üzlethelyiség kialakítása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ képviselõ-testülete 265/2001. (IV. 19.) számú határozatában döntött a GOZSDU udvarral kapcsolatos adásvételi szerzõdésrõl. A vételár kifizetésének azonban az volt a feltétele, hogy a bérházakban lévõ lakások és nem lakás céljára szolgáló helyiségek kiürítése megtörténjen. A szerzõdés konkrét idõpontot a kiürítésre vonatkozóan nem tartalmaz, azonban a szerzõdésben az került rögzítésre, "ha észszerûen feltételezhetõ idõtartamon belül" nem történik meg a lakóingatlanok, és nem lakás céljára szolgáló helyiségek kiürítése, úgy a vevõ jogosult a szerzõdéstõl egyoldalúan elállni. A szerzõdõ felek "észszerûen feltételezhetõ idõtartamot" 30 napban állapították meg. Ajánlatkérõ ennek alapján megkezdte az egyeztetést az ingatlanban lakó bérlõkkel. A nem lakás céljára szolgáló helyiségek bérlõi közül két üzlethelyiség bérlõjével az egyeztetés pénzbeli megváltás tekintetében nem járt eredménnyel. A két bérlõ ragaszkodott ahhoz, hogy részére csere üzlethelyiség kerüljön felajánlásra. A két bérlõ végül is a VII. kerület, Wesselényi u. 11. szám alatti helyiségeket tartotta megfelelõnek, azonban ezen helyiségeket üzlethelyiséggé kell átalakítani.<br>
Ezen elõzmények alapján indított ajánlatkérõ 2001. május 22-én hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A Döntõbizottság elnöke részére megküldött tájékoztatóban ajánlatkérõ a beszerzés tárgyát az alábbiak szerint határozta meg: 1077 Budapest, Wesselényi u 11. szám alatti (hrsz: 34504/A/1) földszinti helyiség megosztása és 3 db üzlethelyiség kialakítása a rendelkezésre bocsátott ajánlati dokumentáció alapján.<br>
Az eljárásfajta választását ajánlatkérõ azzal indokolta, hogy a tárgyi munka elvégzése rendkívüli sürgõsséget igényel, mert az átalakítási munkák kivitelezése elõfeltétele a GOZSDU udvari ingatlanok értékesítése tárgyában megkötött vételi jogot biztosító, illetve adásvételi szerzõdések teljesítésének. A tárgyi beszerzést indokolja továbbá, hogy a GOZSDU udvarban bentlakó bérlõk hosszas tárgyalás eredményeként készek az átalakítandó üzlethelyiségbe átköltözni. Az üzlethelyiség átalakításának határideje 80–100 nap. Egyéb eljárásfajta alkalmazása esetén a GOZSDU udvar eladásából származó vételárhoz jelentõs késedelemmel jutna ajánlatkérõ.<br>
Ajánlatkérõ a következõ ajánlattevõket hívta fel ajánlattételre: MONZORICH Kft.-t, Pilon-Bau Kft.-t és Eggi Kft.-t.<br>
Ajánlatkérõ ajánlati felhívást is készített, melyben a teljesítési határidõt legkésõbb 2001. augusztus 15-ében jelölte meg. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére való alkalmasság, illetve alkalmatlanná minõsítés szempontjait. Ajánlatkérõ az összességében legelõnyösebb ajánlatot kívánta kiválasztani.<br>
Ajánlatkérõ a felhívásában meghatározta az eljárás lefolytatásának menetét. Az ajánlattételi határidõ 2001. május 30-a, a tárgyalások lefolytatására 2001. május 31-én kerül sor. Az eredményhirdetés idõpontja 2001. június 1.<br>
Ajánlatkérõ a közbeszerzési eljárást lefolytatta ennek megfelelõen és a nyertes ajánlattevõvel a MONZORICH Kft.-vel a vállalkozási szerzõdést 8 688 691 Ft + áfa vállalkozási áron 2001. június 1-jén megkötötte.<br>
A Döntõbizottság elnöke 2001. június 5-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt jogalap feltételeinek fennállása egyértelmûen nem állapítható meg, ezért indítványozta az eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ tárgyaláson tett nyilatkozatában kérte az eljárás megszüntetését. Álláspontja szerint jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott jogalap fennáll, eljárása jogszerû.<br>
A közbeszerzési eljárásban elõre nem látható ok volt, hogy a bérlõk a pénzügyi rendezést nem fogadják el, hanem ragaszkodnak ahhoz, hogy csere üzlethelyiségeket biztosítsanak részükre. A rendkívüli sürgõsségnek gazdasági okai vannak, mert a GOZSDU udvar eladásából származó vételár szükséges, hogy az Önkormányzat részére mielõbb rendelkezésre álljon. Ajánlatkérõ képviselõje elismerte, hogy ugyan két bérlõvel nem sikerült a megállapodás, azonban a 3 db üzlethelyiség kialakítását mûszaki szempontok indokolták.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak. A rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Kbt. negatív megközelítésben határozza meg a rendkívüli sürgõsség miatt alkalmazott tárgyalásos eljárás feltételeit, azaz az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá gyors eljárás szükségessége miatt nyílt vagy a meghívásos eljárásban elõírt határidõk nem betarthatók. A rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû súlyos hátrányt, kárt okozna. Egyetlen feltétel hiánya már nem teszi jogszerûvé a Kbt. 70. § (1) bekezdés c) pontjának alkalmazását.<br>
Ajánlatkérõ a rendkívüli sürgõs helyzet kialakulását azzal indokolta, hogy nem volt elõre látható, hogy a bérlõkkel rövid határidõn belül nem sikerül megegyezni, illetve a mielõbbi teljesítést gazdasági okok indokolják, hiszen ajánlatkérõ részére az adásvételi szerzõdés teljesülése jelentõs bevételt eredményez.<br>
A Döntõbizottság megállapította, hogy a rendkívüli sürgõsséget indokoló helyzet nem ajánlatkérõ érdekkörén kívüli okból következett be, hanem a saját érdekkörén belül keletkezett okból állt elõ. A GOZSDU udvarra kötött adásvételi szerzõdésben ajánlatkérõ saját maga vállalt kötelezettséget arra, hogy észszerûen feltételezhetõ idõtartamon belül vállalja az ingatlan kiürítését. Ezt az idõtartamot pedig a szerzõdében harminc napban állapították meg.<br>
Elõrelátható volt tehát ajánlatkérõ részérõl a rendkívüli sürgõs helyzet kialakulása azáltal, hogy a szerzõdésben saját maga rövid határidõn belül vállalta az ingatlan kiürítését, és nem számolt azzal a körülménnyel, hogy ezen idõtartamon belül a kiürítés ténylegesen megvalósítható-e.<br>
A törvényi tényállás azon feltétele tehát jelen esetben nem áll fenn, mely szerint elõre nem látható okból állt elõ a rendkívüli sürgõsség és az, hogy ez nem ajánlatkérõ mulasztására vezethetõ vissza.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen közbeszerzési eljárásban nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A Döntõbizottság jelen ügyben a pénzbírság kiszabásától eltekintett, figyelemmel a közbeszerzés értékére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 10.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>