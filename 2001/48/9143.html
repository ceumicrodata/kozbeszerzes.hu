<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9143)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.580/17/2001.<br>
<br>
Tárgy: a DÉLÉPÍTÕ Rt. jogorvoslati kérelme a Pénzügyminisztérium Vám- és Pénzügyõrség Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A DÉLÉPÍTÕ Építõ és Szerelõ Rt. (6721 Szeged, Bocskai u. 10–12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) kérelmének, melyet a Pénzügyminisztérium Vám- és Pénzügyõrség Országos Parancsnoksága (1095 Budapest, Mester u. 7., a továbbiakban: ajánlatkérõ) "Kiszombor személyi forgalmi közúti határátkelõhely kialakítása" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdés a) pontjára és (5) bekezdésére, valamint az 52. § (2) bekezdés b) és d) pontjára tekintettel a Kbt. 52. § (1) bekezdését, ezért a Döntõbizottság az ajánlatkérõnek a kérelmezõ kizárására vonatkozó és az eljárást lezáró – az eljárást eredménytelenné nyilvánító – döntését megsemmisíti és ajánlatkérõvel szemben 5 000 000 Ft, azaz ötmillió forint bírságot szab ki.<br>
A Döntõbizottság felhívja ajánlatkérõt, hogy a kérelmezõ ajánlatát a Döntõbizottságtól történõ visszavételt követõen bontsa fel és végezze el az ezzel kapcsolatos eljárási cselekményeket, majd – tekintettel a korábbi döntésének megsemmisítésére – hozzon újabb eljárást lezáró döntést és azt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1)–(2) bekezdései szerint hirdesse ki, illetve tegye közzé, figyelemmel a Kbt. 61. § (5) bekezdésére is.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat, valamint 43 600 Ft, azaz negyvenháromezer-hatszáz forint jogorvoslati eljárással kapcsolatban felmerült költséget fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ megrendelésére az UVATERV Rt. mint szervezet, kinek építésvezetõ tervezõje Kottai Béla és irodavezetõje Szilágyi Tibold – akik egyben a KÉSZ Kft. alkalmazottai – 2001. május 7-én "építészet" és egyéb szakági tervet készített el 51071/6/505-2/1933 tervszámon.<br>
Ezt követõen ajánlatkérõ 2001. június 20-án részvételi felhívást tett közzé a Közbeszerzési Értesítõ 25. számában elõminõsítési eljárás megindítására (3629/2001) a rendelkezõ részben írt tárgyban. A felhívás 3. c) pontja szerint részajánlattétel nem volt megengedett. A 4. pont a teljesítés határidejéül 2002. december 30-át jelölte meg. A részvételi felhívás a Kbt. szerint tartalmazta a szükséges adatokat és információkat. Ajánlatkérõ a részvételi szakaszban is készített dokumentációt és már ennek 5.3.3. pontjában tett az ajánlatkérõ a csomagolásra vonatkozó formai elõírást. A részvételi dokumentáció terveket még nem tartalmazott.<br>
2001. július 18-ig 11 részvételre jelentkezés érkezett ajánlatkérõhöz, ebbõl egyet nem bontott fel ajánlatkérõ a csomagolásra vonatkozó elõírásaira tekintettel. A jelentkezõk közül ajánlatkérõ ajánlattételre hívta fel 2001. augusztus 6-án a kérelmezõt, a Mélyépítõ Budapest Kft.-t, a KÉSZ Kft.-t, a STRABAG Kft.-t, az ALTERRA Kft.-t, a BAUCONT Rt.-t és a BETONÚT Rt.-t. Az ajánlati felhíváshoz részletes ajánlati dokumentáció tartozott, amely ajánlatkérõ ajánlati és szerzõdéses feltételeit és a kiviteli tervdokumentációt tartalmazta. A 6. fejezet az ajánlattal szemben támasztott követelményeket rögzítette. A 6.3. pont az ajánlat külsõ csomagolását írta elõ oly módon, hogy azon szerepelnie kell a következõ feliratnak:<br>
"Ajánlat a PM VPOP részére Kiszombor határátkelõhely megvalósítására. Felbontása: 2001. szeptember 17-e hétfõ, 10.00 óra." Megjegyezte továbbá azt is ajánlatkérõ, "a csomagolásra kívülrõl is kérjük feltüntetni az ajánlattevõ nevét és címét."<br>
Az ajánlatokat a VPOP Beszerzési Hivatal címén 1122 Budapest, Hajnóczi út 7–9. sz. alatt kérték benyújtani.<br>
Ajánlatkérõ helyszíni konzultációt is tartott 2001. szeptember 5-én és az ott felmerült kérdésekre írásban válaszolt az ajánlattevõk kérdésére szeptember 7-én.<br>
Az ajánlatok bontására 2001. szeptember 17-én került sor. Az itt felvett jegyzõkönyv tanúsága szerint egy ajánlat csomagolásán nincs feltüntetve az ajánlattevõ neve és ezért azt nem bontják fel, mivel azt érvénytelennek tekintik és a további eljárásból kizárják. E jegyzõkönyv azt is tartalmazza, hogy ajánlatkérõ a Mélyépítõ Budapest Kft., a KÉSZ Kft., a STRABAG Kft. és a Betonút Rt. ajánlatát bontotta fel. Ugyanezen jegyzõkönyv kérelmezõ nevét csak a jelenléti íven szerepelteti. A jegyzõkönyv egyébként a felbontott négy ajánlat esetében a Kbt. szerinti kötelezõ adatokat rögzíti.<br>
Ajánlatkérõ 2001. szeptember 26-án 14.00 órakor 6 fõs bizottságban értékelte az ajánlatokat. Ennek során vizsgálat tárgyává tették a Mélyépítõ Budapest Kft., a STRABAG Kft. és a Betonút Rt. 1-1, valamint a KÉSZ Kft. 3 (1 alap + 2 alternatív) ajánlatát.<br>
A bizottsági ülésen felvett Emlékeztetõben Seres Péter elnök – aki a SZÁMÍT Szövetkezet, mint bonyolító részérõl vett részt az eljárásban – azt rögzítette többek között, hogy "Az alapajánlatokra (1,1–1,3 milliárd forint) nem áll Beruházó rendelkezésére fedezet, hisz a Kormányrendelet csak 950 M Ft-ot biztosít, melybõl már több 10 millió forint el lett költve tervezésre és a külsõ közmûveket (gáz, víz, villany, szennyvíz) is ebbõl kell fedezni". Az Emlékeztetõ következtetésként azt is tartalmazza, hogy "Felvetõdik az a lehetõség, hogy eredménytelennek hirdesse az Ajánlatkérõ az eljárást, melyet követõen tárgyalásos eljárásban tud szerzõdni. A tárgyalásos eljárás során lehetõség van a mûszaki tartalom szabad változtatására az alapvetõ funkciók meghagyása mellett. A tárgyalásos eljárás során várhatóan 2001. decemberében tud a nyertessel szerzõdni."<br>
A bizottsági emlékeztetõ alapján az ajánlatkérõ Határügyi és Ügyeleti Fõosztály vezetõje 2001. szeptember 27-én feljegyzést készített az ajánlatkérõ Pénzügyi Fõigazgatója részére, melyben többek között az alábbi megállapításokat rögzítette:<br>
– "egy pályázó 2. sz. alternatív pályázata tartalmazta a két héttel ezelõtti észrevételeinket és ez kb. 850 millió forint körüli költséggel számol".<br>
– "a 2. sz. alternatív pályázat szöveges része és a 10. sz. fõösszesítõ ellentétes megállapításokat, illetve megoldást javasol és tartalmaz. Ezen alternatív pályázat részben tartalmazza a korábbi értékcsökkentõ javaslatunkat, de a szöveges rész oldalanként 1-1 busz/szgk. sáv létesítésével számol, megépíti a kilépõ szgk. másodlagost, az elõterjesztésünkben, a kilépõ másodlagost elhagyásra javasoltuk. Nem tudjuk elfogadni (nem is javasoltuk) a személyforgalmi és buszsáv elhagyását, illetve ezen sávokra a kezelõfülkék és sorompók, jelzõlámpák elhagyását. Ennek eredményeként szûkösen, oldalanként 1-1 forgalmi sáv maradna, amely érthetetlenné teszi az egész beruházást."<br>
Ajánlatkérõ bírálóbizottsága 2001. szeptember 26-án értékelte az ajánlatokat és az errõl szóló BH.917/2001. számú feljegyzés szerint az ajánlatkérõ Beruházási és Elhelyezési Hivatal vezetõhelyettese azt javasolta a döntésre jogosult Pénzügyi Fõigazgató részére, hogy: "Tekintettel arra, hogy az eljárással kapcsolatosan a Közbeszerzési Döntõbizottságnál jogorvoslati eljárás van folyamatban, valamint a költségvetési forrás nem elegendõ a teljes kiépítésre (a pályázati tervanyagban), így javaslom, hogy az eredménytelenséget hirdessük ki." E javaslatot az arra jogosult elfogadta és azzal egyetértett 2001. szeptember 28-án.<br>
A döntés alapján ajánlatkérõ elkészítette a tájékoztatót az eljárás eredményérõl, valamint az összegzést az eljárásról.<br>
A tájékoztató 1. c) pontjában azt rögzítette ajánlatkérõ, hogy az eljárás nem volt eredményes, majd a 11. pontban az szerepelt, hogy az eredménytelenség oka a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja szerinti, azaz az, hogy egyik ajánlattevõ sem tett az ajánlatkérõ részére megfelelõ ajánlatot. Ugyanezeket tartalmazta az összegzés az eljárásról is az 1. c), illetve az 1. d) pontjaiban, valamint azon adatokat, amelyeket a Kbt. szerint kötelezõ az összegzésben szerepeltetni. Ajánlatkérõ ebben rögzítette az értékelés során adott pontokat is mind a 6 ajánlatra (ebbõl 3 a KÉSZ Kft. ajánlata – szerk.).<br>
Az eredményhirdetésre – a felhívásban megjelöltek szerint – 2001. október 1-jén 10.00 órakor került sor, ahol az ajánlattevõk nem képviseltették magukat.<br>
Kérelmezõ 2001. szeptember 21-én jogorvoslati kérelemmel fordult a Döntõbizottsághoz. Kérelmét a tárgyaláson pontosítva kérte az ajánlatuk érvénytelenségére vonatkozó és az ajánlatkérõ eljárást lezáró – azt eredménytelenné nyilvánító – döntésének megsemmisítését és a jogsértés megállapítását. Kérte továbbá az ügyben tárgyalás tartását, valamint ajánlatkérõ kötelezését az eljárás során keletkezett költségeinek (igazgatási szolgáltatási díj, ügyvédi költség és útiköltség) megfizetésére. Kérelmét azzal indokolta, hogy ajánlatát jogsértõen nyilvánították érvénytelennek a csomagoláson feltüntetett felirat miatt, az ugyanis megfelelt az ajánlatkérõ elõírásainak. Álláspontja szerint a bontáskor felvett jegyzõkönyv nem felel meg a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésének, mert kérelmezõt, mint ajánlattevõt nem tüntette fel névvel, címmel, nem ismertette a vállalás összegét és a teljesítési határidõt, viszont a többi ajánlatból a kötbér és garanciavállalásokat – amelyek ismertetésre kerültek – nem tartalmazza a jegyzõkönyv. Sérelmezte azt is, hogy ajánlatkérõnek a KÉSZ Kft.-t ki kellett volna zárnia az eljárásból összeférhetetlenség miatt, ugyanis a dokumentációt készítõ UVATERV Rt. nevében a KÉSZ Kft. dolgozói, nevezetesen Koltai Béla vezetõ tervezõ és Szilágyi Tibold irodavezetõ aláírták a terveket, azaz a közremûködésüket jelezték a tervek lapjain. Álláspontja szerint azért is jogsértõ volt az ajánlatuk érvénytelenné nyilvánítása, mert az ajánlatukat kísérõ levéllel adták át ajánlattételkor azt ajánlatkérõnek, így nyilvánvalóvá vált a számára, hogy ki az, aki benyújtotta az ajánlatot. Igaz, hogy a csomagolás borítóján ezt nem jelezték, de valójában egy kísérõ levéllel nyújtották be az ajánlatukat, melynek fejrészén a küldõ kérelmezõ megnevezése szerepelt, így abból ajánlatkérõ az átvételkor megállapíthatta volna az ajánlattevõ személyét. Azt is nyilatkozta, hogy az ajánlatok bontása során vált ismertté számára, hogy a KÉSZ Kft. is mint ajánlattevõ vesz részt az eljárásban, de csak az eljárás eredménytelenné nyilvánítását is tartal<br>
mazó tájékoztató alapján szembesült azzal, hogy ajánlatkérõ a KÉSZ Kft. ajánlatait nem nyilvánította érvénytelennek.<br>
Álláspontja szerint abból is következtetnie. kellett volna ajánlatkérõnek a kérelmezõ személyére, hogy a bontási eljárás alkalmával a megbízottjuk személyesen vitte be ajánlatkérõhöz a kellõen csomagolt és felirattal ellátott ajánlatot egy kísérõ levél mellékletével, melynek egy példányán az átvételt az ajánlatkérõ képviselõje a segédhivatalban aláírással igazolta. Az is az ismertségüket tanúsítja, hogy ajánlatkérõ a bontási eljárásról szóló jegyzõkönyv mellékletében a kérelmezõ nevét és a bontási eljárás során név szerint jelen lévõ képviselõjét is feltüntette, illetve azon a képviselõjük aláírása is szerepel. Ez azt is eredményezte, hogy részükre – mint az ügyben érdekelt ajánlattevõ részére – is biztosította ajánlatkérõ a bontásról szóló jegyzõkönyv egy példányát.<br>
Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint. Ezt azzal indokolta, hogy az ajánlati felhívás dokumentációjának 6.3. pontja szerint az ajánlat csomagolásán fel kellett tüntetni az ajánlattevõ nevét, címét. Elõadta azt is, hogy a bontáskor 1 db név és cím nélküli csomag is rendelkezésre állt. Azt nem bontották fel, mert a Kbt. 52. § (2) bekezdés d) pontja alapján azt érvénytelennek, a további eljárásból kizártnak kellett tekinteniük.<br>
Az ajánlatkérõt a jogorvoslati eljárás tárgyalásán meghatalmazás alapján képviselõ SZÁMÍT Szövetkezet elnöke – Seres Péter – úgy nyilatkozott, hogy a közbeszerzési eljárás során megbízás keretében segítették, illetve bonyolították a közbeszerzési eljárást. Ennek keretében vett részt személy szerint az ajánlatok bontása, valamint értékelése során is a bizottságok munkájában. Kérdésre azt is elõadta, hogy a terveket az ajánlatkérõ rendelte meg, azokat a bonyolító nem ismeri és azokkal személy szerint nem találkozott. Az ajánlatok benyújtásával kapcsolatosan azt nyilatkozta, hogy azok az ajánlatkérõhöz az iktatóba érkeztek. Az ajánlatokat ott leadva, az azt kísérõ átirat már a bontás helyiségébe nem került be, csak a csomag, így arról nem tudták megállapítani, hogy valójában kitõl származik. Álláspontja alátámasztására elõadta azt is, hogy az elõminõsítési eljárásban is szerepelt egy összesítõ, amit a felek részére megküldtek és már ebben is értesülhetett kérelmezõ arról, hogy a KÉSZ Kft.-t is ajánlattételre alkalmasnak minõsítették, így álláspontja szerint a kérelmezõ tudomással bírhatott ettõl az idõponttól arról, hogy a KÉSZ Kft. is részt vett az eljárásban, így a jogorvoslati kérelme az összeférhetetlenség vonatkozásában elkésett. Nem vitatta azt a tényt sem, hogy a bontási eljárásról készült jegyzõkönyv mellékletében a kérelmezõ képviselõje általuk történt feltüntetésre, így tisztában voltak azzal, hogy kérelmezõ az ajánlatot megbízottja útján továbbította ajánlatkérõhöz. Nem vitatta azt sem, hogy a képviselõ az ajánlatot kísérõlevéllel nyújtotta be ajánlatkérõhöz. A tárgyaláson Döntõbizottsági kérdésre ajánlatkérõ képviselõje azt is nyilatkozta, hogy a Kbt. szabályai szerint az eljárás végéig, azaz az eredményhirdetésig kell az érvénytelen ajánlatokat megállapítani, illetve az érvénytelen ajánlattevõket a további eljárásból kizárni, de nincs relevanciája annak – mivel az eljárást eredménytelenné nyilvánították –, hogy a KÉSZ Kft. ajánlata érvényes volt-e vagy sem. Azt is nyilatkozta, hogy az eredményhirdetésr<br>
õl külön jegyzõkönyv nem készült csak a tájékoztató és az összegzés, amit a Döntõbizottság részére becsatoltak, illetve be fognak csatolni. Az eredményhirdetési jegyzõkönyv hiányát azzal indokolta, hogy az eredményhirdetésen az ajánlattevõk nem jelentek meg, így annak elkészítése nem volt szükséges. Határozottan nyilatkozta azt is, hogy a KÉSZ Kft. ajánlatát mindvégig érvényesként kezelték és értékelték, annak érvénytelenségét az összeférhetetlenség miatt nem állapították meg. A jogorvoslati eljárás során ajánlatkérõ képviselõje nem vitatta azt a tényt, hogy a KÉSZ Kft. munkatársai a dokumentáció részét képezõ tervek készítésében közremûködtek, illetve azokat készítették.<br>
Az ügyben érdekelt felek közül a KÉSZ Kft. írásban úgy nyilatkozott, hogy a közbeszerzés tárgyához korábban kapcsolódott az UVATERV Rt. alvállalkozójaként a tervezési feladat ellátásával. Álláspontja szerint ily módon, figyelemmel a Kbt. rendelkezésére, jelen esetben a KÉSZ Kft.-t nem lehet érdekelt szervezetnek tekinteni a tárgyi közbeszerzési eljárással kapcsolatban.<br>
A Mélyépítõ Kft. képviselõje a tárgyaláson úgy nyilatkozott, hogy az ajánlattevõnek nem kötelessége vizsgálni amikor a dokumentációból megismeri a tervezõt, hogy annak készítõje érvénytelenség szempontjából érintett-e.<br>
A Döntõbizottság a rendelkezésére álló iratokból, dokumentumokból, írásos és a tárgyaláson elõterjesztett szóbeli nyilatkozatokból megállapította, hogy a jogorvoslati kérelem megalapozott az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének a) pontja az alábbiakat tartalmazza:<br>
Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll.<br>
E kötelezõ rendelkezést a Döntõbizottság megvizsgálva és összevetve a megállapított tényállással megállapította, hogy a csatolt felhívási dokumentációban igen sok szakági kiviteli terv készítõje volt az a két magánszemély, akik a tervlapokon is jelölésre kerültek.<br>
A dokumentációt a kérelmezõ 2001. augusztus 14-én vette át, azonban a Döntõbizottság álláspontja szerint ez az idõpont nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõ számítása tekintetében tudomásra jutási idõpontnak. Ezt az álláspontját arra alapozza a Döntõbizottság, hogy a dokumentációt nem a KÉSZ Kft., hanem magántervezõk, akik a KÉSZ Kft. alkalmazottai – a KÉSZ Kft. által is elismerten – készítették, aminek nem kellett már a dokumentáció kézhezvételével nyilvánvalóvá válnia.<br>
A Döntõbizottság az ajánlatkérõ által is elismerten megállapította, hogy az ajánlatkérõ egyáltalán nem vizsgálta az összeférhetetlenséget sem az eljárása kezdetén, sem annak folyamán és ilyen tartalmú iratot sem csatolt be a Döntõbizottsághoz.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) és (5) bekezdése azt tartalmazza, hogy "Nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet."<br>
A fenti szabály alapján ajánlatkérõnek vizsgálnia kellett volna az összeférhetetlenséget, majd annak észlelése esetén a konzekvenciákat le kellett volna vonnia. Ezen álláspontot az is alátámasztja, hogy maga a KÉSZ Kft. is az írásos észrevételében elismerte, hogy a két tervezõ személy az alkalmazásában áll és alvállalkozóként vett részt a tervezési munkában. A Döntõbizottság rendelkezésére álló iratokból azt is kétséget kizáróan megállapította, hogy ajánlatkérõ az ajánlatok vizsgálata és bírálata során is elmulasztotta az összeférhetetlenség vizsgálatát, hisz a KÉSZ Kft. mindhárom ajánlatát értékelte és azok érvénytelenségét nem állapította meg az eredményhirdetés idõpontjáig.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt. 52. § (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A fenti rendelkezések figyelembevételével megállapítható, hogy a kérelmezõ jogorvoslati kérelme a KÉSZ Kft. ajánlata érvénytelenségére vonatkozóan nem késett el, hisz ajánlatkérõnek az eredményhirdetésig lehetõsége lett volna azokat érvénytelenné nyilvánítani és ennek elmulasztását kérelmezõ csak a részére megküldött tájékoztatóból észlelte.<br>
Fentiekre tekintettel a Döntõbizottság nem tudta elfogadni ajánlatkérõnek azon álláspontját, hogy e kérelmi elem vonatkozásában a jogorvoslati kérelem elkésett.<br>
Az is megállapítható, hogy ajánlatkérõ, mivel nem nyilvánította érvénytelenné a KÉSZ Kft. ajánlatait, ezért megvalósította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>– fentebb hivatkozott – (2) bekezdés b) pontjára tekintettel az 52. § (1) bekezdésének megsértését, ezért a Döntõbizottság a rendelkezõ részben írtak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a tényállást – felek által sem vitatottan – tisztázva megállapította, hogy a kérelmezõ ajánlatán a dokumentáció 6.3. pontjában "kért szöveg" szerepelt az elõírásnak megfelelõen. Az is megállapításra került a jogorvoslati eljárás során ajánlatkérõ által sem vitatottan, hogy kérelmezõ kísérõlevéllel – melyen a kérelmezõ mint ajánlattevõ neve és címe is szerepel – adta át ajánlatkérõnek a megfelelõ helyen és idõben az ajánlatát, melyet az ajánlatkérõ képviselõje aláírással is igazolt. Ebbõl megállapítható az is, hogy ajánlatkérõ elõtt ismert volt az ajánlattevõ neve és címe, tehát ajánlatkérõnek tudnia kellett annak benyújtójáról.<br>
A Döntõbizottság álláspontja szerint a kísérõlevélre tekintettel ajánlatkérõ nem zárhatta volna ki a kérelmezõ ajánlatát felbontatlanul a további eljárásból, mivel nincs jelentõsége annak, hogy a csomagra hogyan kerül az azonosító, a borítóra írják azt fel, vagy a kísérõlevélben jelenik meg annak tartalma. A Döntõbizottság nem fogadta el ajánlatkérõ azon álláspontját, hogy az ajánlat nem felelt meg a dokumentációban írt feltételeknek, különös tekintettel arra, hogy az ajánlat, illetve annak csomagolása eltérõ fogalmakat takarnak, mivel a csomagolás maga az ajánlat zártságát biztosítva látja el funkcióját és annak minõsége, vagy egyéb mutatói nem befolyásolják magának az ajánlatnak a tartalmát.<br>
Ajánlatkérõ a jogorvoslati eljárás során olyan indokot nem terjesztett elõ – nem is terjeszthetett elõ, mivel a kérelmezõ ajánlatát fel sem bontotta –, mely szerint a kérelmezõ ajánlata nem felelt volna meg a dokumentációban, vagy a felhívásban írt feltételeknek.<br>
A fenti indokokat figyelembe véve a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés b), c), d), f) és h) pontja szerinti jogkövetkezményeket alkalmazta ajánlatkérõvel szemben.<br>
A fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1)–(2) és (5) bekezdésekre tekintettel – figyelemmel az ajánlatkérõ eljárást lezáró döntésének megsemmisítésére – hívta fel a Döntõbizottság ajánlatkérõt a kérelmezõ ajánlatának felbontására és az azt követõ, kötelezõen elõírt eljárási cselekmények foganatosítására is.<br>
A Döntõbizottság azért látta indokoltnak – a mérlegelést követõen – ajánlatkérõvel szemben bírság alkalmazását, mert azon jogsértõ magatartásával ajánlatkérõ, hogy egy megfelelõ helyen, idõben és módon benyújtott ajánlatot fel sem bontott, annak tartalmát nem vizsgálta, így össze sem vetette a többi érvényesnek tekintett ajánlattal, súlyos – nehezen korrigálható – jogsértést követett el. A bírság kiszabásánál azt is figyelembe vette a mérlegelés során a Döntõbizottság, hogy ajánlatkérõ az összeférhetetlenség ellenére mindvégig érvényesként kezelte a KÉSZ Kft. mindhárom ajánlatát, annak érvénytelenségét nem állapította meg az eljárás során és nem zárta ki az eljárás további szakaszából. A bírság mértékénél figyelembe vette a Döntõbizottság a beruházásra rendelkezésre álló 950 000 000 Ft-os keretet, aminek mintegy 0,52%-a csak a bírság, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-os lehetõséggel.<br>
A 30 000 Ft-os igazgatási szolgáltatási díjon túlmenõen a Döntõbizottság azért kötelezte ajánlatkérõt a 43 600 Ft-os egyéb költség viselésére, mert a kérelmezõ két fõvel képviseltette magát a döntõbizottsági jogorvoslati eljárás tárgyalásán, így részükre a Szeged–Budapest–Szeged útvonalon a vasúti költségek megtérítését takarja a 2 × 1800, azaz 3600 Ft, valamint becsatolásra került a Döntõbizottsághoz egy szabályos számla is az ügyvédi munkadíjról, mely 40 000 Ft kérelmezõi költség kifizetését igazolja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 29.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>