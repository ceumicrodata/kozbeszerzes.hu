<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9221)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.597/13/2001.<br>
<br>
Tárgy: a HBG-T Építõipari Kft. jogorvoslati kérelme a Paks Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HBG-T Építõipari Kft. (2400 Dunaújváros, Lokomotív út 21., továbbiakban: kérelmezõ) által, a Paks Város Önkormányzata (7030 Paks, Dózsa Gy. u. 55–61., képviseli: dr. Mezeiné dr. Nyitrai Beáta ügyvéd, 1054 Budapest, Steindl I. u. 9., továbbiakban: ajánlatkérõ) "Paks, Hidegvölgy út útburkolat csapadékvíz elvezetés, járdaépítés és zöldterület-rendezés rekonstrukciója" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ a rendelkezõ részben meghatározott beszerzés tárgyában elõzetes összesített tájékoztatást tett közzé a Közbeszerzési Értesítõ (K. É.) 10. számában, amelyben meghatározásra került a rendelkezõ részben ismertetett beszerzés megvalósítása is. A fentieket követõen ajánlatkérõ 2001. augusztus 15-én nyílt közbeszerzési eljárás megindítására ajánlati felhívást tett közzé a Közbeszerzési Értesítõben. Részajánlat tételét nem tette lehetõvé.<br>
Ajánlatkérõ az ajánlati felhívás 16.4. pontjában meghatározta, hogy az ajánlattevõ ajánlatához köteles mellékelni a beárazott költségvetést, melyet a terv felülvizsgálata alapján kiegészít, és külön dokumentál, valamint a megvalósulási ütemtervet.<br>
Ajánlatkérõ dokumentációt is készített, amely tartalmazta az ajánlat tartalmi és formai követelményeit, vállalkozási szerzõdés tervezetet, tételesen az ajánlat mûszaki tartalmára vonatkozó követelményeket, kivitelei terveket, valamint a Hidegvölgy út 2–12. elõtti szakasz építési engedélyezési tervdokumentációját, és árazatlan költségvetést.<br>
Ajánlatkérõ a kibocsátott ajánlati dokumentációban a 2.16. pontban konkrétan elõírta ajánlattevõk számára, hogy a kiviteli terv tartalmán felül még miket kér, hogy teljesítsenek az ajánlattevõk. Ezek között szerepelt a Hidegvölgy út 2–12. elõtti szakasz megépítése a mellékelt terv szerint. Ugyancsak szerepelt az ajánlati dokumentációban, hogy a költségvetési kiírásból kimaradt, és a dokumentációban felsorolt munkák költségét tételes külön költségvetésben kell szerepeltetni ajánlattevõknek.<br>
Ajánlatkérõ helyszíni konzultációt is biztosított, erre 2001. augusztus 30-án került sor, amelyrõl felvett jegyzõkönyvet valamennyi ajánlattevõ megkapott. A helyszíni konzultáción nem merült fel kérdés a Hidegvölgy út 2–12. elõtti szakasz építésére vonatkozóan.<br>
Ajánlattételi határidõre 2001. szeptember 10-re a kérelmezõn kívül ajánlatot tett a Strabag Építõ Kft., Hoffmann Rt., Kronolog Kft., Alisca Bau Kft., Soltút Kft., Neutron Gép- és Építõipari Kft., Útép-Trade Kft., Swietelsky Útvasút Kft.<br>
Ajánlatkérõ az ajánlatok felbontását követõen értékelte az ajánlatokat és 2001. szeptember 18-án kihirdette az eljárás eredményét, ahol a beérkezett ajánlatok közül kérelmezõ ajánlatán kívül az Útép – Trade Kft., Swietelsky Kft. ajánlatát érvénytelennek nyilvánította, nyertese az Alisca Bau Kft. ajánlata lett Az õt követõ legkedvezõbb ajánlatot, a Soltút Kft. tette ajánlatkérõ értékelése alapján. Az eredményhirdetésrõl készült jegyzõkönyvet és összegzést ajánlatkérõ postai úton küldte meg az ajánlattevõk számára.<br>
Ajánlatkérõ az eljárás nyertesével az ajánlati felhívásban meghatározott idõpontban, azaz 2001. szeptember 26. napján a szerzõdést megkötötte.<br>
Kérelmezõ 2001. szeptember 25-én nyújtott be jogorvoslati kérelmet a Döntõbizottsághoz. Jogorvoslati kérelmében kérte, hogy a Döntõbizottság állapítsa meg a jogsértés tényét, semmisítse meg az ajánlatkérõ eljárást lezáró döntését, valamint hívja fel az ajánlatkérõt a Kbt. szabályainak megfelelõ eljárásra. Ideiglenes intézkedésként a szerzõdés, megkötésének megtiltását kérte.<br>
Kérelme indoklásában elõadta, hogy ajánlatkérõ a pályázatukat kizárta arra hivatkozással, hogy az hiányos nem felel meg az ajánlati felhívás, és dokumentáció tartalmának. Álláspontja szerint az ajánlatuk érvénytelenítése nem felel meg a Kbt. szabályainak.<br>
Álláspontja szerint a kiviteli terv a komplett pályázati anyagot tartalmazta, tehát magában foglalta a Hidegvölgy u. 2–12. sz. elõtti szakasz megépítését is. Erre tekintettel a dokumentációban kért, a dokumentációban szereplõ engedélyezési tervvel, illetve költségvetéssel nem kellett foglalkozni, így ajánlatuk mindenben megfelelt az ajánlati felhívás és dokumentáció tartalmával. Azzal, hogy ajánlatkérõ nem egyértelmûen fogalmazta meg az ajánlati felhívást, valamint a dokumentáció tartalmát, sérült az esélyegyenlõség elve, valamint a felhívás egyértelmûségének is az elve. Ezen kívül álláspontja szerint ajánlatkérõ még további jogsértéseket is követett el egyrészt azzal, hogy nem tartotta be a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(1) bekezdésében meghatározott ajánlattételi határidõt hiszen a 41 nap helyett 26 napban határozta meg az ajánlattételi határidõt, valamint megszegte a Kbt. 61. §-t miután a bontásról készült jegyzõkönyvet nem a bontást követõ 5 napon belül küldte meg, ugyanerre hivatkozik az eredményhirdetési jegyzõkönyvre vonatkozóan is.<br>
Kérelmezõ a jogorvoslati eljárás során tartott tárgyaláson az ajánlattételi határidõre vonatkozó kérelmét visszavonta, tekintettel a tárgyaláson elhangzottakra.<br>
Ajánlatkérõ észrevételében kérte a megalapozatlan kérelem elutasítását. Álláspontja szerint jogszerûen járt el az eljárás során, és ez alapján jogszerûen nyilvánította kérelmezõ ajánlatát érvénytelenné. Elõadta, hogy mind a pályázati kiírás, mind pedig a dokumentáció egyértelmû volt a tekintetben is, hogy ajánlatot kérnek a Hidegvölgy út 2–12. sz. út megépítésére is. Az ajánlati dokumentáció egyértelmûen meghatározta, hogy az ajánlattevõknek külön kell költségelniük ezen útszakaszra vonatkozó ajánlatukat, és be kell nyújtani. A megfogalmazás egyértelmû, nem volt félrevezethetõ, a dokumentáció egyértelmûen elõírásokat tartalmazott erre vonatkozóan.<br>
Kérelmezõ is megvásárolta a dokumentációt, ismerte az eredeti felhívásban írt feltételeket, miután ajánlatában a Hidegvölgy út 2–12. sz. elõtti út megépítésére nem volt beárazott költségvetés, így kérelmezõ ajánlata nem felelt meg az ajánlati felhívás és dokumentáció feltételeinek, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján jogszerûen minõsítették azt érvénytelennek.<br>
Elõadja továbbá, hogy kérelmezõ ajánlati ára volt a legkedvezõbb, messze legolcsóbb volt az összes többi ajánlat közül, erre tekintettel fel is hívták ajánlatkérõt az ajánlati ár – mint kirívóan alacsony ajánlati ár – magyarázatára, e körben sem adott olyan nyilatkozatot ajánlatkérõ, amelybõl az derült volna ki, hogy ezen útszakasz vonatkozásában is ajánlatot tett.<br>
Az eljárási hibák tekintetében úgy, mint az ajánlattételi határidõ, a jegyzõkönyvek megküldése. Ajánlatkérõ észrevételében nyilatkozott, hogy azok megfelelnek a Kbt. szabályainak, hiszen egyrészt az elõzetes összesítõ közzétételével lehetõsége volt az ajánlattételi határidõt csökkenteni, ezen kívül a bontásról, valamint az eredményhirdetésrõl készült jegyzõkönyvek a jogszabály szerint 5 munkanapon belül postázásra került az ajánlattevõk számára.<br>
Egyéb érdekeltek részérõl a Strabag Kft., a Kronológ Kft., és a Neutron Kft. nyújtott be észrevételt. Mindhárom egyéb érdekelt álláspontja szerint egyértelmû volt ajánlatkérõ ajánlati felhívása. Egyértelmû volt, hogy ajánlatot kérnek a Hidegvölgy u. 2–12. sz. építési munkáira is. Mindhárom egyéb érdekelt elõadta, hogy a költségvetési kiírásból kimaradt dokumentációban felsorolt munkák költségét tételes külön költségvetésben szerepeltették.<br>
A Döntõbizottság megállapította, hogy kérelmezõ jogorvoslati kérelme alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívás, illetõleg a dokumentációban megfogalmazott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ ajánlati felhívása és a dokumentációban foglaltak egyértelmûen kifejezésre juttatták, hogy ajánlatkérõ ajánlatot kér a Hidegvölgy út 2–12. sz. elõtti út megépítésére is, a dokumentáció tartalmazta az engedélyezési tervet és árazatlan költségvetést ezen útszakasz megépítésére. Ezen kívül konkrétan meg is határozta a dokumentáció 2.16. pontjában, hogy erre vonatkozóan is kér ajánlatot.<br>
Ezzel összhangban az ajánlati felhívás 16.4. pontja is tartalmazta ezen felhívást. Ebbõl megállapítható, hogy az ajánlat tartalmát kellett, hogy képezze ezen útszakaszra vonatkozó ajánlat külön költségvetéssel ellátva és becsatolva. Abban az esetben amennyiben valamelyik ajánlattevõ ezen útszakaszra vonatkozó ajánlat nélkül nyújtotta be ajánlatát, úgy az nem felelt meg az ajánlati felhívásnak és dokumentációnak.<br>
Megállapítható volt, hogy kérelmezõ ajánlata erre vonatkozóan nem tartalmazott ajánlatot, nem került becsatolásra költségvetés ezen útszakasz megépítésére, így ajánlatát nem lehet az ajánlati dokumentációnak és felhívásnak megfelelõnek tekinteni, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján amennyiben az ajánlat nem felel meg a dokumentációnak, illetve a felhívásnak, úgy azt az ajánlatot érvénytelennek kell tekinteni.<br>
A fentiek alapján ajánlatkérõ jogszerûen járt el akkor, amikor kérelmezõ ajánlatát érvénytelennek nyilvánította, hiszen az ajánlatban nem szerepelt a felhívásban megkövetelt Hidegvölgy út 2–12. sz. elõtti út megépítésre vonatkozó tételes költségvetés.<br>
A Döntõbizottság a kérelmezõ által kifogásolt eredményhirdetési jegyzõkönyv, illetve bontási jegyzõkönyv megküldése körében megállapította, hogy ajánlatkérõ a Kbt. szabályainak megfelelõen az 5 napos határidõt betartva, 5 munkanapon belül postára adta ezen jegyzõkönyveket az ajánlattevõk számára, így e körben sem követett el jogsértést.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (1) bekezdés a) alapján a megalapozatlan jogorvoslati kérelmet elutasította:<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 24.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>