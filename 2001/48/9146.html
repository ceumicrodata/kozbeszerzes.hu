<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (9146)
</b></h2><FONT size=3><i><u></i></u><br>
<br>
3.K.34.436/2000/3.<br>
<br>
A Fõvárosi Bíróság a Szabó Ferenc ügyvezetõ igazgató által képviselt Szegedi Környezetgazdálkodási Kht. (6728 Szeged, Városgazda sor l.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget.<br>
A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 példányban jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A Közbeszerzési Értesítõ 2000. március 16-i 11. számában tett közzé a felperes ajánlati felhívást nyílt eljárás megindítására, melynek a 3. a) pont szerinti tárgya 2000. és 2004. év között komplex szúnyoggyérítéshez szükséges irtószerek beszerzése volt. Az ajánlat rögzítette, hogy a szükséges mennyiségek és területek a dokumentációban kerülnek meghatározásra. A 3. c) pont szerint az ajánlattevõk a beszerzés tárgyára nézve részletekben is tehettek ajánlatot, míg a d) pont részajánlattételének szempontjaként azt határozta meg, hogy az ajánlati dokumentációban felsorolt irtószerfajtákra külön is tehetõ ajánlat. A 16. pont alatt található egyéb információk között elõírás volt az illetékes ÁNTSZ-engedély csatolása. Az ajánlati dokumentáció 4. pontja alatt, a feladat meghatározásaként rögzítette, hogy mely készítményekre kér az ajánlatkérõ az általa ugyancsak megadott területekre vonatkozóan ajánlatot, ezek pedig a következõk voltak:<br>
– UNITOX 14 ULV,<br>
– K-OTHRIN 1 ULV,<br>
– VECTOBAC 12 AS,<br>
– TEKNAR HP-D.<br>
Az egyéb meghatározások között 4.1. pont alatt az ajánlatkérõ elõírta, hogy az irtószernek rendelkeznie kell az Országos Tisztifõorvosi Hivatal [1991. évi XI. törvény 4. § (1) bekezdés h) pontja] toxikológiai minõsítésével, illetve [a törvény 4. § (2) bekezdés f) pontja, valamint a 7/1991. (IV. 26.) NM rendelet 7. §-a alapján] forgalomba hozatali engedéllyel.<br>
A 2000. április 26-i ajánlattételi határidõre két ajánlat érkezett, a jogorvoslati kérelmet elõterjesztõ Bábolna Környezetbiológiai Központ, illetve közösen a Korax Kft. és a Zephyr Kft. ajánlata. Az ajánlatkérõ az ajánlatok elbírálását követõen nyertesként a Zephyr Kft.-t hirdette ki és a szerzõdést vele 2000. május 16-án megkötötte.<br>
A jogorvoslatot elõterjesztõ kérelmében a felperes eljárást lezáró döntésének megsemmisítését, a jogsértés megállapítását, bírság kiszabását, továbbá ideiglenes intézkedésként a szerzõdés megtiltását kérte. Arra hivatkozott, hogy a felperes nem rendelkezett megfelelõ anyagi fedezettel vagy annak biztosítékával a beszerzés teljes idõtartamára, továbbá azt sérelmezte, hogy nem az összességében legelõnyösebb ajánlatot tevõ ajánlattevõt hirdette nyertesként ki. Ezzel kapcsolatos részletes álláspontját is kifejtette.<br>
Az alperes a lefolytatott jogorvoslati eljárás eredményeként 2000. június 16. napján kelt D.172/12/2000. számú határozatában a jogorvoslati kérelemnek részben helyt adott és megállapította, hogy a felperes megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 59. § (1) bekezdését, és ezért az ajánlatkérõt 2 M Ft pénzbírsággal sújtotta. Indokolásában kifejtette, hogy a jogorvoslati kérelem a fedezethiányra vonatkozó részében megalapozatlan, míg az ajánlatok értékelésének jogsértõ volta tekintetében megalapozott. Ez utóbbi megállapítását az alperes arra alapította, hogy a beérkezett ajánlatok értékelését mellõzve elsõdlegesen az ajánlatok érvényességét vizsgálta, melynek során megállapította a Kbt. 43. § (1) bekezdése, 52. § (1) bekezdése, (2) bekezdésének d) pontja és 53. § (2) bekezdése alapján, hogy az ajánlatok érvénytelenek. A nyertes ajánlattevõ ajánlatát azért találta érvénytelennek, mivel a felhívásban elõírt TEKNAR HP-D vegyszer helyett UNITOX 100 SC-t ajánlott. Bár a részajánlattétel megengedett volt azzal, hogy a nyertes ajánlatában olyan termékre is tett ajánlatot, amelyet ajánlatkérõ nem igényelt, eltért a dokumentációban részletesen meghatározott beszerzési tárgytól, így egész ajánlata érvénytelenné vált. Az alperes a továbbiakban megállapította, hogy a jogorvoslatot elõterjesztõ ajánlata is érvénytelen volt, mivel nem vitatottan nem rendelkezett a megajánlott vegyszerekre vonatkozóan az ÁNTSZ-engedélyekkel.<br>
A felperes keresetében az alperes határozatának elsõdlegesen megváltoztatását és a jogorvoslati kérelem elutasítását, a terhére megállapított marasztaló rendelkezések mellõzését, másodlagosan pedig a bírság mértékének leszállítását kérte. Arra hivatkozott, hogy az ajánlati felhívás csak kifejezetten a szúnyoggyérítési szolgáltatáshoz szükséges termékekre vonatkozott. Ebbõl következõen a termékek eladásához nem volt szükséges az ÁNTSZ-engedély, tekintettel arra, hogy errõl a "Johann Béla" Országos Epidemiológiai Központ Dezinszekciós és Deratizációs Osztálya által kiadott tájékoztató rendelkezik. A tájékoztató 164. oldalán a fentebb említett vegyszerek megtalálhatóak, amelyek csak akkor kerülnek feltüntetésre ebben a hivatalos kiadványban, ha már ugyanezen intézménytõl forgalmazási engedélyt nyertek. Ezen túlmenõen a felperes kifejtette, hogy a szúnyogirtás mint tevékenység három részbõl áll, úgymint lárvairtás, imágóirtás légi úton és imágóirtás meleg köddel, amely tevékenységi csoportok meghatározott termékek felhasználásával végezhetõk, azok egymással nem helyettesíthetõk. A szolgáltatás megkezdése elõtt kell az illetékes megyei ÁNTSZ-nél a felhasználási engedélyt megkérni, amely fogalmilag teljesen más, mint amire a határozat utal.<br>
Az alperes ellenkérelmében a kereset elutasítását és perköltségének megállapítását kérte, arra hivatkozott, hogy a felperes maga írta elõ az ajánlati felhívásban, hogy milyen termékeket kíván beszerezni, és hogy a termékekre vonatkozóan az ajánlattevõknek be kell csatolni az ÁNTSZ-engedélyeket. Amennyiben idõközben észlelte, hogy indokolatlan kötöttségeket is meghatározott a felhívásában, úgy ennek korrigálását az ajánlati felhívás Kbt. szabályai szerinti módosításával tudta volna megtenni. A felperes azonban ezt nem tette meg, hanem az ajánlati felhívás elõírásaitól eltérõ, annak nem megfelelõ, azaz érvénytelen ajánlatokat értékelt. Az ajánlati felhívásban pontosan, név szerint meghatározott és igényelt vegyszerek helyett hatékonyságot növelõ választékbõvítés címén más vegyszerre vonatkozó ajánlatot is érvényesnek fogadott el és erre vonatkozóan kötött szerzõdést, így az jogszabálysértõ volt.<br>
A bíróság a beavatkozás lehetõségérõl értesítette a jogorvoslatot elõterjesztõt, aki azzal élni nem kívánt.<br>
A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltozatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A bíróság a kereseti kérelem és ellenkérelem korlátai között azt vizsgálta, hogy helytállóan jutott-e az alperes arra a következtetésre, hogy a benyújtott ajánlatok érvénytelenek. Osztotta a bíróság azon álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ezen ajánlathoz az ajánlattételi határidõ lejártától az ajánlattevõ kötve van, míg az ajánlatkérõt az általa kibocsátott ajánlati felhívás és dokumentáció köti. A Kbt. 48. §-ának rendelkezései teszik lehetõvé az ajánlatkérõ számára, hogy az ajánlattételi határidõ lejártáig az ajánlati felhívásban, illetve dokumentációban meghatározott feltételeket a jogszabályban elõírt módon módosíthassa. Ennek hiányában az eredeti felhívás és dokumentáció tartalma az irányadó. Ennek megfelelõen pedig a felperes a felhívásában, illetve az ahhoz kapcsolódó ajánlati dokumentációban pontosan meghatározta, hogy milyen vegyszerekre kér ajánlatot és elõírta a szükséges ÁNTSZ-engedélyek csatolását. Mindez azt jelenti, hogy érvényes ajánlattételére abban az esetben volt lehetõség, ha az ajánlati felhívásban és dokumentációban foglalt feltételeknek az adott ajánlat megfelelt. Tényként volt megállapítható, hogy a nyertes ajánlat a felhívásban elõírtaktól eltérõ vegyszerre szólt, míg a jogorvoslatot elõterjesztõ ajánlattevõ által sem vitatottan ajánlata az ÁNTSZ-engedélyeket nem tartalmazta. Ezen megállapításokhoz képest irreleváns a felperesi keresetben hivatkozott szúnyogirtás fázisaira és az ahhoz kapcsolódó vegyszerezésre való utalás, mivel az alperes eljárása sarán és ennek megfelelõen a bíróság is a felperes által kibocsátott ajánlati felhívás, illetve ajánlati dokumentáció tartalmához igazodhat csak, az pedig csak ezen tevékenységekhez kapcsolódóan igényelt vegyszerek beszerzését, illetve az általa meghatározott vegyszerektõl való indokolt eltérés lehetõségét nem tartalmazták. A felperes maga írta elõ az ÁNTSZ-engedélyek <br>
csatolásának szükségességét, így utóbb ezen elõírásától nem térhet el. Mindezekre figyelemmel megállapítható volt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, (2) bekezdés d) pontja alapján, hogy az ajánlatok érvénytelensége megállapításának lett volna helye, amely érvénytelen ajánlatok a Kbt. 53. § (2) bekezdése szerint az eljárás további szakaszában már nem vehettek volna részt. Így helytállóan állapította meg az alperes, hogy a felperes a Kbt. 52. § (2) bekezdés d) pontjára tekintettel megsértette az 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése rendelkezik az alperes által alkalmazhatott jogkövetkezményekrõl, amely jogkövetkezmények az (5) bekezdésben foglaltak szerint együttesen is alkalmazhatóak. A (4) bekezdés úgy rendelkezik, hogy a bírság mértéke a közbeszerzési értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelenleg 1 M Ft. Az alperes a jogsértés súlyát mérlegelve jutott arra a következtetésre – figyelemmel a beszerzés értékére is –, hogy a felperessel szemben a 2 M Ft-os bírság állapítható meg. A bíróság e tekintetben azt vizsgálhatta, hogy mérlegelési kötelezettségének a jogszabály szabta keretek között az alperes eleget tett-e figyelemmel arra, hogy a jogsértés megállapítása jogszerû volt, a bíróság nem látott lehetõséget a mérséklésre, mivel a bírság megállapításakor az alperes a mérlegelési kötelezettségének jogszabályszerûen eleget tett.<br>
Mindezekre figyelemmel a bíróság a keresetet elutasította.<br>
A felperes pervesztes lett, ezért a bíróság a Pp. 78. § (1) bekezdése alapján kötelezte a perköltség viselésére, amely a 12/1991. (IX. 29.) IM rendelet 1. § (1) bekezdés d) pontja szerint számítandó és az alperes képviseletével felmerült ügyvédi munkadíjból állt. Az illeték viselésére vonatkozó rendelkezést a bíróság az illetékekrõl szóló 1990. évi XCIII. törvény 5. § (1) bekezdés d) pontjára figyelemmel, a 43. § (3) bekezdése, 59. § (1) bekezdése és 62. § (1) bekezdés a) pontja alapján határozta meg.<br>
<br>
Budapest, 2000. december 5.<br>
<br>
dr. Sára Katalin s. k., <br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>