<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9051)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.541/11/2001.<br>
<br>
Tárgy: a Progress-B' 90 Kft. jogorvoslati kérelme a Büntetés-végrehajtás Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Progress-B' 90 Kft. (1203 Budapest, Emília u. 15., továbbiakban: kérelmezõ) által a Büntetés-végrehajtás Országos Parancsnoksága (1054 Budapest, Steindl Imre u. 8., a továbbiakban: ajánlatkérõ) "Borsod-Abaúj-Zemplén Megyei Bv. Intézet B objektuma épületének átépítése, bõvítése" tárgyú közbeszerzési eljárása ellen indított jogorvoslati eljárást – a jogorvoslati kérelem visszavonása miatt – megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. május 30-án megjelent 22. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
A közbeszerzési eljárást lezáró döntését ajánlatkérõ 2001. augusztus 31-én hozta meg, az eljárás nyertese a MASZER Rt. lett.<br>
A kérelmezõ ajánlatát ajánlatkérõ érvénytelennek minõsítette, mert az nem felelt meg az ajánlati felhívás és dokumentáció elõírásainak.<br>
Kérelmezõ az eljárást lezáró döntés ellen 2001. szeptember 3-án nyújtott be jogorvoslati kérelmet, melyben kérte az eljárást lezáró döntés megsemmisítését, mert álláspontja szerint az ajánlata érvénytelenné nyilvánító ajánlatkérõi döntés jogsértõ volt.<br>
Kérelmezõ a jogorvoslati eljárás befejezése elõtt a Döntõbizottságnak 2001. szeptember 14-én írásban bejelentette, hogy jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése nevesíti a hivatalból történõ eljárás megindítására jogosult szervezeteket, illetve személyeket.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fent hivatkozott <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése rendelkezik arról, hogy a hivatalból indított eljárást ki jogosult kezdeményezni, ennek alapján a Döntõbizottság nem folytathatja le az eljárást hivatalból, saját hatáskörben.<br>
A Döntõbizottság ennek alapján a kérelem visszavonása miatt a jogorvoslati eljárást megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 14.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>