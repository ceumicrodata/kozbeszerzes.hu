<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9148)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.513/13/2001.<br>
<br>
Tárgy: az Uni-Fortius Hungary Kft. jogorvoslati kérelme a  Budapest Fõvárosi Állategészségügyi és Élelmiszer-ellenõrzõ Állomás ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Uni-Fortius Hungary Kft. (2030 Érd, Estike u. 2., továbbiakban: kérelmezõ, képviseli: dr. Simon Sándor ügyvéd, 1465 Budapest, Pf. 1672) a Budapest Fõvárosi Állategészségügyi és Élelmiszer-ellenõrzõ Állomás (1135 Budapest, Lehel u. 43–47. továbbiakban: ajánlatkérõ, képviseli: dr. Mezeiné dr. Nyitrai Beáta ügyvéd, 1054 Budapest, Steindl I. u. 9. fszt. 2.) "egyes mûködési feltételek biztosítása ajánlatkérõ székhelyén és telephelyén" tárgyú közbeszerzési eljárása ellen elõterjesztett jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, az 59. § (1) bekezdését és a 62. § (2) bekezdését, ezért ajánlatkérõt 3 000 000 Ft, azaz hárommillió forint bírsággal sújtja.<br>
Ezt meghaladóan a Döntõbizottság a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság az ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. május 16-i 20. számában (3305) tette közzé nyílt eljárás megindítására ajánlati felhívását.<br>
A felhívás 3. a) pontjában a beszerzés tárgyát, mennyiségét az alábbiak szerint határozta meg:<br>
– "az épületek és a hozzá tartozó területek napi takarítása, karbantartása, zöldterületek gondozása, 2300 m2,<br>
– laboratóriumok takarítása, laboreszközök tisztítása, 750 m2 takarítás, petricsészék, pipetták, lombikok mosogatása, elõkészítése,<br>
– 24 órás portaszolgálat ellátása,<br>
– az ajánlatkérõ mindennemû textíliájának tisztítása, vasalása, javítása 650 kg/hó,<br>
– az ajánlatkérõ szállítási feladatainak ellátása, romlott hús-, hentesárukobzás szállítása, bútor, ruhanemû, posta és személyszállítás,<br>
– gázkazánok és lift kezelése, karbantartása,<br>
– épületkarbantartási és kisebb felújítási munkák elvégzése."<br>
A feladatok pontos ismertetését és mennyiségét ajánlatkérõ dokumentációja tartalmazza.<br>
Ajánlatkérõ a felhívása 3. c) pontjában a részajánlat tételét kizárta. A 4. pont szerint határozatlan idõtartamú teljesítésre, illetve szerzõdésre kért ajánlatot. Ajánlatkérõ felhívása 11. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket, amelyeket mind az ajánlattevõk, mind – a 11. b) pont alapján – a 10%-ot meghaladó mértékben igénybe venni kívánt alvállalkozók vonatkozásában kért. A 11. a–d) pont alapján kérte: "az elõzõ 2 évre vonatkozó, hasonló jellegû és nagyságrendû szervezeteknél nyújtott takarítási és õrzõ-védõ szolgáltatásainak, referenciamunkáinak felsorolását". Míg a 11. a–f) pontban elõírta a minõségbiztosítási rendszert tanúsító okirat csatolásának kötelezettségét.<br>
A felhívás 13. pontjában ajánlatkérõ meghatározta, hogy az összességében legelõnyösebb ajánlat szempontja alapján bírálja el az ajánlatokat, és az alábbi részszempontokat és súlyszámokat állapította meg:<br>
részszempontok	súlyszámok<br>
– ajánlati ár	6<br>
– alkalmazott tisztítószerek összetétele, minõsége, különös tekintettel a környezetvédelmi szempontokra	4<br>
Az értékelés során adható pontszámokat 1–10. határozta meg ajánlatkérõ.<br>
A felhívás 15. b) pontjában az eredményhirdetést követõ naptól számított 8. napban határozta meg a szerzõdéskötés idõpontját.<br>
Míg a 16. pont harmadik francia bekezdésében elõírta, hogy az ajánlatnak tartalmaznia kell a kiadott dokumentáció szerinti mûveleteknél használt technológiát, takarítószerek összetételét, minõségét.<br>
Ajánlatkérõ részletes dokumentációt is készített. A dokumentációban az egyes munkafolyamatok leírásánál, továbbá a 9. oldalon tájékoztatást adott a jelenlegi munkaerõrõl. A laboratóriumok takarítása, laboreszközök tisztítása munkafolyamat vonatkozásában – a 6. oldalon – a speciális feladatokra hivatkozással javasolta a meglévõ munkaerõk átvételét, és a V.1.G. pontban kérte, hogy a mûszaki ajánlatban tüntessék fel a kiemelten speciális feladatokat végzõk esetleges továbbfoglalkoztatását és annak feltételeit.<br>
Az ajánlati dokumentáció "C" mellékletében ajánlatkérõ kötelezõen elõírta azon személyek bemutatási kötelezettségét – név, iskolai végzettség, a tevékenységhez szükséges képesítés, szakmai gyakorlat ismertetése – feladatonkénti bontásban, akikkel a szolgáltatást nyújtani fogja. Ugyanakkor lehetõvé tette ezen bemutatási kötelezettség mellõzését a következõ indokok alapján: "Amennyiben az ajánlattevõ a feladatokat – a tõle független okoktól eltekintve – a szerzõdés teljes idõtartama alatt a jelenlegi állománnyal kívánja ellátni, és erre az ajánlatában egyértelmûen nyilatkozik, ez a pont elhagyható."<br>
Az ajánlati dokumentáció tartalmazta ajánlatkérõ szerzõdési blankettáját is.<br>
Az ajánlattételi határidõig – 2001. június 26-ig – négyen nyújtották be ajánlatukat: a Consuland Kft., Horváth Károly vállalkozó; a Tiszt-Õr Kft. és a kérelmezõ. A Consuland Kft. egy nappal korábban, már június 25-én benyújtotta ajánlatát, míg a többi, ajánlattevõ június 26-án.<br>
A bontási eljárás során a Tiszt-Õr Kft. ajánlatát visszavonta.<br>
Ajánlatkérõ az eljárást lezáró döntését – halasztást követõen – 2001. július 20-án hirdette ki. Horváth Károly ajánlatát érvénytelennek minõsítették, a többi ajánlattevõt alkalmasnak és az ajánlatukat pedig érvényesnek fogadták el. Az eljárás nyertesének a Consuland Kft.-t hirdették ki, az õt követõ legkedvezõbb ajánlattevõnek pedig a kérelmezõt jelölték meg.<br>
Az ajánlatok értékelése során különbség az elsõ, az ajánlati ár részszempontnál volt, itt a nyertes – a havi bruttó 4 725 000 Ft ajánlati árára – a maximális 60 pontot, míg a kérelmezõ – a havi bruttó 4 790 000 Ft ajánlati árára – 54 pontot kapott. A második részszempontnál mindketten a maximális pontszámot kapták. A nyertes összpontszáma 100, míg a kérelmezõé 94 volt.<br>
Ajánlatkérõ írásbeli összegezést készített, azt az ajánlattevõk részére kézbesítették.<br>
Az eljárást lezáró szerzõdést ajánlatkérõ 2001. július 25-én megkötötte.<br>
Kérelmezõ 2001. augusztus 3-án adta postára a jogorvoslati kérelmét, amely augusztus 13-án érkezett meg a Döntõbizottságra és – a hiánypótlást követõen – az eljárás augusztus 28-án indult meg.<br>
A kérelmezõ a tárgyaláson módosított jogorvoslati kérelmében elsõdlegesen kérte az ajánlatkérõ által megkötött eljárást lezáró szerzõdés semmisségének a megállapítását. Elõadása szerint a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja és a (7) bekezdés alapján a szerzõdés semmisségét is kimondhatja. A szerzõdés pedig semmis – álláspontja szerint –, mert jogszabályt sért, ugyanis érvénytelen ajánlattevõvel kötötték meg és méghozzá a kötelezõ 8 napos határidõ letelte elõtt. A nyertes ajánlata érvénytelen, mert több ok miatt nem felel meg az ajánlati felhívás, dokumentáció feltételeinek. A nyertes ajánlattevõ nem rendelkezik minõségbiztosítással, erre vonatkozó dokumentumot nem csatolt ajánlatához. Az õrzõ-védõ tevékenység vonatkozásában hiányoznak a szükséges engedélyei és referenciái. A nyertes ajánlattevõ nem rendelkezett személyi, munkavállalói állománnyal. A nyertes által ajánlatában megjelölt tisztítószerek vonatkozásában a környezetbarát jelleg nem tisztázott.<br>
A tudomásszerzés vonatkozásában elõadta, hogy részben – a tisztítószerek vonatkozásában – július 20-án, részben – a minõségbiztosítás és a többi feltétel vonatkozásában – július 30-án szerzett tudomást.<br>
Kérte ajánlatkérõ marasztalását az eljárási költségekben.<br>
Ajánlatkérõ a tárgyaláson módosított érdemi észrevételében elfogadta, hogy a kérelmezõ augusztus 3-án adta postára jogorvoslati kérelmét, így elkésettségre vonatkozó ellenkérelmét nem tartotta fenn. Ugyanakkor álláspontja szerint a tudomásszerzés idõpontja július 20-a, a július 30-i napot nem igazolta kérelmezõ.<br>
Elismerte, hogy a szerzõdést a Kbt. elõírása ellenére az eredményhirdetést követõ 5. napon megkötötték, ennek indokául a nyári szabadságolásra hivatkozott. Utalt arra, hogy a szerzõdést – annak 2.1. pontjában foglalt rendelkezés értelmében – augusztus 1-jétõl kezdõdõen határozatlan idõtartamra kötötték.<br>
Azt a tényt is elismerte, hogy a nyertes ajánlattevõ nem csatolta ajánlatához a minõségbiztosítási rendszerét igazoló okirat, illetve semmilyen okiratot nem csatolt a minõségbiztosítással kapcsolatban. Ebben a körben hivatkozott arra, hogy maga a kérelmezõ sem az igazoló okiratot csatolta, hanem arról szóló tájékoztatást, hogy folyamatban van az okirat kiadása iránti eljárás.<br>
Álláspontja szerint a nyertes ajánlattevõ az õrzõ-védõ feladatok ellátására az ajánlati felhívásnak, dokumentációnak megfelelõ ajánlatot tett. Jogszerûen, alvállalkozó bevonásával tette ajánlatát, az engedélyek csatolása nem volt követelmény, az ajánlatban erre megjelölt referenciákat pedig elfogadták. A tisztítószerek vonatkozásában a környezetbarát jelleg igazolását nem kérték. A személyi, dolgozói állomány vonatkozásában pedig az ajánlati dokumentáció tartalmazott rendelkezéseket.<br>
Egyéb érdekeltként, a Consuland Kft. – a tárgyaláson módosított – észrevételében kérte a jogorvoslati kérelem elutasítását.<br>
Elõadta, hogy az ajánlatukat egy nappal korábban nyújtották be a többi ajánlattevõnél. Álláspontja szerint ajánlatuk megfelelt az ajánlati felhívásnak és dokumentációnak. Környezetbarát, elismert német márkát ajánlottak. Az õrzõ-védõ feladatokra az alvállalkozójukat jelölték meg, aki rendelkezik a szükséges engedélyekkel és referenciával. A személyi dolgozói állomány átvételét maga az ajánlati dokumentáció tette lehetõvé. A minõségbiztosítást tanúsító okiratot nem csatolták, mert úgy értelmezték a felhívást, hogy nem szükséges. A tárgyaláson elõadta – erre vonatkozó okirat csatolása mellett –, hogy 2001. április 9-tõl megkezdõdött cégüknél az ISO 9001 szabványnak megfelelõ minõségirányítási rendszer kiépítése, amely jelenleg is folyamatban van. A felkészítõ tevékenységet követõen kerül majd sor – várhatóan novemberben – a tanúsító cég részérõl az auditra.<br>
A Döntõbizottság a jogorvoslati kérelmet részben találta alaposnak.<br>
A Döntõbizottság a tudomásszerzés idõpontjának 2001. július 20-át fogadta el. Figyelemmel arra, hogy maga a kérelmezõ is részben ezt jelölte meg, illetve a július 30-i idõpontot az eljárás során rendelkezésre álló adatok nem támasztották alá.<br>
A Döntõbizottság alaposnak ítélte a nyertes ajánlat érvénytelenségére vonatkozó kérelmet az alábbi indokok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: "Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
Az ajánlati felhívás 11. af) pontja kötelezõen elõírta ajánlattevõ minõségbiztosítási rendszerét tanúsító okirat csatolását. Ez a kötelezettség a 11. b) pontra figyelemmel az alvállalkozóra is vonatkozott.<br>
A Döntõbizottság a nyertes ajánlatának áttekintése alapján megállapította, hogy az sem az ajánlattevõ, sem az alvállalkozó minõségbiztosítását igazoló okiratát nem tartalmazza. Emiatt az ajánlat nem felel meg az ajánlati felhívásnak és ezért a Kbt. idézett 52. § (2) bekezdés d) pontja alapján érvénytelen.<br>
A Döntõbizottság álláspontja szerint irreleváns az ügyben, hogy a nyertes ajánlattevõnél folyamatban van-e az elõkészítõ munka vagy sem. Az ajánlati felhívás értelmében a meglétet tanúsító okiratot kellett volna csatolni.<br>
A Döntõbizottság a kérelmezõ által hivatkozott többi érvénytelenségi okot nem látta megállapíthatónak.<br>
A kérelmezõ hivatkozott még az õrzõ-védõ tevékenységgel kapcsolatban a szükséges engedélyek, referenciák hiányára.<br>
A Döntõbizottság megállapította, hogy az ajánlati felhívás és dokumentáció nem tartalmazott arra vonatkozó elõírást, hogy a tevékenység végzéséhez szükséges engedélyeket, igazolásokat csatolni kell. Így a Döntõbizottság sem vizsgálta ezeket a jogorvoslati eljárás során. Más hatóságok, szervek hatáskörébe tartozik annak vizsgálata, hogy az adott tevékenységet a szükséges engedélyek, igazolások birtokában végzik-e.<br>
A referenciák vonatkozásában az ajánlati felhívás 11. a–d) pontja az alábbiakat mondja ki: "elõzõ 2 évre vonatkozó, hasonló jellegû és nagyságrendû szervezeteknél nyújtott takarítási és õrzõ-védõ szolgáltatásainak, referenciamunkáinak felsorolását".<br>
A Döntõbizottság áttekintette a nyertes ajánlatát és megállapította, hogy alvállalkozót jelölt meg az õrzõ-védõ feladatok ellátására és az alvállalkozó által csatolt referencialista megfelel az ajánlati felhívásban támasztott követelményeknek. Továbbá a többi feladat vonatkozásában is megtalálható az ajánlatban olyan referencialista, amely megfelel az ajánlati felhívásnak, ez a referencia már magára az ajánlattevõre, a Consuland Kft.-re vonatkozik.<br>
A Döntõbizottság nem minõsítette alaposnak a személyi állomány biztosításával kapcsolatos kifogásait a kérelmezõnek.<br>
Ajánlatkérõ ajánlati dokumentációjában – különösen annak a fentiekben idézett "C" mellékletében – elfogadta a szolgáltatást végzõ személyi állomány alkalmasságának igazolására a meglévõ, a szolgáltatást nyújtó munkavállalók átvételét. Az ajánlati dokumentáció ezen részét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn belül az érdekeltek jogorvoslattal nem támadták meg.<br>
A Döntõbizottság megvizsgálta a nyertes ajánlattevõ ajánlatát és megállapította, hogy e részében megfelel az ajánlati dokumentáció elõírásainak. Részben – a kért adatok megadása mellett – nyilatkozik az új személyi állományról, részben pedig nyilatkozik a meglevõ személyi állomány átvételérõl.<br>
Annak elbírálása, hogy az eddigi szolgáltatást nyújtó személyi állomány átvétele, munkaviszonyának rendezése miként történt – megfelelt-e a jogszabályi elõírásoknak –, nem a Döntõbizottság hatáskörébe tartozik, emiatt a munkaügyi bíróság elõtt indítható eljárás, illetve – a körülmények függvényében – más hatóságok elõtt kezdeményezhetõ eljárás.<br>
A Döntõbizottság nem találta alaposnak a tisztítószerek vonatkozásában elõterjesztett kifogásait a kérelmezõnek.<br>
Az ajánlati felhívás, illetõleg a dokumentáció e vonatkozásban nem tartalmazott igazolási kötelezettséget. Az ajánlati felhívásban – a 13. b) pontban a második részszempontnál, továbbá a 16. pont 3. francia bekezdésében – ajánlatkérõ a tisztítószerek minõségének, összetételének a feltüntetését kérte, és azt jelezte, hogy a környezetvédelmi szempontokra figyelemmel bírálja el az ajánlatokat.<br>
A Döntõbizottság megállapította, hogy a nyertes, az ajánlatához csatolt részletes tisztítószer-bemutató prospektussal teljesítette a tisztítószerek minõségének, összetételének a bemutatását. Ebben külön csoportban feltüntetésre kerültek a környezetbarát termékek is. Erre tekintettel a Döntõbizottság e körben érvénytelenségre okot adó körülményt nem észlelt.<br>
A Döntõbizottság a fentiekben megállapította, hogy a nyertes ajánlata – a minõségbiztosítási rendszert tanúsító okirat hiánya miatt – érvénytelen. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kötelezõen kimondja, hogy az eljárás további szakaszában nem vehet részt az, aki érvénytelen ajánlatot.<br>
Ajánlatkérõ az a Consuland Kft.-t hirdette ki nyertesnek és vele kötötte meg az eljárást lezáró szerzõdést.<br>
Ugyanakkor a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése az alábbiakat mondja ki:<br>
"Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépés esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mert érvénytelen ajánlatot nem értékelhette volna, nem hirdethette volna ki nyertesnek és nem köthette volna meg vele az eljárást lezáró szerzõdést.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését. Eszerint:<br>
"A szerzõdés megkötésének idõpontját az ajánlati felhívásban kell megállapítani azzal, hogy az – a 71/B. § (3)–(4) bekezdése szerinti eset kivételével – nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban."<br>
Ajánlatkérõ az ajánlati felhívása 15. b) pontjában a szerzõdéskötés idõpontját az eredményhirdetést követõ naptól számított 8. napban jelölte meg. Ajánlatkérõ 2001. július 20-án hirdetett eredményt. Azonban az eljárást lezáró szerzõdést már 2001. július 25-én megkötötte. Ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését, törvényesen legkorábban csak július 28-án köthette volna meg a szerzõdést.<br>
Ajánlatkérõ hivatkozásával szemben, az ügyben a Kbt. egyértelmû rendelkezése alapján a szerzõdéskötés idõpontja az irányadó. Irreleváns, az ajánlatkérõ által hivatkozott – más jogi tartalmat jelentõ – azon körülmény, hogy a 2.1. pont értelmében a szerzõdés idõbeli hatálya 2001. augusztus 1-jétõl kezdõdik. Ugyanis magához a szerzõdéskötés tényéhez is számos jogkövetkezmény fûzõdik, függetlenül az idõbeli hatálytól.<br>
A Döntõbizottság alaptalannak találta a kérelmezõnek a megkötött eljárást lezáró szerzõdés semmisségének megállapítása iránti kérelmét:<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a)–c) pontja taxatíve meghatározza, hogy a közbeszerzésekkel kapcsolatos jogorvoslatok közül melyek tartoznak a Döntõbizottság hatáskörébe. Eszerint:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
Míg a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése kimondja, hogy az (1) bekezdésben nem említett egyéb jogvita elbírálása a bíróság hatáskörébe tartozik. A Kbt. 76. § (1) bekezdés c) pontja csak ajánlatkérõ döntésével szembeni jogorvoslat elbírálására határozza meg a Döntõbizottság hatáskörét, a megkötött eljárást lezáró szerzõdéssel szembeni kérelem elbírálására már nem, így annak elbírálása a Kbt. 76. § (2) bekezdése értelmében a bíróság hatáskörébe tartozik.<br>
A kérelmezõ hivatkozásával szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése azt határozza meg, hogy a Döntõbizottság a határkörébe tartozó ügyekben milyen jogkövetkezményt alkalmazhat. Egyébként ha a szerzõdést megkötötték, a Kbt. 88. § (1) bekezdés c) pontja még az eljárást lezáró döntés megsemmisítését sem teszi lehetõvé. Ilyen esetekben a Döntõbizottság a Kbt. 88. § (1) bekezdés d) pontja alapján csak a jogsértést állapíthatja meg. A jogsértés megállapítása pedig – szemben a kérelmezõ hivatkozásával – nem azonos a megkötött szerzõdés semmisségének a megállapításával.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(7) bekezdése pedig épp azt mondja ki, ha alkalmazza is a Döntõbizottság a számára biztosított jogkövetkezményeket, attól még a szerzõdés semmisségének megállapítása kérhetõ. Azonban ezt a kérelmet a Kbt. 76. § (2) bekezdése alapján már a bíróság bírálja el.<br>
Ezen indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a Döntõbizottság elutasította a kérelmezõnek a megkötött eljárást lezáró szerzõdés semmisségének megállapítása iránti kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokokra tekintettel – a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 52. § (2) bekezdés d) pontját, az 59. § (1) bekezdését és a 62. § (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot, mert ajánlatkérõ a fentiek szerint megsértette a Kbt. rendelkezéseit és ezek olyan súlyú jogsértések, amelyek bírság kiszabását megalapozzák.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint:<br>
"A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." Ez a minimum összeg jelenleg 1 millió Ft. A megkötött szerzõdés alapján a beszerzés havi bruttó értéke 4 725 000 Ft, egy évi bruttó értéke 56 700 000 Ft, azzal, hogy a szerzõdést határozatlan idõtartamra kötötték.<br>
A Döntõbizottság, figyelemmel a többszöri jogsértésre a minimális bírságnál magasabb összegû bírság megállapítását tartotta indokoltnak. Érvénytelen ajánlat értékelése és nyertesként való kihirdetése súlyos jogsértés. A Döntõbizottság szintén súlyos jogsértésnek minõsítette azt, hogy <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésében meghatározott nyolc napnál korábbi szerzõdéskötési tilalom ellenére megkötötte ajánlatkérõ az eljárást lezáró szerzõdést. Emiatt a Döntõbizottság mérlegelési jogkörében úgy ítélte meg legalább három millió Ft összegû bírság kiszabása indokolt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. szeptember 21.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>