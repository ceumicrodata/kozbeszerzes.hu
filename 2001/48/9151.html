<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9151)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.554/11/2001.<br>
<br>
Tárgy: a Hídépítõ Rt. jogorvoslati kérelme és a Döntõbizottság elnöke által hivatalból kezdeményezett eljárása az UKIG közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás Frigyes u. 20., képviseli: dr. Horváth László Lajos jogtanácsos, a továbbiakban: kérelmezõ) jogorvoslati kérelmét, melyet az Útgazdálkodási és Koordinációs Igazgatóság (UKIG) (1024 Budapest, Fényes Elek u. 7–13. nevében és megbízásából eljár a Komárom-Esztergom Megyei Állami Közútkezelõ Kht. (2800 Tatabánya, Táncsics M. út 1/C, képviseli: dr. Völner Pál ügyvéd, 2536 Nyergesújfalu, Zelk Z. u. 64., a továbbiakban: ajánlatkérõ) "Esztergom városban a Mária Valéria híd forgalmának levezetése tehermentesítõ út kiépítésével" tárgyú közbeszerzési eljárása ellen nyújtott be elutasítja, míg a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által ugyanezen tárgyban hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ az UVATERV Rt. által készített tervdokumentációra – melynek tárgya az Esztergom–Párkány közötti Duna-híd építése volt – 3932/1998. számon 1999. január 18-án kapott építési engedélyt, amelyet a hatóság 623/5/1999. számú határozatában kiegészített. Ezen engedély alapján a beruházó legkésõbb a híd használatbavételének engedélyezéséig köteles a hídra vezetõ forgalom elvezetéséhez szükséges intézkedéseket megtenni. A nehézjármû forgalom számára a Prímás szigeti út és a Kis-Duna-híd építése szükséges.<br>
A híd építése a 2000. október 12-én megkötött vállalkozói szerzõdés alapján megindult, a teljesítési határidõ 2001. szeptember 30-a, a forgalomba helyezés 2001. október 11-e. Egyidejûleg kapcsolódó beruházásként – ideiglenes megoldásként – átépítésre kerül a forgalom levezetése céljából a Táncsics M. út, amely azonban a város számára kedvezõtlen. A végleges elkerülõ útra (Árok utca) vonatkozó tervdokumentációt a TURA Kft. készítette el 2000 júliusára, azonban a nyomvonalat illetõen az egyeztetés – így az engedélyezés – elhúzódott, mert az Esztergom Város Képviselõ-testülete 220/2000. (VI. 22.) számú határozatában ezt a megoldást nem támogatta. Ajánlatkérõ ezért a Töltés utcai nyomvonalra áttervezte az útépítést, melynek költségkihatása jelentõsen meghaladta volna az Árok utca költségét. 2001. árpilis 23-án a KöViM pénzügyi államtitkárának levele alapján az önkormányzat 162/2001. (IV. 26.) számú testületi döntésével a korábbi határozatát visszavonta, mely alapján az engedély kiadása megtörtént. Így a véglegesített nyomvonalra a terveket módosították, engedélyezésre benyújtották, majd 2001. augusztus 14-én az engedélyt a III/655-5/2001. számú határozat alapján ajánlatkérõ megkapta. Egyidejûen ajánlatkérõ adatszolgáltatást kért és kapott a területileg illetékes vízügyi igazgatóságtól az árvízveszély idõbeli alakulását illetõen. Eszerint a szeptembertõl márciusig terjedõ idõszakban a legkisebb a kockázata annak, hogy az építkezést zavaró árvízi helyzet következzen be.<br>
A fenti elõzményeket követõen 2001. augusztus 23-án küldte meg ajánlatkérõ a felkért ajánlattevõknek és a Döntõbizottság elnökének az ajánlati felhívást. Ebben a beszerzés tárgyát részletesen meghatározta (új út építése a kapcsolódó munkákkal és új acélhíd építése), valamint szabályosan elõírta a résztvevõk pénzügyi, gazdasági és mûszaki alkalmassága igazolásának módját, az ajánlatok elbírálásának szempontját.<br>
Ajánlatkérõ a mûszaki alkalmasság igazolása körében elõírta a megelõzõ három év azon referenciamunkáinak ismertetését, amelyek a beruházás becsült költségeinek legalább 25%-át elérték.<br>
Ajánlatkérõ kiemelte, hogy a mûszaki alkalmasság vonatkozásában akkor minõsíti az ajánlattevõt alkalmasnak, ha az ajánlattevõ, illetve az általa megnevezett alvállalkozói együttesen igazolják az alkalmassá minõsítéséhez az elõírtakat.<br>
Az alkalmatlanná minõsítés szempontjai között rögzítésre került, hogy alkalmatlan az ajánlattevõ, ha nincs hídépítés területén megfelelõ saját referenciája, vagy referenciákkal rendelkezõ szakalvállalkozója, vagy társvállalkozója.<br>
Teljesítési határidõként 2002. április 30-át jelölte meg az elõteljesítés lehetõségével. Dokumentációt is biztosított az ajánlattételhez. 2001. október 4-ét határozta meg eredményhirdetési idõpontként, a szerzõdést 2001. október 12-én kívánta megkötni.<br>
A Döntõbizottság elnöke részére megküldött tájékoztatóban ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította és ezt azzal indokolta, hogy Esztergom város és a KöViM közötti hosszas egyeztetés eredményeként 2001. április 23-án történt döntés a tehermentesítõ út eredeti, Árok utcai tervek alapján történõ megépíthetõségérõl. Az építési engedély kiadására 2001. augusztus 13-án került sor. Ezt követõen vált lehetõvé a közbeszerzési eljárás megindítására.<br>
A Döntõbizottság elnöke 2001. szeptember 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg.<br>
Kérelmezõ 2001. szeptember 14-én nyújtott be jogorvoslati kérelmet ajánlatkérõ közbeszerzési eljárása ellen. Jogorvoslati kérelmében kérte a jogsértés megállapítását, az ajánlati felhívás törvénysértõ részeinek megsemmisítését, ideiglenes intézkedés alkalmazását, ajánlatkérõ kötelezését a felmerült költségek viselésére. Indoklásként elõadta, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. (1</a>) bekezdés c) pontjára alapított eljárása jogsértõ, nem áll fenn az elõre nem látható okból elõálló sürgõsség esete. Az elkerülõ út kiépítésének szükségessége már a híd építése során ismert volt. Ajánlatkérõnek tehát elegendõ idõ állt rendelkezésére a nyílt eljárás lefolytatásához. Az sem jogos indoklás ajánlatkérõ részérõl, hogy a sürgõsség az árvízveszély miatt áll fenn. Ajánlatkérõ éppen úgy jelölte meg a teljesítési határidõt, hogy az valószínûsíthetõen az árvizes idõszakra esik, amikor nem lehet semmiféle kivitelezési munkát végezni. A híd átadása 2001. október 16-án várható. A forgalom meg tud indulni, még ha az forgalmi és környezetvédelmi problémákat okoz is, az elkerülõ út hiánya rendkívüli helyzetet nem eredményez. Sérelmezte továbbá, hogy ajánlattételre felhívást nem kapott, holott megfelelõ út- és hídépítési referenciákkal rendelkeznek, míg az ajánlattételre felkértek jó részének egyidejûleg mindkét referenciája nincs.<br>
Ajánlatkérõ érdemi észrevételében kérte a jogorvoslati eljárás megszüntetését, illetve a megalapozatlan jogorvoslati kérelem elutasítását. Indoklásként elõadta, hogy a két ország között nemzetközi egyezmény lehetõvé teszi az elkészült hídon a nehéz jármûvek (autóbusz, tehergépjármû) forgalmát. Az építési engedély elõírja erre tekintettel a Kis-Duna híd és az elkerülõ út egyidejû elkészültét. Az elkerülõ út engedélyezési eljárása elhúzódott, ezért korábban nem indíthatta meg a közbeszerzési eljárását. A híd és az elkerülõ út építésének fedezete is egységes elõirányzaton belül szerepel, a két létesítmény egy beruházási egységet képez. Az útépítés sürgõs, mert a napi 4000 jármû okozta forgalomterhelés Esztergom történelmi városmagját érinti. A híd 2001. október 11-i forgalomba helyezéséhez az eljáró hatóság csak úgy ad ideiglenes engedélyt, ha a kiviteli szerzõdésben lát arra garanciát, hogy az út a jövõ év elején átadásra kerül. A 2001. október 2-i bejáráson jegyzõkönyvben rögzítésre került, hogy az elkerülõ út megépítéséig ideiglenes használatbavételi engedély kiadása történik 2002. május 15-i határidõ kitûzésével. A vízügyi hatóság igazolása szerint a téli idõszak a legkevésbé árvízveszélyes, így az áprilisi befejezés e szempontból is optimális. Az elkerülõ út megépítésérõl Esztergom város képviselõ-testülete 2001. április 26-án döntött. Ezt követõen ajánlatkérõ a szükséges eljárást megkezdte, a már korábban elkészült terveket engedélyezésre beadta. A hatósági építési engedélyt 2001. augusztus 13-án kapták meg. Az útépítés miatt a jelenlegi védõgátat is át kell törni, ezért fontos az árvízveszélyes idõszak elkerülése. A vízügyi hatóság álláspontja szerint március-áprilistól kezdõdik a veszélyeztetett idõszak, az érintett rész építésével addigra el kell készülni, ebbõl adódik az április 30-i véghatáridõ. Mindezek teljesítéséhez az október elejei munkakezdés szükséges, amely csak a tárgyalásos eljárással biztosítható.<br>
A kérelmezõ kérelmére tett észrevételben ajánlatkérõ hivatkozik arra, hogy az ajánlattevõi kör azonos az elkerülõ út egy korábbi szakaszának, az Esztergom, Táncsics M. utca építésére kiírt közbeszerzési eljárásban résztvevõkkel. Az útépítés a beszerzés közel 70%-a, ezért nem írták elõ követelményként a hídépítési referencia egyidejû meglétét, megengedett az alvállalkozói, illetve társvállalkozói hídépítési referencia igazolása is. Kérelmezõt nem zárták ki a közbeszerzési eljárásból, szakalvállalkozóként, illetve társvállalkozóként az eljárás részese lehet.<br>
Ajánlatkérõ nyilatkozott, hogy az ajánlatok beérkeztek, az eredményhirdetés idõpontja 2001. október 15.<br>
A Döntõbizottság a D.562/2001. szám alatti jogorvoslati kérelmet egyesítette a D.554/2001. szám alatt a Döntõbizottság elnöke kezdeményezésére indított eljárással.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósulnak-e. Tény, hogy ajánlatkérõ a Mária Valéria híd újjáépítésérõl szóló döntést követõen tudomással bírt arról, hogy elvezetõ utat kell építenie. Ajánlatkérõ ennek alapján a szükséges terveket elkészíttette, azok 2000-ben már rendelkezésre álltak. Az engedélyezési eljárást megelõzõ egyeztetési folyamat elhúzódása nem ajánlatkérõ érdekkörében merült fel, hanem az önkormányzat volt az, aki késleltette az elterelõ út engedélyezését, illetve építését. Az önkormányzat pedig jelen közbeszerzési eljárásnak nem alanya. Az önkormányzati döntést követõen ajánlatkérõ a szükséges intézkedéseket haladéktalanul megtette, az építési engedély kiadása 2001. augusztus 14-én történt meg lényegében a már 2000-ben elkészült tervek alapján.<br>
Ajánlatkérõ ezt követõen volt abban a helyzetben, hogy a közbeszerzési eljárás megindításáról intézkedjen.<br>
Ajánlatkérõ az építési engedély birtokában késlekedés nélkül, rövid határidõn belül 2001. augusztus 24-én az eljárását meg is indította.<br>
A mielõbbi teljesítéshez ajánlatkérõnek nem vitathatóan érdeke fûzõdik, hiszen a Mária Valéria híd építési engedélyében az elkerülõ út egyidejû megépítése is meghatározásra került. Az út építésénél az árvízveszélyhez alkalmazkodni kell, ezt ajánlatkérõ megfelelõen igazolta is, így az útépítés idõigényére is figyelemmel a mielõbbi megvalósításhoz szükséges az õszi munkakezdés.<br>
A fentiek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A kérelmezõ jogorvoslati kérelmének további része is megalapozatlan.<br>
A tárgyalásos eljárásban ajánlatkérõ szabadon választhatja meg az ajánlattételre felhívottak körét. Ajánlatkérõ kérelmezõt ajánlattételre nem hívta fel, ez az ajánlatkérõi magatartás azonban nem jogsértõ.<br>
Kérelmezõ így a közbeszerzési eljárásnak nem részese, ebbõl következõen az ajánlati felhívás elõírásai jogát, jogos érdekét nem sértik.<br>
A Döntõbizottság megjegyzi, hogy ajánlatkérõnek az alkalmasság, illetve alkalmatlanná minõsítés kérelmezõ által sérelmezett részei nem jogsértõek, ajánlatkérõ ezen elõírása nem zárja ki kérelmezõ részvételét az eljárásból.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A fentiek alapján a Döntõbizottság az eljárást megszüntette, illetve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 8.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>