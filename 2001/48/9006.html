<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9006)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.536/8/2001.<br>
<br>
Tárgy: a TENKOP Rt. jogorvoslati kérelme a Radioaktív Hulladékot Kezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TENKOP Rt. (7054 Tengelic, Kossuth L. u. 15., a továbbiakban: kérelmezõ) jogorvoslati kérelmét, amelyet a Radioaktív Hulladékot Kezelõ Közhasznú Társaság (2040 Budaörs, Puskás Tivadar u. 11. sz., <br>
a továbbiakban: ajánlatkérõ) "A Paksi Atomerõmû Kiégett Kazetták Átmeneti Tárolója belsõ helyiségeinek (3551,25 m2) és udvarterének rendszeres takarítása. A téli idõszakban az udvartér hó- és jégmentesítése." tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. május 3-án megjelent hirdetményében nyílt közbeszerzési eljárást kezdeményezett, amely a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek bizonyult.<br>
Ajánlatkérõ az eredménytelen közbeszerzési eljárásra tekintettel a rendelkezõ részben meghatározott tárgyú tárgyalásos közbeszerzési eljárást írt ki. A részvételi felhívás a Közbeszerzési Értesítõ 2001. évi 28. számában jelent meg.<br>
A részvételi felhívás 8. pontjában a mûszaki alkalmasság igazolására ajánlatkérõ az alábbiakat határozta meg:<br>
Mûszaki alkalmasság: a résztvevõ mûszaki alkalmasságának igazolására az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontjaiban leírt igazolási módokat írja elõ:<br>
– a résztvevõ csatolja be az elõzõ 3 évben általa végzett takarítási szolgáltatások referenciamunkáinak igazolását.<br>
A részvételi felhívás 9. b) pont 6. francia bekezdésében ajánlatkérõ az alkalmatlanná minõsítési szempontok között az alábbiakat határozta meg:<br>
"– technikai személyzetének képzettsége nem terjed ki a sugárveszélyes munkakörre. Legalább 2 fõ munkavállalója nem rendelkezik magasban végzett munka szakirányú alkalmassági képzettséggel [1/1995. (I. 6.) MüM rendelet: Ipari Alpintechnikai Biztonsági Szabályzat]."<br>
Ajánlatkérõ a részvételi felhívás 13. pontjában az egyéb információk között az ajánlattevõk dolgozóival kapcsolatban az alábbiakat írta elõ:<br>
"– A részvételre jelentkezõk csatolják azt az igazolást, hogy rendelkeznek megfelelõ létszámú sugárveszélyes munkára alkalmas személyzettel. (Ennek feltétele a dolgozók orvosi alkalmassága és az érvényes sugárvédelmi vizsga.)"<br>
A munkaterület átadása és a szolgáltatás nyújtásának kezdõ idõpontja 2001. augusztus 15. volt.<br>
Az ajánlatok elbírálásának szempontja a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerint az összességében legelõnyösebb ajánlat kiválasztása volt.<br>
A HELOX Kft. részvételi jelentkezéséhez 10 fõ orvosi igazolását csatolta a sugárveszélyes munkakör betöltésének alkalmasságáról, nyilatkozott az alpintechnikára alkalmas dolgozóiról, bizonyítványokat bekérve becsatol.<br>
A részvételi felhívásra 2001. augusztus 7-ig, a részvételi jelentkezési határidõig négy ajánlattevõ (a kérelmezõ, a Duna Center Therm Kft., a VILKESZ Kft. és a HELOX Kft.) nyújtott be részvételi jelentkezést.<br>
Ajánlatkérõ 2001. augusztus 7-én tartotta a részvételi szakasz eredményhirdetését, mely szerint valamennyi jelentkezõt alkalmassá minõsítette.<br>
Az ajánlatkérõ 2001. augusztus 8-án tartotta a tárgyalást. Ajánlatkérõ közvetlenül a tárgyalás után a tárgyalás helyszínén – valamennyi ajánlattevõ jelenlétében – kihirdette az eljárás eredményét, mely szerint az eljárás nyertese a HELOX Kft.<br>
Ajánlatkérõ a nyertessel a szerzõdést megkötötte és a nyertes a szolgáltatás nyújtását 2001. augusztus 15-én megkezdte.<br>
Kérelmezõ – hiánypótlási felhívásnak eleget téve – 2001. augusztus 29-én jogorvoslati kérelmet terjesztett elõ. Kérelmezõ írásbeli kérelmében és a tárgyaláson tett nyilatkozatában azt kérte a Döntõbizottságtól, hogy állapítsa meg a jogsértést, semmisítse meg ajánlatkérõnek az eljárást lezáró döntését, ideiglenes intézkedésként tiltsa meg az ajánlatkérõnek a jogorvoslati kérelemmel kifogásolt döntése szerinti szerzõdés megkötését, és kérte a nyertes ajánlattevõnek a közbeszerzési eljárásban való részvételtõl eltiltását.<br>
Indokolásul elõadta, hogy a beszerzés tárgyát képezõ szolgáltatást a korábbiakban – alvállalkozójával együtt – õ végezte és 2001. augusztus 13-án az alvállalkozójának 5 munkavállalója rendkívüli felmondást nyújtott be (2001. augusztus 14-i határidõvel). Ezen személyek közül egy úgy nyilatkozott, hogy a nyertes ajánlattevõnél kíván 2001. augusztus 15-tõl elhelyezkedni és a nyertes ajánlattevõvel már (a kérelmezõ alvállalkozójával megkötött munkaszerzõdés hatálya alatt) munkaszerzõdést is kötött. Ennek alapján a kérelmezõ vélelmezte azt, hogy a nyertes ajánlattevõ a közbeszerzési eljárás tárgyát képezõ szolgáltatás elvégzésére – bár arra való alkalmasságát nem vitatja – az ajánlat megtételekor rendelkezésére álló munkavállalóival, azoknak más helyekrõl való átcsoportosítása nélkül nem lett volna képes.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a nyertes ajánlattevõ ajánlatában megjelölt alkalmas számú munkavállalót és szerzõdés hatálybalépése után az általa megjelölt munkavállalók kezdték meg a szolgáltatás nyújtását. Álláspontja szerint a kérelmezõ és alvállalkozójának munkaerõ-elvándorlása nem tartozik a közbeszerzési eljárás körébe. Ennek alapján kérte a jogorvoslati kérelem elutasítását.<br>
Egyéb érdekeltként a HELOX Kft. a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az ajánlatában foglaltak – az alkalmazottak tekintetében is – reálisak, valósak és a részvételi felhívásnak megfelelnek. Kérte a jogorvoslati kérelem elutasítását.<br>
A kérelem alapján a Döntõbizottság a jogorvoslati eljárást 2001. augusztus 29-én megindította.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott feltételei nem álltak fenn.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése úgy rendelkezik, hogy a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A közbeszerzésekrõl szóló, módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése úgy rendelkezik, hogy ha a Kbt. másként nem szabályozza a Döntõbizottság eljárását, akkor az államigazgatási eljárás általános szabályairól szóló, módosított 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 4. § (1) bekezdése és 7. § (1) bekezdése alapján a Döntõbizottság csak a hatáskörébe és illetékességébe tartozó ügyekben járhat el.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörét.<br>
A jogorvoslati kérelemben a kérelmezõ 5 saját munkavállalójának cselekményével kapcsolatos sérelmet kifogásol, mely sérelem munkajogi jellegû, így ebben a kérdésben nem a Kbt. hanem az Mt. szabályait kell alkalmazni. A munkajogi jogvita és az ezzel kapcsolatos jogorvoslati kérelem tárgya nem tartozik a közbeszerzési eljárással kapcsolatos jogorvoslat körébe.<br>
Mivel a jogorvoslati kérelem nem tartozik a közbeszerzési eljárással kapcsolatos jogorvoslat körébe ezért annak elbírálása a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján nem tartozik a Döntõbizottság hatáskörébe.<br>
A Döntõbizottság rámutat arra, hogy a munkajogi jogviták eldöntésére az Mt. és Pp. rendelkezései alapján a bíróság rendelkezik hatáskörrel.<br>
Az elõbbiek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján érdemi vizsgálat nélkül, hivatalból elutasította.<br>
<br>
Budapest, 2001. szeptember 28.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>