<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6191)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.360/11/2001.<br>
<br>
Tárgy: a Berta Biztonsági Szolgálat Kft. jogorvoslati kérelme a Tolna Megyei Önk. Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Újfalvi Annamária ügyvéd (1519 Budapest <br>
Pf. 361) által képviselt Berta Biztonsági Szolgálat Kft. (1114 Budapest Szabolcska u. 16/B., továbbiakban: kérelmezõ) jogorvoslati kérelmét, melyet dr. Sándor Attila ügyvéd (7100 Szekszárd Széchényi u. 21.) által képviselt Tolna Megyei Önkormányzat Kórház-Rendelõintézet (7101 Szekszárd Béri-B. Á. u. 5–7., továbbiakban: ajánlatkérõ) "a kórház intézményi objektumõrzése két telephelyen, pénz- és értékszállítás tevékenységének esetenkénti ellátása" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított <br>
15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március 21-én megjelent számában a rendelkezõ részben megjelölt beszerzés tárgyában.<br>
A felhívásra négy ajánlattevõ nyújtott be érvényes ajánlatot, közöttük kérelmezõ is 2 102 000 Ft/hónap ajánlati árral, a többi ajánlat ennél magasabb összegû árat tartalmazott. Ajánlatkérõ a május 14-én tartott eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelennek nyilvánította, arra hivatkozva, hogy egyik ajánlattevõ sem tett számára árban kedvezõ ajánlatot.<br>
Kérelmezõ nem volt jelen az eredményhirdetésen, annak jegyzõkönyvét május 23-án vette át, június 6-án jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, álláspontja szerint ajánlatkérõ nem tehette volna közzé a felhívást, ha nem rendelkezett megfelelõ pénzügyi fedezettel, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, ajánlatkérõ kötelezését a törvény szabályainak megfelelõ eljárásra és a jogorvoslati eljárásban felmerült költsége megtérítésére.<br>
Ajánlatkérõ kérte a jogorvoslati kérelem elutasítását. A jogorvoslati eljárásban tartott tárgyaláson elõadta, hogy az 1995. február 20-án kötött szerzõdés alapján végzi egy cég részére a beszerzés tárgya szerinti szolgáltatást <br>
a 2000 augusztusában módosított szerzõdés szerint <br>
1 688 500 Ft/hónap megbízotti díjért. A jelen közbeszerzési eljárást azért indította, mert a szolgálat ellátásának minõségét illetõen problémák merültek fel és úgy gondolta, hogy ha a jelenlegi megbízotti díjhoz képest 10%-al magasabb ajánlatot kapna a közbeszerzési eljárásban, azt még ki tudná fizetni. Az árajánlatok azonban jóval meghaladták a 10%-ot. Kérelmezõ ajánlatkérõnek a tárgyaláson elõadott védekezésére elõadta, hogy csak a szolgálatot jelenleg ellátó cég megbízotti díját és az õ ajánlata szerinti díjat csak a szolgálatot ellátó személyek számának ismeretében lehet összehasonlítani.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint ajánlatkérõ az ajánlati felhívást csak akkor teheti közzé, ha rendelkezik a szerzõdést teljesítését biztosító pénzügyi fedezettel.<br>
A 60. § (1) bekezdése d) pontja alapján az ajánlatkérõ eredménytelennek minõsítheti az eljárást, ha "egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot."<br>
Ezen d) pont rendelkezésének a 60. § (1) bekezdésének többi – a), b), c), e), f) – pontjaival való összevetésébõl megállapítható, hogy a d) pont arra az esetkörre vonatkozik, amikor a felhívásra érkeztek ajánlatok, azok érvényesek voltak, nem kellett az összes ajánlattevõt kizárni az eljárásból, ajánlatkérõ elõre nem látható ok folytán nem vált képtelenné a szerzõdés teljesítésére, egyik ajánlattevõ sem tanúsított az eljárásban annak tisztaságát vagy a többi ajánlattevõ érdekeit súlyosan sértõ magatartást. Ezen esetkörnek tipikus esete az ajánlati áraknak az ajánlatkérõ részére elfogadhatatlanul túlzott mértéke.<br>
Ajánlatkérõ a közbeszerzési eljárás megindításakor rendelkezett olyan szervezettel, amely ellátja a beszerzés tárgya szerinti szoláltatást, a jogvita tárgyát képezõ közbeszerzési eljárást azért indította meg, hogy "találjon" a szolgálatot ellátó szervezet által kért megbízotti díjnál az anyagi lehetõségei által megengedett mértékkel – 10%-kal – magasabb díjért a szolgálatot hibátlanul ellátó szervezetet.<br>
Az irányadó tényállás mellett a kérelem alapján a Döntõbizottságnak azt kellett eldönteni, hogy ajánlatkérõ jogszerûen hivatkozott-e a közbeszerzési eljárás eredménytelenné nyilvánítása indokául az eljárásban érkezett ajánlatok szerinti árak túlzott mértékére, és ezen hivatkozás mögött ténylegesen nem a szerzõdés teljesítéséhez szükséges pénzügyi fedezet hiánya áll-e.<br>
Ajánlatkérõ a tárgyaláson becsatolta a szolgálatot jelenleg ellátó céggel kötött szerzõdés módosítását, miszerint a megbízott 1 688 500 Ft/hónap díjért végzi a szolgáltatást. A július 4-én kelt beadványához mellékelte a számlavezetõ pénzintézet igazolását, miszerint a "Kórház gazdálkodása folyamatos és kiegyensúlyozott. A számlák fizetõképessége jó, fedezethiány miatt sorban állásra nem került sor. A Kórház a fizetési kötelezettségeinek határidõben eleget tesz."<br>
A két dokumentumból megállapítható, hogy ajánlatkérõ a jelenlegi szolgálatot ellátó részére (is) rendben megfizeti a szolgáltatási díjat, tehát rendelkezik a szolgáltatás ellátásához pénzügyi fedezettel. Ennek a fedezetnek a mértéke kb. 1 688 500 Ft/hónap.<br>
A Döntõbizottság álláspontja szerint ajánlatkérõ kompetenciájába tartozik annak eldöntése, hogy a hibátlan szolgáltatás érdekében a szóban forgó díjon felül még mennyit szán a feladat ellátására, mint ahogy az is, hogy mennyit nem hajlandó már fizetni azért.<br>
A Döntõbizottság megállapítja, hogy ajánlatkérõnek az eljárás eredménytelenné nyilvánítását kimondó döntése nem volt jogsértõ, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. július 11.<br>
<br>
	Dr. Csitkei Mária s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>