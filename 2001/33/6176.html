<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6176)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.394/16/2001.<br>
<br>
Tárgy: a Sempermed Magyarország Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sempermed Magyarország Kft. (1025 Budapest, Józsefhegyi út 28–30., a továbbiakban: kérelmezõ) jogorvoslati kérelmének, melyet Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., a továbbiakban: ajánlatkérõ) "orvosi vizsgálókesztyûk és steril sebészeti kesztyûk szállítása 1. részteljesítése körében a latex anyagú sima vagy enyhén texturált felületû göngyölt kialakítású vizsgáló kesztyûk és az 5. részteljesítése körében a latex anyagú steril, göngyölt kialakítású sebészeti kesztyûk beszerzése" tárgyú közbeszerzési eljárása ellen nyújtott be, részben helyt ad, és megállapítja, hogy az 1. és az 5. részteljesítés körében ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (6) bekezdését, a Kbt. 52. § (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését, ezért ajánlatkérõnek az eljárást lezáró döntését az 1. és az 5. részteljesítés vonatkozásában megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 2001. január 3-án a Közbeszerzési Értesítõ 1. számában részvételi felhívást tett közzé tárgyalásos, gyorsított közbeszerzési eljárás lefolytatására, amelynek tárgya orvosi vizsgálókesztyûk és steril sebészeti kesztyûk beszerzése volt. A részvételi felhívás módosítása 2001. január 10-én történt meg.<br>
Az eljárásfajta választásának indoka az volt, hogy a korábban indított közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen lett, a közbeszerzés tárgyára vonatkozó feltételek nem változtak.<br>
Ajánlatkérõ hat részteljesítést határozott meg, ezek között a részvételi felhívás 3. a) potjában 1. részteljesítésként 30 495 000 darab latex anyagú, sima vagy enyhén texturált felületû, göngyölt kialakítású vizsgálókesztyû, az 5. részteljesítésként 5 250 000 pár latex anyagú steril, göngyölt kialakítású sebészeti kesztyû szerepelt.<br>
A részvételi felhívás 3. c) és d) pont alapján részajánlatot lehetett tenni a 3. a) pont szerinti részteljesítésekre. A részteljesítések tovább nem bonthatók.<br>
Az ajánlatkérõ által meghívni kívánt ajánlattevõk keretszáma hat volt.<br>
A részvételi jelentkezési határidõben 2001. január 15-ig az 1. és az 5. részteljesítésre hét cég nyújtott be részvételi jelentkezést: Reisinger és Reményi Kft., Hartmann-Rico Kft., Premier G. Med Kft., Hungaromedical Rt., Afamia Trade Kft., Sempermed Kft. és a kérelmezõ. Ajánlatkérõ a részvételi jelentkezéseket elbírálta, és 2001. január 31-én eredményt hirdetett. Az 1. és az 5. részteljesítés körében az Afamia Trade Kft., kivételével valamennyi részvételre jelentkezõt felhívta ajánlattételre, átadta részükre az ajánlati felhívást és a dokumentációt.<br>
A dokumentáció III. részében az ajánlat tartalma és formája (útmutató az ajánlat elkészítéséhez) címû részében ajánlatkérõ elõírta, hogy a mûszaki tartalom és az egyéb szempontok értékeléséhez az ajánlattevõknek adatlapokat kell kitölteniük. A mûszaki tartalom értékeléséhez készített adatlapon mind a vizsgálókesztyûk, mind a sebészeti kesztyûk vonatkozásában 4. sorszám alatti mûszaki tényezõként szerepeltette ajánlatkérõ a szárhosszt, amelyre vonatkozóan kérte az "S" és az "M", illetve 6,5 és 8 méretû kesztyû paramétereinek centiméterben történõ megadását. Elõírta ajánlatkérõ, hogy az adatlapon közölt adatok valóságtartalmát az erre vonatkozó dokumentumoknak az ajánlatban történõ csatolásával kell igazolni, és az adatlapon meg kellett jelölni a hivatkozott dokumentumoknak az ajánlatban lévõ oldalszámát. Szerepelt az is az adatlapon, hogy a valótlan adatközlés a pályázat érvénytelenségét vonja maga után.<br>
Az adatlapok kitöltési útmutatójában a 4. ponthoz elõírta ajánlatkérõ, hogy a szárhossznál a vizsgálókesztyû esetén az "S" és "M" méretek szárhosszát, sebészeti kesztyû esetében pedig a 6,5 és 8-as méretû kesztyû szárhoszszát kell megadni.<br>
Az ajánlati dokumentáció IV. "A tárgyalás menete" címû részében ismertette ajánlatkérõ az általa figyelembe vett értékelési szempontokat: a mûszaki és egyéb tényezõket és az árat. A mûszaki tényezõk között 3. sorszám alatt mind a vizsgálókesztyûk, mind a sebészeti kesztyûk esetében a szárhosszméret szerepelt, amelynek a súlyszáma öt volt. Az ehhez fûzött magyarázatban közölte ajánlatkérõ, hogy elõnyös a minél hosszabb szárhossz. Valamennyi felsorolt értékelési tényezõnél 1-tõl 10-ig terjedõ pontozást határozott meg ajánlatkérõ.<br>
Ajánlatkérõ a részvételi felhívás 9. c) pontjában meghatározta, hogy az összességében legelõnyösebb ajánlatot kívánja kiválasztani. A 9. d) pont szerint az értékelési részszempontok és azok súlyszámai a következõk voltak:<br>
Mûszaki tartalom: 60. Ajánlati ár: 40<br>
Az adható pontszámok valamennyi részszempont esetében 1–10-ig terjedtek.<br>
Az ajánlatok bontására 2001. február 16-án került <br>
sor. Az 1. részteljesítésre Hartmann-Rico Kft., Premier <br>
G. Med Kft., Reisinger és Reményi Kft. és kérelmezõ, az <br>
<br>
5. részteljesítésre a Hartmann-Rico Kft., Premier G. Med Kft., Reisinger és Reményi Kft., az OMKER Rt. és a kérelmezõ nyújtottak be ajánlatot.<br>
Ajánlatkérõ 2001. február 21-ig hiánypótlási lehetõséget is biztosított, majd a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján pontosításokat is kért az ajánlattevõktõl. Az elsõ tárgyalásra 2001. február 21-én, a másodikra 2001. március 1-jén került sor mindkét részteljesítés esetében. A második tárgyaláson az 5. részteljesítés esetében az összes ajánlattevõ ajánlata vonatkozásában, az 1. részteljesítés esetében a Hartmann-Rico Kft., a Premier G. Med Kft., a Sempermed Kft. ajánlatáról ajánlatkérõ megállapította, hogy a benyújtott ajánlatok érvényesek. A tárgyaláson az ajánlattevõk módosíthatták ajánlatukat. Ezt követõen ajánlatkérõ elbírálta az ajánlatokat és 2001. március 14-én eredményt hirdetett. Az 1. részteljesítés körében a nyertes ajánlattevõ a Hartmann Rico Kft., az 5. részteljesítés körében az OMKER Rt. lett, az 5. részteljesítés körében nyertest követõ legkedvezõbb ajánlatot tevõ a kérelmezõ lett.<br>
A Sempermed Kft. 2001. március 19-én az 5. részteljesítésre vonatkozóan jogorovoslati kérelmet nyújtott be a Döntõbizottsághoz, amelyben kérte a közbeszerzési eljárást lezáró döntés megsemmisítését, a jogsértés mégállapítását, ajánlatkérõ kötelezését az eljárási díj és költségek viselésére.<br>
A Döntõbizottság a D.159/12/2001. számú határozatával a kérelemnek részben helyt adott, megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés <br>
d) pontjára tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését és az <br>
59. § (1) bekezdését, ezért ajánlatkérõ eljárást lezáró döntését az 5. részteljesítésre vonatkozóan megsemmisítette. A Döntõbizottság ezt meghaladóan a jogorvoslati kérelmet elutasította.<br>
A Premier G. Med Kft. 2001. március 20-án nyújtott be jogorvoslati kérelmet a Döntõbizottsághoz az 1. és az 5. részteljesítésre vonatkozóan, amelyben kérte a közbeszerzési eljárást lezáró döntés megsemmisítését, a jogsértés megállapítását, ajánlatkérõ kötelezését az eljárási díj és költségek viselésére.<br>
A Döntõbizottság a D.165/12/2001. számú határozatával a kérelemnek részben helyt adott, megállapította, hogy ajánlatkérõ megsértette az 1. részteljesítés körében a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, az 5. részteljesítés körében a Kbt. 52. § (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését, ezért ajánlatkérõ eljárást lezáró döntését az 1. és az 5. részteljesítésre vonatkozóan megsemmisítette. A Döntõbizottság ezt meghaladóan a jogorvoslati kérelmet elutasította.<br>
Ajánlatkérõ 2001. május 17-én vette át a D.159/12/2001. számú és a D.165/12/2001. számú határozatokat.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított lehetõséggel élve, úgy döntött, hogy újra értékeli az ajánlatokat. Errõl 2001. június 8-án tájékoztatta az ajánlattevõket, majd 2001. június 13-án értesítést küldött az eredményhirdetés idõpontjáról.<br>
Az eredmény kihirdetésére 2001. június 18-án került sor. Az 1. és az 5. részteljesítésben is a nyertes ajánlattevõ a Premier G. Med Kft. lett, az 5. részteljesítésben kérelmezõ a nyertest követõ legkedvezõbb ajánlattevõként került kihirdetésre.<br>
Az összegezésben az 1. és az 5. részteljesítés esetében is a mûszaki tartalom értékelési részszemponton belül a mûszaki tényezõk értékelése során a szárhosszra vonatkozó pontszámok megállapításával kapcsolatban ajánlatkérõ azt rögzítette, hogy az ajánlattevõk közül volt, aki helyesen a kért szárhosszértékre nyilatkozott és volt, aki helytelenül kesztyûhosszban adta meg az értéket. <br>
A nem megfelelõ adatot szolgáltató ajánlattevõk erre az értékelési szempontra egy pontot, a megfelelõ, így a legjobb adatot szolgáltató ajánlattevõ pedig tíz pontot kapott.<br>
A kérelmezõ mindkét részteljesítésben egy pontot kapott a szárhossz értékelése során.<br>
Kérelmezõ 2001. június 20-án nyújtott be jogorvoslati kérelmet, amelyet a jogorvoslati eljárás során tartott tárgyaláson kiegészített és pontosított. Kérelmében kérte a jogsértés megállapítását, ajánlatkérõnek a jogorvoslati eljárás során felmerült költségek viselésére való kötelezését, az 1. és az 5. részteljesítésre vonatkozó eljárást lezáró döntés megsemmisítését. Ideiglenes intézkedésként kérte a két részteljesítésre vonatkozó eljárást lezáró szerzõdés megkötésének megtiltását.<br>
Elsõdlegesen azt sérelmezte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében meghatározott határidõn túl, 2001. június 18-án hirdette ki e két részteljesítés eredményét. Elõadta, hogy ajánlatkérõ 2001. június 13-án kelt levelében hívta meg az ajánlattevõket 2001. június 18-i eredményhirdetésre. Megítélése szerint ajánlatkérõ legalább 11 nappal lépte túl a Kbt.-ben meghatározott határidõt, tekintettel arra, hogy a végrehajthatóságot a korábban kelt határozat meghozatalának idõpontjától, 2001. május 3-tól kell számolni. Ezt az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseire alapította.<br>
A jogsértésrõl történõ tudomásszerzés idõpontjaként 2001. június 14-ét jelölte meg, amikor írásban értesült az újra értékelésrõl.<br>
Kérelme indokául elõadta továbbá, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését és az 55. § (6) bekezdését is. Hivatakozott arra, hogy ajánlatkérõ a dokumentációban, a mûszaki tényezõk között 5 súlyszámmal a szárhossz mutatót adta meg. Nem határozta meg, hogy ezt milyen módon értékeli. Az összegezés szerint a szárhosszt csak egy ajánlattevõ adta meg az ajánlatkérõ által elvárt módon, a többi ajánlattevõ csak egy pontot kapott, mivel nem megfelelõ módon szolgáltatott adatot. Az ajánlati felhívás, dokumentáció nem tartalmazott eltérést a szabványtól, ezért feltételezték, hogy a szabvány szerint kell megadni a szárhosszt, ajánlatukban ez így szerepelt. Sérelmezte, hogy ajánlatkérõ nem kért felvilágosítást, miután észlelte, hogy az ajánlattevõk nem a szárhosszt, hanem a kesztyûhosszt adták meg.<br>
Ajánlatkérõ észrevételében kérte az alaptalan kérelem elutasítását. Ennek ellenére indítványozta, hogy a Döntõbizottság semmisítse meg az 1. és az 5. részteljesítésre vonatkozó eljárást lezáró döntést, mivel elismerte, hogy nem megfelelõen értékelte az ajánlatokat, tekintettel arra, hogy érvénytelen ajánlatokat bírált el.<br>
Elõadta, hogy a Döntõbizottság D.159/12/2001. számú és a D. 165/12/2001. számú határozatait 2001. május 17-én kapták meg. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti határidõ így 2001. június 16-án járt le. Ez a nap azonban szombati nap volt. A Kbt. a határidõk számítására vonatkozóan elõírásokat nem tartalmaz, ezért az Áe. rendelkezései az irányadók. Hivatkozott az Áe. azon rendelkezésére, amely szerint ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le. Erre figyelemmel ajánlatkérõ a számára nyitva álló határidõben hozta meg a döntését.<br>
Elõadta, hogy kérelmezõ nem a szárhosszra, hanem a kesztyû teljes hosszára vonatkozó adatot közölte az ajánlatában. Mivel kérelmezõ nem megfelelõen nyilatkozott, ezért ajánlatkérõ egy pontot adott, tekintettel arra, hogy ennél a szempontnál nem volt adata.<br>
Az 1. és az 5. részteljesítés esetében a kérelmezõnél és a Premier G. Med Kft.-nél is az ajánlat a szárhossz vonatkozásában ellentmondásos. Lehetõsége lett volna arra, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kérjen. Ez nem történt meg. Megítélése szerint a két ajánlattevõ ajánlata érvénytelen, mivel nem a szárhossz, hanem a kesztyûhossz megadása történt meg az ajánlatban.<br>
A Premier G. Med Kft. észrevétele szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti határidõben hozta meg a döntését. A szárhossz pontozását pedig helyesnek tartja, ezért kérte a jogorvoslati kérelem elutasítását.<br>
Ajánlatkérõ észrevételére vonatkozóan a szárhosszal kapcsolatban kifogásolta, hogy ajánlatkérõ már kétszer bírálta el a szárhosszt, megindokolta, hogy miért adott egy pontot az õ ajánlatára, ezek után most veti fel, hogy érvénytelen az ajánlat. A szárhossz a gyártók körében nem használt fogalom, ezt azonosnak lehet tekinteni a kesztyûhosszal. Ez a két fogalom egyaránt azt jelöli, hogy az orvos alkarján meddig tart a kesztyû. A szárhosszra nincs szabvány. Mellékelte a termékmintát az ajánlatához, a minták egyértelmûen alkalmasak a szárhossz közlésére is.<br>
Az OMKER Rt. észrevételében egyetértett a kérelmezõvel.<br>
A Döntõbizottság a D.394/5/2001. számú, 2001. június 25-én kelt határozatában az 1. és az 5. részteljesítést lezáró szerzõdés megkötését megtiltotta.<br>
A Döntõbizottság megállapította, hogy a kérelem a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése megsértésére és az ajánlatok értékelésére vonatkozóan alapos, a Kbt. 57. § (1) bekezdés megsértésére vonatkozóan alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A Döntõbizottság megállapította a visszaérkezett tértivevények alapján, hogy ajánlatkérõ mindkét határozatot 2001. május 17-én vette át.<br>
Annak megállapításához, hogy ajánlatkérõ a Kbt.-ben biztosított harminc napon belül hozta-e meg a döntését, meg kellett állapítani a határozatok végrehajthatósága idõpontját.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe 77. § (1) bekezdése szerint a közigazgatási szerv elsõfokú határozata jogerõs és végrehajtható, ha a határozat ellen határidõn belül nem fellebbeztek, a fellebbezésrõl lemondtak, vagy a fellebbezést e törvény kizárja.<br>
Kérelmezõ szerint a Döntõbizottság határozata már a meghozatala idõpontjától végrehajtható, mivel az Áe. a 77. § (1) bekezdésében foglaltak esetében nem köti a jogerõt a határozat közlésének idõpontjához, ezt csak a fellebbezést elbíráló másodfokú határozat esetében mondja ki.<br>
A Döntõbizottság szerint a határozat csak akkor fejthet ki jogi hatást, ha azt közölték, ha azt az érdekeltek megismerték, éppen ezért téves kérelmezõnek az a hivatkozása, hogy a határozat már a közlése elõtt, a meghozatalának idõpontjától végrehajtható. A hivatkozott rendelkezés nem a jogerõre emelkedés és a végrehajthatóság idõpontját határozza meg, így nem vonható le belõle az a következtetés, hogy a fellebbezés kizárása esetén a határozat már a meghozatala napjától végrehajtható.<br>
Az Áe. 45. § (1) bekezdése szerint a határozatot kézbesítés útján kell közölni, a jelenlévõ ügyféllel azonban – ha jogszabály nem zárja ki – kihirdetés útján is közölni kell. A <a href="http://net.jogtar.hu/jr/gen/getdoc.cgi?docid=99500040.tv#87">Kbt. 87. §-</a>a szerint a határozatot a feleknek és az egyéb érdekelteknek kézbesíteni kell.<br>
Az Áe. 47. § (1) bekezdése szerint a határozat közlésének napja az a nap, amelyen azt kézbesítették, kihirdették, a közszemlére tett iratot levették, illetõleg a határozatot a távközlési eszköz útján közölték.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdekében hozott határozata sérti, keresettel kérheti a bíróságtól annak felülvizsgálatát. A Kbt. 90. § (1) bekezdése szerint a keresetlevelet a határozat kézbesítésétõl számított tizenöt napon belül kell benyújtani a Döntõbizottsághoz. E § (2) bekezdése szerint a keresetlevél benyújtásának a határozat végrehajtására nincs halasztó hatálya.<br>
Az Áe. és a Kbt. fenti rendelkezései összevetése alapján megállapítható, hogy a Döntõbizottság határozata közlése napjától végrehajtható, így a D.159/12/2001. számú és a D.165/12/2001. számú határozatok végrehajthatóságának idõpontja 2001. május 17., a közlés, a kézbesítés napja.<br>
Nem fogadta el a Döntõbizottság az ajánlatkérõ álláspontját sem, amely szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti határidõ számítására az Áe. 39. §-ában foglaltakat kell alkalmazni, mivel a Kbt. nem tartalmaz rendelkezést a határidõk számítására, és erre tekintettel ajánlatkérõ határidõben hozta meg döntését.<br>
A Kbt. alapján az Áe. rendelkezéseit csak a Döntõbizottság eljárására kell alkalmazni, nem alkalmazható azonban az ajánlatkérõk által lefolytatott közbeszerzési eljárásokban, így ajánlatkérõnek a Kbt. 88. § (6) bekezdése szerinti eljárása során sem.<br>
Nincs jelentõsége annak sem, hogy ajánlatkérõ közigazgatási szerv, hiszen – bár más, államigazgatási hatósági eljárása során az Áe. szabályait kell alkalmaznia – a közbeszerzési eljárás során a közigazgatási szerv nem államigazgatási jogviszony alanya, így nem alkalmazhatja az Áe. rendelkezéseit.<br>
A Kbt. tartalmaz rendelkezéseket a határidõk számítására, nevezetesen a 29. § (6) bekezdésében, ahol az Áe.-ben foglaltakhoz hasonló rendelkezéseket állapít meg, de kifejezetten csak a hirdetményben megjelölt határidõkre vonatkozóan. Ezt a számítási módot azonban nem lehet alkalmazni a Kbt. 88. § (6) bekezdésében megjelölt határidõre, mivel nem hirdetményi határidõrõl van szó, valamint azért sem, mert a Kbt. 29. § (6) bekezdése szerinti rendelkezés összevetve a Kbt. mellékleteivel – azon határidõk számítására vonatkozik, amelyek esetében a kötelezõ legrövidebb idõtartamot határozza meg a Kbt., az új döntés meghozatalának határideje azonban nem ilyen határidõ.<br>
A Kbt. napokban és munkanapokban állapítja meg a határidõket. A Kbt. 88. § (6) bekezdése szerint határidõt napokban, azaz naptári napokban határozta meg, így az új döntést harminc naptári napon belül kell meghozni az ajánlatkérõnek. Ez – eltérõ szabályozás hiányában – nem értelmezhetõ úgy, hogy meghosszabbodik a határidõ, ha annak utolsó napja nem munkanap.<br>
Amennyiben a határidõ utolsó napján a munka szünetel, akkor a határidõ lerövidül ajánlatkérõ számára.<br>
A fentiek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglaltakat, mivel a határozat végrehajthatóságának idõpontjától számított harminc napon túl hozta meg az új döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság megállapította, hogy ajánlatkérõ nem követett el jogsértést azzal, hogy nem kért felvilágosítást az ajánlattevõktõl az ajánlatokban a szárhosszra vonatkozóan megadott adatokról. A Kbt. csupán lehetõséget ad ajánlatkérõ részére a felvilágosítás kérésére, de nem ír elõ erre vonatkozó kötelezettséget az ajánlatkérõ számára. Nem követett el jogsértést azzal ajánlatkérõ, hogy nem élt ezzel a lehetõséggel.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz <br>
(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a <br>
34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Kérelmezõ azt sérelmezte, hogy ajánlatkérõ nem megfelelõen értékelte a szárhossz mutatót.<br>
Az ajánlati dokumentáció elõírásai alapján egyértelmû volt, hogy ajánlatkérõ nem a megajánlott kesztyûk teljes hosszának, hanem a szárhossznak a megadását kérte.<br>
A Döntõbizottság megállapította, hogy a Premier G. Med Kft. és kérelmezõ ajánlatában a mûszaki tényezõk közlésére szolgáló adatlapon – nevezettek által is elismerten – nem a szárhossz, hanem a kesztyûhossz adata került megadásra. A szárhosszra vonatkozó adatok egyáltalán nem szerepeltek az ajánlatokban.<br>
Nem megfelelõen járt el tehát ajánlatkérõ a mûszaki tartalom részszempont elbírálásánál, amikor a mûszaki tényezõk között megjelölt szárhossz mutatót úgy értékelte, hogy a hiányzó adatra egy pontot adott, míg a megfelelõ adatot tíz ponttal értékelte.<br>
A nyertes ajánlattevõ és kérelmezõ ajánlata ugyanis nem felelt meg az ajánlati dokumentáció elõírásainak, ezért érvénytelen. Ajánlatkérõ azonban nem nyilvánította érvénytelennek ezeket az ajánlatokat, hanem értékelte, és a Premier G. Med Kft.-t nyertesnek hirdette ki, ezért a jogsértõ értékelés a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértéséhez is vezetett.<br>
Nincs jelentõsége ebbõl a szempontból annak, hogy az ajánlattevõk által becsatolt minták alapján ajánlatkérõ megállapíthatta volna az általa kért szárhosszméreteket, illetve annak sem, hogy a megajánlott termékek megfeleltek-e a szabvány elõírásainak, mivel a Premier G. Med Kft. és a kérelmezõ ajánlata az ajánlati dokumentációban foglaltaknak nem felelt meg azáltal, hogy az adatlapokon, illetve az ajánlatban nem a kért adat szerepelt.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a Kbt. 88. § (1) bekezdés c) d) és h) pontjai szerinti jogkövetkezményeket alkalmazta.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást lezáró döntés megsemmisítésével a jogsértés orvosolható, hiszen ajánlatkérõ az ideiglenes intézkedésre tekintettel nem köthette meg a szerzõdést a nyertes ajánlattevõvel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 26.<br>
<br>
	Dr. Bankó Ágnes s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>