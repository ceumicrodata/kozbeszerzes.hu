<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6189)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.351/12/2001<br>
<br>
Tárgy: az SCA Hygiene Products Kft. jogorvoslati kérelme a Péterfy Sándor Utcai Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Ágoston Alexandra ügyvéd (1026 Budapest Küköllõ u. l.) által képviselt SCA Hygiene Products Kft. (1021 Budapest Budakeszi út 51., továbbiakban: kérelmezõ) jogorvoslati kérelmét, melyet dr. Hargitai László ügyvéd (1114 Budapest Bartók Béla út 15/B.) által képviselt Fõvárosi Önkormányzat Péterfy Sándor Utcai Kórház (1076 Budapest Péterfy Sándor u. 8–20., továbbiakban: ajánlatkérõ) "303 000 db felnõtt nadrágpelenka és 32 000 db betegalátét" beszerzése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított <br>
15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. április 4-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, melyet 1–20-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
részszempontok	súlyszámok<br>
– orvosszakmai megfelelõség a benyújtott <br>
minták alapján	5<br>
– ajánlati ár nagysága és fizetésének feltételei	2<br>
Az ajánlattételi határidõre, május 15-re a kérelmezõ, a Hartmann-Rico Kft., az Allegro Kft., a Nagév Kft., az Omker Rt., a Beltex Kft. és a Premed Kft. nyújtott be ajánlatot. Ajánlatkérõ a május 18-i eredményhirdetésen a a Hartmann-Rico Kft. ajánlatát hirdette ki nyertesnek.<br>
Kérelmezõ június 1-jén jogorvoslati kérelmet terjesztett elõ a Döntõbizottsághoz. A jogorvoslati eljárásban tartott tárgyaláson pontosított kérelmében sérelmezte, hogy sem a felhívás, sem a kiírás nem tartalmazta a nedvszívó képesség szemrevételezés, termékpróba alszempontokat, ennek ellenére ajánlatkérõ az elsõ bírálati részszempontból ezek alapján végezte az összehasonlítást. Kifogásolta, hogy ajánlatkérõ a termékminták jellemzõit mûszeres vizsgálattal nem ellenõrizte. Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ marasztalását a jogorvoslati eljárásban felmerült költségei megtérítésére.<br>
Ajánlatkérõ kérte a jogorvoslati kérelem elutasítását. Elõadta, hogy az orvosszakmai megfelelõség a beszerzés tárgya szerinti termék esetén nem lehet más, mint annak nedvszívó képessége és puhasága. Ezeket a tulajdonságokat pedig gyakorlott betegápolók által végzett szemrevételezéssel és termékpróba útján meg lehet állapítani.<br>
Az egyéb érdekeltek közül a Beltex Kft., a Hartmann-Rico Kft. és az Omker Rt. nyújtott be észrevételt. A Beltex Kft. egyetértett a jogorvoslati kérelemmel, hivatkozott arra is, hogy a nyertes ajánlatának szöveges része és a terméket ismertetõ prospektus adatai eltérnek egymástól a nedvszívó képesség vonatkozásában; a prospektus a jogszabály szerinti adatot adja meg, az ajánlat szöveges része pedig a vonatkozó Eü.M. rendeletben elõírt követelmény kétszeresének megfelelõ értéket.<br>
A Hartmann-Rico Kft. a jogorvoslati kérelem elutasítását kérte, az Omker Rt. beadványa érdemi észrevételt nem tartalmazott.<br>
A Döntõbizottság a felek írásos és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy ajánlatkérõnek az ajánlatokat a felhívásban meghatározott értékelési szempontok alapján kell elbírálnia.<br>
Kérelmezõ a bírálati részszempontok közül az "orvosszakmai megfelelõség a benyújtott minták alapján" résszempontból való értékelés módját vitatta, álláspontja szerint ajánlatkérõ a bírálatnál bevezetett három alszempontot nem közölte a kiírásban és az összegzésben sem adott e bírálati mód eredményére vonatkozóan egzakt megfogalmazást.<br>
A Döntõbizottság azt vizsgálta meg, hogy ajánlatkérõ által az értékelésnél bevezetett alszempontok – nedvszívó kapacitás, szemrevételezés, termékpróba belefértek-e az orvosszakmai megfelelõség részszempont tartalmába.<br>
Megállapítást nyert, hogy ajánlatkérõ olyan három alszempont alapján értékelt, amelyek nem lépik túl az orvosszakmai megfelelõség keretében vizsgálható tényezõk körét.<br>
A Kbt. nem korlátozza ajánlatkérõt abban, hogy az ajánlati felhívásban meghatározott bírálati részszemponton belül milyen módszer, milyen tényezõk figyelembe vétele mellett határozza meg a számára elõnyös ajánlati elemeket. A törvény értelmében csak az a korlát áll fenn az ajánlatkérõ által végzett értelés módjára nézve, hogy az értékelési módszernek, a figyelembe veendõ tényezõknek – alszempontoknak – a részszemponttal összefüggésben lévõnek kell lenni. Ez az összefüggés a Döntõbizottság álláspontja szerint megállapítható, ajánlatkérõ által a vizsgálatnál alkalmazott alszempontok a részszempont tartalmi körén belüliek.<br>
A Döntõbizottság nem fogadta el kérelmezõ érvelését, miszerint ajánlatkérõnek a vizsgálat tárgyává tett mintákat külön mûszeres vizsgálatnak kellett volna alávetnie. Ajánlatkérõ a kiírásban nem vállalt magára ilyen értelmû kötelezettséget. A vizsgálatot mindegyik ajánlatra nézve egyezõen – ún. "vakpróba" útján – végezte, a minták sorszámmal voltak ellátva, a vizsgálatot végzõ szakemberek – fõnõvér, ápolónõk – a szemrevételezés, vízpróba során nem tudták, hogy melyik ajánlattevõ termékét vizsgálták az alkalmazási gyakorlatuk során szerzett tapasztalataik birtokában. Az ajánlattevõk esélyegyenlõségnek sérelme tehát nem merülhetett fel.<br>
A Döntõbizottság megállapította, hogy az ajánlatkérõ által végzett értékelés nem volt jogsértõ, ezért a jogorvoslati kérelmet elutasította.<br>
A Beltex Kft. egyéb érdekelt észrevételezte, hogy a nyertes ajánlatának szöveges részében és az ajánlatához csatolt prospektusban a nedvszívó képességre megjelölt adatok eltérnek egymástól. Ez az észrevétel tartalma szerint a nyertes ajánlat érvénytelenségére alapított kérelemnek minõsül. A Döntõbizottság nem vizsgálta a Beltex Kft. kifogásának megalapozottságát, mert ehhez a kifogást csak szabályszerûen (határidõben, igazgatási szolgáltatási díj lerovása mellett stb.) elõterjesztett jogorvoslati kérelemben kellett volna elõterjeszteni. A nyertes a 2001. június 25-én kelt beadványában nyilatkozott, hogy a minták és az írásos anyagban feltüntetett kapacitások a valóságnak megfelelnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. június 29.<br>
<br>
	Dr. Csitkei Mária s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>