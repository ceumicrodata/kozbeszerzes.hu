<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6190)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.346/13/2001.<br>
<br>
Tárgy: a Magyar Egészségügyi Mosodák Kft. jogorvoslati kérelme a Szent János Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
Dr. Kimlei Zsuzsanna ügyvéd (1064 Budapest Rózsa u. 64.) által képviselt Magyar Egészségügyi Mosodák Rt. (2600 Vác Argenty Döme tér 1–3., továbbiakban: kérelmezõ) jogorvoslati kérelmét, melyet dr. Kékesi Andrea ügyvéd (1122 Budapest Városmajor u. 3/A.) által képviselt Fõvárosi Önkormányzat Szent János Kórház és Rendelõintézet (1125 Budapest Diósárok u. 1–3., továbbiakban: ajánlatkérõ) mosodai szolgáltatás évi 700 tonna &plusmn;20% mennyiségben tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított <br>
15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március 28-án megjelent számában a rendelkezõ részben megjelölt beszerzés tárgyában.<br>
A felhívás 11. a) pontjában az ajánlattevõ mûszaki alkalmasságának igazolására – többek között – elõírta az elõzõ 3 év legjelentõsebb, az egészségügy területén végzett hasonló volumenû mosodai szolgáltatás ismertetését. A 11. b) pontban kikötötte, hogy alkalmatlannak minõsíti a szerzõdés teljesítésére azt az ajánlattevõt, aki az egészségügy területén nem rendelkezik a beszerzés tárgyához hasonló referenciával.<br>
Az ajánlati dokumentáció mosatás és kezelés szempontjából a kórházi textíliákat ellátotti (továbbá ágy- és mûtéti), valamint alkalmazotti (védõruhák, munkaruhák) csoportra osztotta. A dokumentáció részét képezõ szerzõdéstervezet 4.4. pontja a forgási sebesség (a szennyes textília átvételétõl a tiszta textília visszaadásáig eltelt idõszak órában) az ellátotti textíliára 24 óra, az alkalmazotti textíliára pedig 48 óra.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
részszempontok	súlyszámok<br>
– textília forgási sebessége	5<br>
– ár	5<br>
– fizetési feltételek	 5<br>
– a szolgáltatás technológiai ismérvei	4<br>
Az ajánlattételi határidõre, május 8-ra a kérelmezõ, a HM Centrál Mosodák Rt. és a Salesianer Miettex Kft. nyújtott be ajánlatot. Ez utóbbi ajánlatot ajánlatkérõ érvénytelennek nyilvánította és a május 29-én tartott eredményhirdetésen a HM Centrál Mosodák Rt. ajánlatát hirdette ki nyertesnek. Ajánlatkérõ a nyertes ajánlat kedvezõbb voltát a következõkkel indokolta:<br>
– A nyertes ajánlata szerinti forgási sebesség a szerzõdés-tervezetben elõírtaknak megfelelõ 24 óra (ellátotti textíliákat illetõen) és 48 óra (alkalmazotti textíliákat illetõen), ezzel szemben a kérelmezõ ajánlata csak az alkalmazotti kategóriában felel meg a kiírás szerinti 48 órának, az ellátotti kategóriában tett "textilbanki szolgáltatást" nem fogadja el, mert erre a kiírásban nem adott lehetõséget.<br>
– A nyertes ajánlata szerinti hideg vizes áztatási folyamat alkalmasabb az egészségügyben jellemzõ szennyezõdések eltávolítására, mint a kérelmezõ által ajánlott technológia.<br>
Kérelmezõ május 30-án jogorvoslati kérelmet terjesztett elõ a Döntõbizottsághoz, kérelmét május 31-én kiegészítette. Sérelmezte egyrészrõl, hogy ajánlatkérõ olyan ajánlattevõt hirdetett ki nyertesnek, akinek nincs az egészségügy területén a beszerzés tárgyához hasonló volumenû referenciája, másrészrõl pedig azt, hogy nem a legkedvezõbb ajánlat lett a nyertes. Álláspontja szerint a textília forgási sebessége bírálati részszempontból ajánlata elõnyösebb volt a nyertesénél, mert vállalta, hogy <br>
12 millió Ft értékû csere textíliát letétbe helyez ajánlatkérõnél és ezáltal a textília forgási sebessége az ellátotti kategóriában gyakorlatilag "0" órának tekinthetõ. A negyedik részszemponból ajánlata azonos értékû volt a nyertesével, mert az õ ajánlata is tartalmazza a hideg vizes áztatást. A jogorvoslati eljárásban tartott tárgyaláson a negyedik részszempontra vonatkozó álláspontját azzal indokolta, hogy a mosás elsõ fázisában a mosóvízhez adagolt "Clax Sigma" vegyszer a nyertes által alkalmazott hideg vizes áztatási móddal azonos hatékonyságú.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, a jogorvoslati eljárásban felmerült költségei megtérítésére ajánlatkérõ marasztalását, valamint ideiglenes intézkedésként a szerzõdéskötés megtiltását.<br>
A Döntõbizottság a D.346/3/2001. számú határozatával a szerzõdéskötést megtiltotta.<br>
Ajánlatkérõ kérte a jogorvoslati kérelem elutasítását, közölte, hogy az ajánlatok értékelését a kiírásban foglaltaknak megfelelõen végezte, a legelõnyösebb ajánlatot hirdette ki nyertesnek. A jogorvoslati eljárásban tartott tárgyaláson elõadta, hogy a nyertes alkalmas a szerzõdés teljesítésére, mert ajánlata 37. oldalán lévõ referencia-nyilatkozat értelmezése szerint jelenleg is végez a jelen beszerzés tárgyával hasonló volumenû szolgáltatást.<br>
Az egyéb érdekeltek közül a HM Centrál Mosodák Rt. tett észrevételt, álláspontja szerint ajánlatkérõ eljárást lezáró döntése helytálló volt.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság elõször vizsgálat tárgyává tette a nyertes alkalmasságát.<br>
A nyertes ajánlatának 37. oldalán a következõ, a cég elnök-vezérigazgatója által aláírt nyilatkozat szerepel: "Alulírott dr. Ivanics Iván, mint a HM Centrál Mosodák Állami Rt. (1134 Budapest Róbert Károly krt. 47.) elnök-vezérigazgatója kijelentem, hogy a 2000. évben és az azt megelõzõ két naptári évben a legjelentõsebb, az egészségügy területén végzett azonos volumenû mosodai szolgáltatások az alábbiak voltak: " A nyilatkozat ezen szöveges része után táblázatos felsorolásban ismerteti a referencia munkákat, melyek között szerepel a Fõvárosi Önkormányzat Péterfy S. utcai Kórház részére végzett 644 tonna mennyiségû tisztításra vonatkozó szolgáltatás is 73,6 millió Ft/év árbevétellel 1994. október 1-jei szerzõdéskötéssel, valamint a Fõvárosi Önkormányzat Uzsoki Utcai Kórház részére végzett 460 tonna mennyiségû szolgáltatás 64,6 millió Ft/év árbevétellel 1997. március 1-jei szerzõdéskötéssel".<br>
A nyilatkozatot tartalma szerint értelmezve megállapítható, hogy a nyertes a megelõzõ 3 évben rendelkezik a kiírás szerinti referenciával, ezért a Döntõbizottság a jogorvoslati kérelmet e vonatkozában elutasította.<br>
A Döntõbizottság megvizsgálta ajánlatkérõ értékelését a kérelmezõ által vitatott elsõ és negyedik bírálati részszempontból.<br>
Az elsõ részszempont a textília forgási sebessége.<br>
Kérelmezõ ajánlatában (a szerzõdés-tervezetben) vállalta az ajánlatkérõ által kért, az ellátotti textíliákra vonatkozóan 24 órás forgási sebességet, ezen felül többlet vállalásként azonnalit is olymódon, hogy 12 millió Ft értékû textil-csere raktárt létesít a kórház területén, valamint vállalta az alkalmazotti textíliákra a 48 órás forgási sebességet. Ajánlatkérõ a textilcsereraktár biztosítására tett felajánlást nem fogadta el és ezáltal a "0" forgási sebességre tett ajánlatot sem. Így e részszempontra az adható maximum pontszámnak csak a felét adta kérelmezõ részére.<br>
Ajánlatkérõ értékelése nem helytálló. Arra joga van az ajánlatkérõnek, hogy ne fogadja el a csere-raktár biztosítására tett ajánlatot, mivel erre a kiírásban nem tartott igényt. Ajánlatkérõnek azonban figyelembe kellett vennie az értékelésnél azt a tényt, hogy kérelmezõ a szerzõdés-tervezetben a nyertessel egyezõen vállalta a 24, illetve 48 órás forgási sebességet. Ezért a kérelmezõ részére is a nyertessel azonos 10 pont jár erre a részszempontra.<br>
A negyedik részszempont a szolgáltatás technológiai ismérvei volt.<br>
Ajánlatkérõ megítélése szerint a nyertes által ajánlott hideg vizes áztatás a fehérjeszennyezõdés eltávolítását illetõen jobb eredményre vezet, mint a kérelmezõ által alkalmazott technológia szerinti hideg vizes vegyszeres elõmosás. Ezért a nyertesnek 10 pontot, kérelmezõnek <br>
9 pontot adott erre a részszempontja. Kérelmezõ állítása szerint a hozzáadott vegyszer (Clax Sigma) kifejezetten fehérje oldószer, amelyet a hatékonyabb áztatás céljából adagolnak az áztatóvízbe, ezért álláspontja szerint ezért a két módszer azonos hatékonyságú.<br>
A kérdés eldöntése szakértõi kérdés, a Döntõbizottság azonban csak arra az esetre látja indokoltnak szakértõ igénybevételét, ha ezen bírálati részszempontból a két ajánlat azonossága változtat a közbeszerzési eljárás eredményén. Ennek eldöntésére a következõ összehasonlító táblázat szolgál:<br>
<br>
Bírálati részszempont	Súlyszám<br>
Forg.-seb.	5<br>
Ár	5<br>
Fiz. felt.	5<br>
Szolg. ech.	4<br>
		Nyertes	Súlyozott<br>
	pontszám	pontszám<br>
Forg.-seb.	10	50<br>
Ár	9,67	48,35<br>
Fiz. felt.	10	50<br>
Szolg. ech.	10	40<br>
Összesen:		188,35<br>
		Kérelmezõ	Súlyozott<br>
	pontszám	pontszám<br>
Forg.-seb.	10	50<br>
Ár	10	50<br>
Fiz. felt.	8,89	44,45<br>
Szolg. ech.	10	40<br>
Összesen:		184,45<br>
A táblázat adataiból megállapíthatóan a nyertes pontszáma akkor is magasabb lenne, ha szakértõ igénybevétele útján bebizonyosodna kérelmezõ azon álláspontia, miszerint az általa ajánlott technológia azonos értékû a nyertesével.<br>
A Döntõbizottság ezért eltekintett a szakértõ bevonásától.<br>
A Döntõbizottság megállapította, hogy ajánlatkérõ a legkedvezõbb ajánlatot hirdette ki nyertesnek, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. június 27.<br>
<br>
	Dr. Csitkei Mária s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>