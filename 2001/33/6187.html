<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6187)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.277/13/2001.<br>
<br>
Tárgy: az ASS Mo. Kft. jogorvoslati kérelme a Tokaj Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
Dr. Fazekasné dr. Vaszin Edit ügyvéd (2700 Cegléd Bercsényi u. 29.) által képviselt ASS Magyorország Kft. (6000 Kecskemét Klapka u. 10/B, továbbiakban: kérelmezõ) jogorvoslati kérelmének – melyet dr. Baráti Béla ügyvéd (3980 Sátoraljaújhely Mártírok u. 17.) által képviselt Tokaj Város Önkormányzata (3910 Tokaj Rákóczi u. 54., továbbiakban: ajánlatkérõ) Kereskedelmi Szakmunkásképzõ és Szakközépiskola tantermeinek és hozzá kapcsolódó helyiségeinek berendezése tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 55. § <br>
(6) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft (azaz harmincezer forint) igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított <br>
15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. március <br>
7-én megjelent számában a rendelkezõ részben megjelölt beszerzés tárgyában.<br>
A felhívás 3. d) pontja alapján részajánlatot is lehetett tenni, mégpedig a tantermek berendezése, a további helyiségek berendezése, illetve az egyéb eszközök, mobiliák megosztásban. A dokumentáció 9. oldalának elsõ bekezdése alapján a három részcsoport a költségvetési fõösszesítõ:<br>
<br>
1. 1., 2., 3., 4. tételcsoportja,<br>
<br>
2. 5., 6., 7., 8., 9., 10., 11. tételcsoportja,<br>
<br>
3. a 12. tételcsoportja.<br>
Ajánlatkérõ a felhívás 14. pontjában lehetõvé tette többváltozatú ajánlat tételét is, ennek módja meghatározására nézve a dokumentációra hivatkozott. A dokumentáció 2. oldalának elsõ és második bekezdése a többváltozatú ajánlat tételének módját így határozta meg: A pályázónak az ajánlattételi segédletben megfogalmazottak szerint kell ajánlatot tenni. Ez az "Alap-ajánlat". A pályázó az "alapajánlat"-tal párhuzamosan más mûszaki megoldásra is tehet ajánlatot (ajánlatokat): "Alternatív ajánlat".<br>
Az ajánlattételi segédlet az 1-es tételcsoportként feltüntetett "Tantermek bútorai" beszerzési tárgyra nézve minõségi követelményként elõírta: "Az asztalok világos színû karcolás álló (pl. dekorit) munkalappal keményfa vagy azzal egyenértékû szegélyezéssel, porszórt fémrácscsal, kétoldalt egy-egy táskaakasztó horoggal, polccal, burkolat kímélõ csúszó-talppal készüljenek."<br>
"A székek fémváz porszórt felületképzéssel, szántalppal, burkolat kímélõ csúszó-talppal, ergonómiai szempontok alapján tervezett ülõlappal, asztalokkal azonos színben."<br>
Ajánlatkérõ által április 2-án tartott konzultáción a többváltozatú ajánlattételre vonatkozóan feltett kérdések és arra adott válaszok a konzultáció jegyzõkönyve szerint a következõk voltak:<br>
<br>
2. oldal 9. pont:<br>
"Kérdés: Általánosságban: a keményfa éllezárás helyett használható-e korszerûbb ABS éllezárás?<br>
Válasz: A tanulóasztaloknál az ajánlattételi segédletben meghatározott éllezárást kérünk az alapajánlatban meghatározni, alternatív ajánlat készülhet más mûszaki tartalommal".<br>
<br>
12. oldal 1. Tantermek bútorai.<br>
"Kérdés: A pályázati kiírás szövegezése nem egyértelmûen írja le, hogy milyen legyen a tanuló asztalok felületi kivitele és élzárása. Az esetleges vitathatóság érdekében kérjük konkrétan megjelölni, mely munkafelület típus (laminátum vagy dekorit), és mely élzárás típus (keményfa, 22 cm-es ABS, mûanyag profilléc) az, aminek az alapajánlatban kell szerepelnie.<br>
Válasz: A tanulóasztaloknál az alapajánlatban dekorit munkafelületet és keményfa éllezárást kérünk szerepeltetni.<br>
A változatok eltérõ mûszaki tartalommal is készülhetnek."<br>
A dokumentáció 2. oldalán a "Versenytárgyalási ajánlatok értékelése, eredményhirdetés" címszó alatt lévõ 14. pontban ajánlatkérõ kikötötte: "Ajánlatkérõ jogosult az ajánlat egyes részeit kiemelni, mennyiségeit csökkenteni. Ez esetben az elszámolás a pályázó által átadott ajánlattételi segédlet egységárai alapján, a módosított mennyiségek figyelembevételével történik."<br>
A dokumentáció szerzõdéses feltételként a számlák átutalási határidejeként 30 napot, jóteljesítési garanciaként 1 évet írt elõ.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, melyet a következõ részszempontok és azokhoz rendelt súlyszempontok alapján történõ értékelés útján kívánt kiválasztani:<br>
részszempontok 	súlyszámok<br>
– ajánlati ár a mûszaki tartalommal összhangban:	40<br>
– mûszaki tartalom, az igénybevételtõl <br>
eredõ teherbírás, az esztétikai és az <br>
ergonómiai szempontok alapján:	40<br>
– a dokumentációban elõírt mértékben <br>
és idõtartamon felül vállalt jótállás:	20<br>
Adható pontszámtartomány: 1–10.<br>
Az ajánlattételi határidõre, április 17-re 8 ajánlattevõ nyújtott be ajánlatot. A bontási jegyzõkönyvben ajánlatkérõ rögzítette az alap- és alternatív ajánlatok árait, így – többek között – a következõket:<br>
		Bruttó ár<br>
ASS Magyarország Kft.<br>
– Alapajánlat	1–4	13 106 750 Ft<br>
	5–11	15 851 516 Ft<br>
	12	10 831 655 Ft<br>
– I. változat	1–4	14 054 329 Ft<br>
– II. változat	1–4	13 663 691 Ft<br>
– III. változat	1–4	11 642 870 Ft<br>
<br>
HAL-CO Design Kft.		<br>
– Alapajánlat	1–4	13 751 600 Ft<br>
	5–11	12 952 000 Ft<br>
	12	8 145 360 Ft<br>
– I. változat	1–4	13 341 000 Ft<br>
– II. változat	1–4	11 823 500 Ft<br>
Hohenloher Kft.<br>
– Alapajánlat	1–4	14 595 219 Ft<br>
	5–11	24 911 061 Ft<br>
	12	Nem adott ajánlatot<br>
– Változat	1–4	16 126 340 Ft<br>
	5–11	26 455 739 Ft<br>
	12	Nem adott ajánlatot<br>
Ajánlatkérõ az április 27-én tartott eredményhirdetésen a tantermi berendezésekre (1–4 tételcsoport) a Hohenloher Kft. ajánlatát hirdette ki nyertesnek, második legkedvezõbb ajánlattevõnek a kérelmezõt. Az egyéb helyiségek berendezései (5–11 tételcsoport) tekintetében a Hal-Co Design Kft. lett a nyertes, második legkedvezõbb ajánlatevõ szintén kérelmezõ. Az eszközök, berendezések (12 tételcsoport) tekintetében ajánlatkérõ nem hirdetett nyertest elegendõ pénzügyi fedezet hiányára hivatkozva.<br>
Ajánlatkérõ elkészítette az összegzés az eljárásról dokumentumot, melyben az ajánlatoknak a bírálat szempontjából figyelembe vett adatait – többek között – a következõk szerinti rögzítette:<br>
<br>
ASS Magyarország Kft.<br>
Tantermek	E Ft<br>
I. Alap ajánlati ár	13 106<br>
a) változat	14 054<br>
b) változat	13 663<br>
c) változat	11 642<br>
Egyéb helyiségek<br>
I. Alap ajánlati ár	14 567<br>
II. Mûszaki tartalom: Alapajánlat dekorit borítás, keményfa élzárás. Szék: mint Hal-Co. c) változat: 25 mm laninált bútorlap ABS. Szék: konzolos PAGHOLZ.<br>
III. Jótállás: Kiírási feltételeken felül három év teljes garancia.<br>
<br>
HAL-CO Design Kft.<br>
Tantermek	E Ft<br>
I. Alap ajánlati ár	13 751<br>
a) változat	13 341<br>
b) változat	11 823<br>
Egyéb helységek	E Ft<br>
I. Alap ajánlati ár	12 952 <br>
Berendezések	E Ft<br>
I. Alap ajánlati ár	8 145<br>
II. Mûszaki tartalom: Alapajánlat dekorit borítás kemény élzárás. Székek: alap PAGHOLZ.<br>
III. Jótállás: Kiírási feltételeken felül 1–11 termékcsoport 3 év teljes garancia.<br>
<br>
Hohenloher Kft.<br>
Tantermek	E Ft<br>
I. Alap ajánlati ár	18 242<br>
a) változat	20 155<br>
Egyéb helységek	E Ft<br>
I. Alap ajánlati ár	31 136<br>
a) változat	33 066<br>
II. Mûszaki tartalom: Alap: Tanuló asztal gyöngyszürke, laminált lap 3 mm mûanyag élléc. Szék: ECO légpárnás konzolos, mûanyag élvédõvel szegélyezett polypropylén ülõlap. a) változat: gyöngyszürke laminált lap keményfa élzárás.<br>
III. Jótállás: 36 hónap teljes garancia.<br>
<br>
Kérelmezõ május 3-án jogorvoslati kérelmet terjesztett elõ a Döntõbizottsághoz. Sérelmezte, hogy:<br>
<br>
1. Ajánlatkérõ nem nyilvánította érvénytelennek az Iroda 2000 Kft., a Defoker Kft. és a Hohenloher Kft. ajánlatait, holott azok nem feleltek meg a többváltozatú ajánlattétel feltételének, miszerint az alapajánlatban a tantermi bútoroknak dekorit munkafelülettel és keményfa éllezárással kell készülnie.<br>
<br>
2. Jogsértõ volt a pénzügyi fedezet hiányára hivatkozással az eszközökre és egyéb berendezésekre vonatkozó közbeszerzési eljárás eredménytelenné nyilvánítása. A jogorvoslati eljárásban tartott tárgyaláson kifejtett álláspontja szerint ez esetben ajánlatkérõ nem tehette volna közzé a felhívást.<br>
<br>
3. Az ajánlatok értékelésénél az ár szempontjából nem tekinthette volna egyenértékûnek a 10%-os mértékû eltéréseket, a mûszaki tartalomnál tévesen jelölte meg az öszszegzésben a kérelmezõ által ajánlott székek típusjelét, valamint téves volt az értékelésnél figyelembe vett jótállási idõ is mert az összegzésben jelölt 3 évvel szemben kérelmezõ 5 év jótállást ajánlott meg.<br>
Ajánlatkérõ észrevételében kérte a jogorvoslati kérelem elutasítását. Az elsõ kérelmi elemre nézve elõadta, hogy a többváltozatú ajánlattételnek nem volt feltétele, hogy az alapjánlatnak a segédletben megfogalmazottak szerint kell készülnie. A második kérelme elem tekintetében azzal védekezett, hogy a dokumentáció 2. oldalán a 14. pontban elõre kikötötte jogosultságát az ajánlat egyes részei kiemelésére és a mennyiség csökkentésére, ezért megtehette azt, hogy valamelyik tételcsoportra nem hirdet nyertest. Az értékeléssel kapcsolatos kérelmezõi kifogásra közölte, hogy részérõl a 10%-os mértékû áreltérés egyenértékûnek minõsítése nem a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerinti szabály alkalmazása volt, hanem a viszonylag alacsony ártételek összehasonlítását akarta egyszerûbbé tenni, az 5 év garancia helyett pedig csak azért 3 évet vett figyelembe, mert kérelmezõ az egyéb helyiségek tételcsoportra csak 18 hónap garanciát ajánlott.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
Az elsõ kérelmi elem vonatkozásában a Döntõbizottságnak azt kellett eldöntenie, hogy a kiírás (felhívás és dokumentáció) értelmezése szerint az alapjánlattal szemben egyértelmû követelmény volt-e az asztalok munkalapjának dekorit anyaga és keményfa éllezárása.<br>
A felhívás 14. pontja a dokumentációra utalt a többváltozatú ajánlattétel módját illetõen. A dokumentáció 2. oldalon lévõ 8. pontja szerint az alapajánlat fogalmi meghatározása a segédletben található. A segédlet 1. pontja szerint a tantermek bútorai közül az asztaloknak világos színû karcolás álló (pl. dekorit) munkalappal keményfa vagy azzal egyenértékû szegélyezéssel ellátottnak kell lenniük. Ebbõl következik, hogy ajánlatkérõ lehetõvé tette azt, hogy az alapajánlat szerinti asztal munkalapja bármilyen világos színû, karcolás álló anyagból készüljön és annak éllezárásául szolgáló anyag keményfa vagy azzal egyenértékû anyag legyen. Tehát már az alapajánlatra is több fajta megoldás volt.<br>
Ezen elõírás módosításának tûnik a konzultációs jegyzõkönyv 12. oldalán rögzített, az e körben feltett kérdésre adott válasz, miszerint "A tanulóasztaloknál az alapajánlatban dekorit munkafelületet és keményfa éllezárást kérünk minden ajánlatban szerepeltetni". A konzultációs jegyzõkönyv ezen mondata azonban mégsem módosíthatta a dokumentációt, mert ellentétben áll a jegyzõkönyv 2. oldalán a 9. pontban lévõ megfogalmazással, melynek értelmében az ajánlati segédlet szerint kell az ajánlatot megadni.<br>
A Döntõbizottság álláspontja szerint a konzultációs jegyzõkönyv – amennyiben azt valamennyi ajánlattevõ megfelelõ határidõben megkapta – módosíthatja az ajánlati dokumentációt (a felhívást viszont nem), de csak akkor, ha az egyértelmû a módosítási szándék, illetve annak rögzítése tekintetében. Ez az egyértelmûség a jogvita tárgyát képezõ kérdésben nem állt fenn, tehát a dokumentáció segédletében a többváltozatú ajánlattételre elõírt szabály változatlan maradt.<br>
A Döntõbizottság megállapítja, hogy ajánlatkérõ a többváltozatú ajánlattétel vonatkozásában nem tért el a kiírásban foglaltaktól, ezért elutasította a jogorvoslati kérelemnek az Iroda 2000 Kft., a Defoker Kft. és a Hohenloher Kft. ajánlata érvénytelenségére hivatkozó részét.<br>
A jogorvoslati kérelem abban a részében (2. sz. kérelem), hogy az egyéb eszközök, mobiliák tételcsoportra ajánlatkérõnek nem volt joga az eljárást eredménytelenné nyilvánítani, elkésett.<br>
Ajánlatkérõ a dokumentáció 2. oldalán a 14. pontban közölte az ajánlattevõkkel, hogy fenntartja a jogát egyes ajánlati részek kiemelésére, a mennyiségek csökkentésére, azaz a részajánlatok tartalmának általa történõ módosítására. Ajánlatkérõnek ezen módosítási jogosultság kilátásba helyezésére irányuló eljárása nem volt helytálló, mert ütközik a Kbt.-nek az ajánlati kötöttségre vonatkozó rendelkezéseivel. A Kbt. 79. § (8) bekezdés a) pontja alapján azonban ajánlatkérõ ezen eljárásával szemben az ajánlattételi határidõ lejártától számított 15 napos jogvesztõ határidõig lehetett a jogorvoslatot kérelmezni. Az ajánlattételi határidõ április 17-e volt, ehhez képest kérelmezõ csak május 3-án, a 16. napon terjesztette elõ telefax útján a jogorvoslati kérelmet, illetve ugyanezen a napon adta azt fel ajánlott postai küldeményként.<br>
A Döntõbizottság megállapítja, hogy a jogorvoslati kérelemnek az eszközök, mobiliák tételcsoportra vonatkozó közbeszerzési eljárás eredménytelenné nyilvánítása kifogásolására irányuló része elkésett, ezért azt elutasította.<br>
Kérelmezõ kifogásolta ajánlatkérõ értékelését is. A Döntõbizottság megvizsgálta ajánlatkérõ értékelését és megállapította, hogy a jogorvoslati kérelem ebben a részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy ajánlatkérõnek az ajánlati felhívásban meghatározott értékelési szempontok alapján kell az ajánlatokat elbírálnia. Az összességében legelõnyösebb ajánlat elbírálási szempont választása esetén az ajánlatokat a részszempontok szerinti tartalmi elemei alapján – értelemszerûen szintén a felhívásban meghatározottak szerint – kell összehasonlítani.<br>
Az elsõ részszempont az ajánlati ár volt. Ajánlatkérõ az árak összehasonlításánál azt a módszert alkalmazta, hogy 10%-os eltérések esetén az árakat azonosnak tekintette.<br>
A Kbt. hivatkozott rendelkezése szerint az összehasonlítást a felhívásban közöltek szerint kell elvégezni. A felhívásban ajánlatkérõ e részszempontot illetõen azt közölte, hogy az ajánlati árat a mûszaki tartalommal összhangban értékeli és nem azt, hogy a 10%-os eltérésen belüli árakat azonosnak fogja tekinteni az összehasonlításkor. A törvény erejénél fogva csak akkor tekinthette volna azonos értékûnek ajánlatkérõ a 10%-on belüli árakat, ha fennáll a Kbt. 59. § (2) bekezdése szerinti szabály alkalmazásának lehetõsége, miszerint ha az egyik ajánlat szerint a belföldön foglalkoztatottak által elõállított érték az árubeszerzés tárgya értékének ötven százalékát meghaladja, akkor az adott ajánlati árat 10%-os eltérés esetén egyenértékûnek kell tekinteni az e feltételnek eleget nem tevõ ajánlati árral. Ezen egyenértékûségi szabály alkalmazásának lényegében csak belföldi és külföldi ajánlattevõk ajánlatának összehasonlítása esetén van létjogosultsága.<br>
Ajánlatkérõ a jogorvoslati eljárásban tartott tárgyaláson elõadottak szerint élt a dokumentáció 2. oldal <br>
<br>
14. pontjában szereplõ kikötéssel, a részajánlatok tartalmát tovább szûkítve a megajánlott bútorféleségek közül kiemelte a számára legkedvezõbb ár- és minõségi feltételekkel rendelkezõket. Ily módon adódott elõ az a helyzet, hogy a bontási jegyzõkönyvben és az összegzésben szereplõ árak eltérnek egymástól.<br>
A Döntõbizottság a 2. sz. kérelemre vonatkozóan a fentiekben kifejtette, hogy a dokumentáció 2. oldal 14. pontjában szereplõ kikötés nem helytálló, mert az maga után vonja a rész/ajánlat/ok módosítását. Miután azonban ezen jogszerûtlen kikötés ellen a 15 napos jogvesztõ határidõn belül nem érkezett jogorvoslati kérelem, a Döntõbizottság nem tartja indokoltnak ajánlatkérõ azon döntése megsemmisítését, hogy a részajánlatok egyoldalú módosítása útján élt a "kiemelés" lehetõségével. E módszer alkalmazása azonban nem járhat együtt az értékelés áttekinthetetlenné tételével. Ajánlatkérõnek ezért olyan öszszegzést kell készítenie, amelybõl egyértelmûen megállapítható, hogy mely részajánlatok közül melyik bútorféleségeket "emelte ki", annak mennyi volt az egységára, hogyan értékelte azokat az egyes részszempontok alapján.<br>
Az ár részszempontból történt értékelés további fogyatékosságban is szenved.<br>
Az elsõ részszempont két elembõl áll; az ár és ennek a mûszaki tartalomhoz való viszonya. Sem az értékelési anyagból, sem az összegzésbõl nem állapítható meg, hogy ajánlatkérõ e két elem viszonyulását vizsgálta-e az értékelés során. Kétségtelen, hogy a mûszaki tartalom szerepelt a második részszempontban is, így az elsõ részszemponton belül ezt önállóan nem értékelhette ajánlatkérõ, azonban az ajánlati árhoz való összhang megközelítésbõl vizsgálnia kellett volna.<br>
A második részszempontból történõ értékelést kérelmezõ azért kifogásolta, mert ajánlatkérõ az összegzésben tévesen jelölte meg az alapajánlatában szereplõ tanuló szék típusát, álláspontja szerint ebbõl az is következhet, hogy nem az ajánlat tényleges tartalma szerint történt az elbírálás.<br>
A Döntõbizottság megvizsgálta ajánlatkérõ értékelésérõl készült dokumentumokat és megállapította, hogy azokból nem állapítható meg, hogy a tanuló székre miért kapott kérelmezõ 9 pontot a nyertes 10 pontjával szemben. A jogorvoslati eljárásban tisztázást nyert, hogy az ajánlatkérõ által hivatkozott elõnnyel – miszerint a tantermi helyiségek takarításakor a nyertes által ajánlott tanuló szék az asztal sérülését kizáró módon elhelyezhetõ a szék alatti padozat szabaddá tételéhez – a kérelmezõ által ajánlott tanuló szék is rendelkezik.<br>
Ajánlatkérõ pontozása tehát e tekintetben sem helytálló.<br>
A harmadik részszempont a garancia volt.<br>
Kérelmezõ a tantermi berendezésekre 60 hónap, a további helyiségek berendezéseire 30 hónap jótállást vállalt. Ajánlatkérõ az értékelésnél az összegzésben rögzítettek szerint mindegyik ajánlatra egységesen 36 hónapot vett alapul. A tantermi berendezések tekintetében nyertes Hohenloher Kft. szintén 60 hónap garanciát vállalt, a további helyiség tekintetében nyertes Hal-Co Design Kft. 28 hónapot. Ezen részszempontra tehát a tantermi berendezéseket illetõn a nyertessel azonos pontszámot kellett volna kapnia, a további helyiségeket illetõen pedig magasabb pontszámot, mint a nyertes. A kapott pontszámok azonban nem így alakultak, a nyertesek mindkét tétel-csoportban magasabb pontszámot kaptak erre a részszempontra, mint a kérelmezõ.<br>
A Döntõbizottság megállapítja, hogy ajánlatkérõ egyik bírálati részszempontból sem az ajánlati felhívásban meghatározott módon végezte az ajánlatok értékelését, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. A jogsértés miatt a Döntõbizottság megsemmisítette ajánlatkérõ eljárást lezáró döntését. Csak a döntés megsemmisítése, az ajánlatoknak az ajánlati felhívásban meghatározott részszempontok alapján való újraértékelése, az értékelés eredményének a Kbt. 5. sz. mellékletében foglaltak szerinti részletes indokolása alapján érhetõ el, hogy ajánlatkérõ objektív, az ajánlattevõket meggyõzõ döntést hozzon.<br>
A Döntõbizottság rámutat arra, hogy az ajánlattevõknek az eljárás eredményének helyességérõl való meggyõzése tekintetében meghatározó jelentõsége van a Kbt. <br>
<br>
5. sz. melléklete szerinti összegzés az eljárásról dokumentumnak. Ajánlatkérõ ezáltal tanúsítja, hogy nyíltan vállalja döntését, az meg tudja indokolni és így biztosította az eljárás tisztaságát és az ajánlattevõk esélyegyenlõségét. E dokumentumnak a törvény elõírásai alapján történõ elkészítése folytán kerülhetnek az ajánlattevõk abba a helyzetbe, hogy megalapozott jogorvoslati kérelmet terjesszenek elõ a számukra sérelmes ajánlatkérõi döntés ellen.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) c) és d) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2001. június 5.<br>
<br>
	Dr. Csitkei Mária s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>