<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6175)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.334/7/2001.<br>
<br>
Tárgy: TESSAG HUNGARIA Kft. jogorvoslati kérelme az Észak-dunántúli Áramszolgáltató Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Észak-dunántúli Áramszolgáltató Rt. (9027 Gyõr, Kandó Kálmán u. 13., a továbbiakban ajánlatkérõ) "Komárom 120/20 kV-os transzformátorállomás építészeti és villamos szerelési munkáinak kivitelezése" tárgyú közbeszerzési eljárása ellen a TESSAG HUNGARIA Kft. (1037 Budapest, Kunigunda u. 47/B., a továbbiakban: kérelmezõ) által indított jogorvoslati eljárást a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. február 28-i számában nyílt közbeszerzési eljárást kezdeményezett a rendelkezõ részben meghatározott tárgyban. Az ajánlattételi határidõig a kérelmezõ, az OVIT Rt., az ABB Energir Kft., az Infoware Rt., a GA Magyarország Kft. és a Schneider Electric Rt. tett ajánlatot. Ajánlatkérõ az eljárás nyertesének az ABB Energir Kft.-t nyilvánította.<br>
Kérelmezõ jogorvoslati kérelmet nyújtott be a Döntõbizottsághoz 2001. május 23-án. Ebben kérte ajánlatkérõ eljárást lezáró döntésének megsemmisítését. A Döntõbizottság a jogorvoslati kérelem alapján az eljárást 2001. május 23-án megindította és errõl a jogorvoslati kérelem megküldésével az ajánlatkérõt is értesítette.<br>
Kérelmezõ a jogorvoslati kérelmét 2001. május 31-én írásban visszavonta.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslási eljárást a kérelmezõ kérelmére megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
Budapest, 2001. június l.<br>
<br>
	Dr. Nagy László Gábor s. k.,	Ruthner Oszkár s. k.,<br>
	közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>