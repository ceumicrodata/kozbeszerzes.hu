<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6143)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.446/8/2001.<br>
<br>
Tárgy: Szegedi Orvosi Kamara jogorvoslati kérelme Szeged Megyei Jogú Város Önkormányzata ellen, közbeszerzési eljárás jogtalan mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szegedi Orvosi Kamara (6720 Szeged, Tisza L. krt. 107. I. 101. képviseli: dr. Simon Sándor jogtanácsos, Szeged, Bérkert u. 52., továbbiakban: kérelmezõ) Szeged Megyei Jogú Város Önkormányzata (6720 Szeged, Széchenyi tér 10–11., képviseli: dr. Ádám Attila ügyvéd 6721 Szeged, Vadász u. 4/A, továbbiakban: kérelmezett) ellen közbeszerzési eljárás jogtalan mellõzése miatt elõterjesztett jogorvoslati kérelmét elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Szeged Megyei Jogú Város Közgyûlése 2000. június 16-án fogadta el az 517/2000. számú határozatát. Ebben döntött arról, hogy az önkormányzat fenntartásában lévõ járó- és fekvõbeteg-szakellátó egészségügyi intézményei fenntartását és a járó- és fekvõbeteg-szakellátás nyújtását egészségügyi vállalkozással kötendõ szerzõdéssel kívánja biztosítani. Erre vonatkozóan ajánlati felhívást és dokumentációt készített, bírálóbizottságot állított fel. A kérelmezett "a tulajdonában lévõ egészségügyi intézmények mûködtetésére és fenntartására" címû ajánlati felhívását közzétette egyrészt a helyi, megyei sajtóban, másrészt az Egészségügyi Közlöny 2000. évi 14. számában.<br>
A kérelmezett ajánlati felhívására több ajánlatot nyújtottak be. A kérelmezett közgyûlése 2000. november <br>
27-én meghozott 1042. számú határozatában elfogadta, hogy a legjobb ajánlatot a Fuziomed Kft. tette. Ugyanakkor kinyilvánította, hogy további tárgyalásokat tart szükségesnek vele. Egyben felhatalmazta a Fuziomed Kft.-t, hogy a saját költségén elvégezze az egészségügyi intézményrendszer átvilágítását, az erre vonatkozó szerzõdést meg is kötötték.<br>
Az átvilágítást követõen a kérelmezett közgyûlése 2001. június 15-én elfogadta az 501. számú határozatát. Ebben kinyilvánította, hogy a Fuziomed Kft. ajánlatát alkalmasnak tartja további tárgyalásra és felhatalmazta a polgármestert, hogy a részletes szerzõdéses feltételek kidolgozásáról folytasson további egyeztetéseket, az erre vonatkozó határidõt a 2001. októberi közgyûlés idõpontjában jelölték meg.<br>
Kérelmezõ az eljárás során több alkalommal tájékoztatta kérelmezettet észrevételeirõl, kifogásairól, álláspontjáról. Így többek között a 2000. május 19-én tartott orvosfórumon, a 2000. június 16-i, illetve november 20-i keltezésû levelében. A kérelmezõ a 2001. március 13-i keltezésû levelében egyéb aggályai mellett, a 2. pontban kifejtette, hogy álláspontja szerint a közbeszerzésekrõl szóló 1995. évi XL. tv. (továbbiakban Kbt.) hatálya alá tartozik a járó- és fekvõbeteg-szakellátás mûködtetésének egészségügyi szolgáltató részére történõ átadása, ezért nem mellõzhetõ a közbeszerzési eljárás lefolytatása.<br>
A kérelmezõ 2001. július 5-én adta postára a jogorvoslati kérelmét, amely július 6-án érkezett meg a Döntõbizottságra.<br>
Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján állapítsa meg, hogy kérelmezett jogtalanul mellõzte a közbeszerzési eljárást és a Kbt. 88. § <br>
(1) bekezdés b) pontja alapján hívja fel a törvény szabályainak megfelelõ eljárásra.<br>
Írásbeli kérelmét kiegészítve a tárgyaláson elõadta, hogy a kérelmezõ a Magyar Orvosi Kamara területi, jogi személyiséggel rendelkezõ szerve. Mint szakmai érdekképviseleti szerv többek között véleményezési jogot gyakorolhat. Álláspontja szerint Szeged városának egészségügyi intézményhálózatára vonatkozó ilyen nagy súlyú döntéshozatali eljárás a jogos érdekét érinti, ezért jogosult volt a jogorvoslati kérelem benyújtására.<br>
A jogorvoslati kérelem benyújtásának idõpontjára vonatkozóan akként nyilatkozott, hogy ugyan már hosszabb ideje megindult ez az eljárás, azonban egyrészt nem rendelkezett megfelelõ és pontos információval, másrészt egészen a 2001. június 15-i közgyûlési határozat meghozataláig bízott abban, hogy az eljárás szabályos, jogszerû mederben folytatódik majd. Ezt a közgyûlési határozatot kézbesítették részére 2001. június 28-án és az ettõl számított 15 napon belül nyújtotta be jogorvoslati kérelmét. Kérelme benyújtásával meg akarta elõzni, hogy kérelmezett a 2001 októberében tartandó közgyûlésén végleges döntést hozzon.<br>
Kérelmezõ – tárgyaláson pontosított – álláspontja szerint kérelmezett eljárása a Kbt. hatálya alá tartozik, mert egészségügyi szolgáltatás megrendelésére vonatkozik. Ez a komplett szerzõdéses jogviszonyok áttekintése alapján állapítható meg. A kérelmezett azon döntése minõsül szolgáltatás megrendelésének, amellyel vállalkozásba adja a tulajdonában levõ intézmények mûködtetésének és fenntartásának jogát. Ez teszi lehetõvé, hogy késõbb a vállalkozó, már mint fenntartó és mûködtetõ az Országos Egészségbiztosítási Pénztárral (továbbiakban OEP) megkösse a finanszírozási megállapodásokat. Az egészségbiztosítási alap pénzforrásai pedig álláspontja szerint a Kbt. 1. § a) és d) pontja alapján a közbeszerzési eljárás keretében, illetve eredményeként használhatóak fel. Hivatkozott arra is, hogy nincs olyan jogszabályi elõírás – többek között a Kbt. 6. § i) pontja és a 9. § (2) bekezdés a) sem –, amely lehetõvé tenné a közbeszerzési eljárás lefolytatásának mellõzését.<br>
Fenntartotta jogorvoslati kérelmének azon részét is, hogy a Kbt. hatálya alá tartozik majd, ha a késõbbiekben a Fuziomed Kft. és a kérelmezett által alapított társaság – a majd megalakítandó egyszemélyes közhasznú társaság közremûködésével – az egészségügyi szolgáltatáson túlmenõ, de az egészségügyi szolgáltatás nyújtásához nélkülözhetetlen szolgáltatásokat (pl. élelmezés, mosatás, informatika) rendel meg.<br>
Kérelmezett a jogorvoslati kérelem elutasítását kérte.<br>
Nyilatkozata szerint tisztázandó, hogy kérelmezõ mennyiben rendelkezik ügyfélképességgel a jogorvoslati kérelem benyújtására.<br>
Álláspontja szerint a kérelmezõ már sokkal korábban megállapíthatta, hogy kérelmezett nem közbeszerzési eljárás keretében adja át az egészségügyi intézményei mûködtetõi és részben fenntartói jogait. Az ajánlati felhívás még 2000 nyarán nyilvánosan közzétételre került, az ajánlati dokumentáció megvásárolható volt, amelyek alapján ajánlatokat is benyújtottak. A kérelmezõ számos levele, illetve helyi sajtóban tett megnyilatkozásai – amelyben a közbeszerzési eljárás lefolytatásának hiányát is kifogásolta – bizonyítják, hogy jóval jogorvoslati kérelme elõterjesztése elõtt megtörtént már a tudomásszerzése.<br>
Elõadta, hogy kérelmezettnek, az egészségügyi intézményei mûködtetési és részben fenntartói jogának vállalkozásba adása nem tartozik a Kbt. hatálya alá, mert az nem árubeszerzés, nem építési beruházás és nem szolgáltatás megrendelése. Felhívta arra is a figyelmet, hogy a kérelmezettet ellenérték-fizetési kötelezettség nem terheli.<br>
Álláspontja szerint a kérelmezett a helyi önkormányzatokról szóló 1990. évi LXV. tv. 8. § (1), (2) és (4) bekezdése alapján, valamint az egészségügyi ellátási kötelezettségrõl és a területi finanszírozási normatívákról szóló 1996. évi LXIII. tv. 2. §-a alapján jogszerûen döntött a vállalkozásba adásról és eljárása, ajánlati felhívása is jogszerû. Ezen hivatkozott jogszabályhelyek értelmében kérelmezett állami alapfeladatként köteles gondoskodni az egészségügyi alapellátásról, ezen túlmenõen pedig önként vállalt feladatként (a lakosság igényei és az önkormányzat anyagi lehetõségei függvényében) gondoskodhat a szélesebb körû egészségügyi szakellátás biztosításáról. Azt azonban már maga a kérelmezett határozhatja meg, hogy ezen kötelezettségeit – mind a kötelezõt, mind az önként vállaltat – milyen mértékben és milyen szervezeti formában látja el. A kérelmezett jelenleg sem közvetlenül, hanem fenntartóként, költségvetési intézmények, mint egészségügyi szolgáltatók útján biztosítja az egészségügyi alap- és szakellátást. A kérelmezett közgyûlése az 517/2000. (VI. 16.) határozatában úgy döntött, hogy az egészségügyi szakellátást nem költségvetési intézmények útján, hanem ellátási szerzõdés keretében, gazdálkodó szervezettel együttmûködve kívánja biztosítani.<br>
Felhívta arra is a figyelmet, hogy a kérelmezett sem jelenleg, sem a vállalkozásba adást követõen nem kerül az OEP-pal jogviszonyba. Az OEP az egészségügyi szolgáltatóval került és kerül jogviszonyba, tõlük vásárol egészségügyi szolgáltatást, a velük megkötött finanszírozási megállapodások szerint. A kérelmezett csupán az egészségügyi szolgáltatást nyújtó használatában lévõ önkormányzati vagyon feletti tulajdonosi jogokat és kötelezettségeket gyakorolja. Álláspontja szerint idõ elõtti kérelmezõ jogorvoslati kérelmének azon része, amely a majd megalakítandó társaságok jövõbeni beszerzéseire vonatkozik, másrészt ebben az esetben szintén nem a kérelmezõ lesz a jogviszonyok alanya.<br>
A Döntõbizottság elsõdleges a kérelmezõ ügyfélképességét vizsgálta, jogosult-e jogorvoslati kérelem benyújtására.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint: "A kérelmet az ajánlatkérõ, az ajánlattevõ vagy olyan egyéb érdekelt (továbbiakban kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására ha a Kbt. nem tartalmaz eltérõ speciális szabályt az államigazgatási eljárásról szóló 1957. évi <br>
IV. tv. (továbbiakban Áe.) rendelkezései az irányadóak.<br>
Az Áe. vonatkozó 3. § (4) bekezdése szerint: "Ügyfél az a magánszemély, jogi személy vagy jogi személyiséggel nem rendelkezõ más szervezet, akinek jogát vagy jogos érdekét az ügy érinti."<br>
A Döntõbizottság álláspontja szerint kérelmezõ ügyfélképessége a konkrét ügyben megállapítható. A kérelmezõ egyrészt kifejezetten szakmai érdekképviseleti szerv, másrészt tevékenységét helyileg is itt végzi. A kérelmezõ nem egyedi döntést kifogásolt, hanem általános jelleggel az eljárás jogszerûségét kérdõjelezte meg. A kérelmezett eljárása arra az intézményhálózatra vonatkozik, amelyben kérelmezõ tagjai is a munkájukat végzik. Így elfogadható, hogy egyéb érdekeltként a jogos érdekét érinti és veszélyeztetheti, ha a kérelmezettnek az egészségügyi szakintézmény-hálózatra vonatkozó eljárása nem jogszerû vagy szakmailag nem megalapozott.<br>
A Döntõbizottság másodlagosan azt vizsgálta, hogy kérelmezõ a jogorvoslati kérelmét a Kbt.-ben meghatározott jogvesztõ határidõn belül nyújtotta-e, és az alábbi indokokra tekintettel megállapította, hogy kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon lehet kérelmezni vagy kezdeményezni. E határidõk elmulasztása jogvesztéssel jár."<br>
A Döntõbizottság nem fogadta el a kérelmezõ fentiekben ismertetett hivatkozását a tudomásszerzésre.<br>
Ugyanis egyértelmûen megállapítható, egyrészt a kérelmezõ az ajánlati felhívását nyilvánosságra hozta, szaklapban, az Egészségügyi Közlönyben már 2000 nyarán megjelentette, másrészt maga a kérelmezõ többször – többek között a fentiekben megjelölt 2001. március 13-i levelében – jóval korábbi idõpontban kifogásolta a közbeszerzési eljárás lefolytatásának elmaradását.<br>
A kérelmezett ajánlati felhívásában, dokumentációjában pontosan meghatározta eljárása tárgyát, eljárása lefolytatásának menetét. A nyilvánosan közzétett ajánlati felhívásból kétséget kizáróan megállapítható, hogy kérelmezett nem folytat le közbeszerzési eljárást. Így a Döntõbizottság a tudomásszerzésnek az ajánlati felhívás nyilvános közzétételének idõpontját fogadta el. Ennek alapján Döntõbizottság megállapította, hogy kérelmezõ jogorvoslati kérelme a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett, mert azt a jogvesztõ határidõ letelte után nyújtották be.<br>
A Döntõbizottság álláspontja szerint idõelõttiség miatt – meg nem alakított társaság még nem végez tevékenységet, így a Kbt. alkalmazásának szükségessége, illetve helyessége nem vizsgálható – alaptalan a kérelmezõnek jogorvoslati kérelmének a késõbb alakítandó társaságok beszerzéseire vonatkozó része.<br>
Megjegyzi a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése értelmében a közbeszerzés tárgyi hatálya alá – egyéb kötelezõ feltételek megléte esetén – az árubeszerzés, az építési beruházás és a szolgáltatás megrendelése tartozik.<br>
A konkrét esetben pedig kérelmezett eljárása a tulajdonában lévõ szakellátó intézménye fenntartói és mûködtetési jogának vállalkozásra átruházásra vonatkozott, amely nem tartozik a Kbt. tárgyi hatálya alá. A kérelmezett ezen tulajdonára vonatkozó döntési hatáskörérõl az önkormányzati, illetve az egészségügyi jogszabályok rendelkeznek. Ezek a jogszabályok határozzák meg a követelményeket is, amelyeket figyelembe kell ilyen eljárás során venni, illetve rendelkeznek az érdekérvényesítés és a jogorvoslat lehetséges módjáról.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme részben elkésett, részben alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. július 26.<br>
<br>
	Dr. Nagy Gizella s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>