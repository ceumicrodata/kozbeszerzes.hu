<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6192)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.306/12/2001.<br>
<br>
Tárgy: az INVEST'MENT Kft. és a Baranyai Házépítõ Kft. egyesített jogorvoslati kérelme Kadarkút, Hencse, Kõkút és Visnye Községek Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az INVESTMENT Mérnöki és Fõvállalkozó Kft. (7400 Kaposvár, Kontrássy u. 1., a továbbiakban: I. r. kérelmezõ) és a Baranyai Házépítõ Kft. (7636 Pécs, Kis-réti u. 15., képviseli: dr. Burrat Husam ügyvéd, 7621 Pécs, Mária u. 37. a továbbiakban II. r. kérelmezõ) egyesített jogorvoslati kérelmének, melyet Kadarkút, Hencse, Kõkút és Visnye Községek Önkormányzatai (mindegyiküket képviseli: Verkman József Kadarkút Község Polgármestere, 7530 Kadarkút, Fõ u. 24, a továbbiakban: ajánlatkérõ) "a kadarkúti általános iskola életveszély elhárításához szükséges építési, kivitelezési munkák elvégzése" tárgyú közbeszerzési eljárása ellen nyújtottak be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. Ezen túlmenõen a Döntõbizottság a jogorvoslati kérelmeket elutasítja.<br>
A Döntõbizottság kötelezi ajánlatkérõket, hogy a kérelmezõk részére a határozat kézhezvételétõl számított 15 napon belül 30 000-30 000 Ft (azaz harmincezer-harmincezer forint) igazgatási szolgáltatási díjat, egymás között egyenlõ részben megosztva fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. Keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Kadarkút, Hencse, Kõkút és Visnye Önkormányzatok Képviselõ-testületei, mint a Jálics Ernõ Általános és Vendéglátó-ipari Szakképzõ Diákotthon (Székhelye: Kadarkút, Fõ út l., 242. hrsz. alatti ingatlan) tulajdonosai Mike Község Önkormányzat Képviselõ-testülete bevonásával 1998. április 21-e napján Intézményfenntartó Társulást hoztak létre önkéntes és szabad elhatározásból egyenjogúságuk tiszteletben tartásával, a kölcsönös elõnyök és az arányos teherviselés alapján, határozatlan idõtartamra.<br>
A Képviselõ Testületek e megállapodásban rögzítették, hogy Kadarkút 77%, Hencse 7%, Kõkút 11%, míg Visnye 5% arányban tulajdonosa az intézménynek.<br>
A 77%-os tulajdoni résszel rendelkezõ Kadarkút Nagyközség Önkormányzata, mint ajánlatkérõ ajánlati felhívást tett közzé 2001. február 21-én a Közbeszerzési Értesítõ 8. számában a rendelkezõ részben írt tárgyban nyílt eljárás megindítására. (0748/2001.)<br>
A közzétett ajánlati felhívás szerint az építési feladat a nyílászárók cseréjére, a tetõszerkezet és födém megerõsítésére, a villamos hálózat szabványosítására és az ezekkel járó kiegészítõ munkákra vonatkozott.<br>
Az ajánlati felhívás 3. c) pontja szerint részajánlatot nem tehettek ajánlattevõk, többváltozatú ajánlat azonban megengedett volt a dokumentációban elõírtak szerint.<br>
Az ajánlattevõk pénzügyi, mûszaki, gazdasági alkalmasságának igazolásával kapcsolatos elõírásokat a felhívás 11. pontja tartalmazta.<br>
A 13. pont az alábbiak szerint szabályozta az elbírálást:<br>
a) Az ajánlatok elbírálásának szempontjai: az ajánlatkérõ az ajánlati felhívásban, illetve dokumentációban meghatározott feltételeknek megfelelõ ajánlatot az öszszességében legelõnyösebb ajánlat szempontja alapján bírálja el.<br>
b) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
– az ellenszolgáltatás (ajánlati ár) és <br>
az ajánlatkérõ által igényelt megfelelõ <br>
mûszaki tartalom összhangja	15<br>
– a kivitelezés munkaszervezésének bemutatása, <br>
a munkaszervezés és mûködési rend összhangja (utalva arra, hogy a kivitelezési munka <br>
mûködõ épületben történik)	10<br>
– a vállalt jótállási idõszak tartama	5<br>
– hibás, vagy késedelmes teljesítés esetére <br>
vállalt biztosítékok	4<br>
Az értékelés során adható pontszám: 1–10-ig.<br>
<br>
A 15. b) pont szerint a szerzõdéskötés idõpontját a kihirdetést követõ 10. napban jelölte meg ajánlatkérõ.<br>
A 16. pontban az egyéb információk között azt is közölte, hogy<br>
– az ajánlatkérõ a nyertes ajánlattevõ visszalépése esetén a következõ legkedvezõbb ajánlatot tevõvel köt szerzõdést,<br>
– felelõsségbiztosítást dokumentálni kell,<br>
– ajánlatkérõ a nyertes ajánlattevõvel prognosztizált átalányáras szerzõdést köt.<br>
Az ajánlati felhívás dokumentációja tartalmazta a részletes ajánlati és szerzõdési feltételeket. Itt szabályozta ajánlatkérõ, a többváltozatú ajánlat benyújtásának feltételeit is.<br>
Ajánlatkérõ konzultációt is tartott 2001. március 13-án, ahol az írásbeli kérdésekre is válaszolt. Ily módon számos további feltételt támasztott az ajánlattevõkkel szemben (mûszaki tartalmi stb.).<br>
A 2001. április 3-i ajánlattételi, illetõleg bontási határidõig öt darab ajánlat érkezett a következõktõl: I. r. és <br>
II. r. kérelmezõ, Bau-Lizéna Kft., Renova Kft. és a <br>
Vákisz Rt.<br>
A fentiek közül a Vákisz Rt. és II. r. kérelmezõ alternatív ajánlatot is becsatolt.<br>
Az ajánlatok értékeléséhez ajánlatkérõ szakértõket is bevont.<br>
2001. április 6-án vizsgálták az ajánlattevõk alkalmasságát és az ajánlatok érvényességét. A vizsgálat szerint minden ajánlattevõ alkalmas volt. Az ajánlatok között érvénytelent nem találtak, de a két alternatív ajánlatot érdemi elbírálásra alkalmatlannak minõsítették.<br>
2001. április 20-án közös képviselõ-testületi ülésen vitatta meg a négy tulajdonos önkormányzat (Kadarkút, Hencse, Kõkút és Visnye) az ajánlatok értékelését. Ezen képviselõ-testületi ülésen dönteni még nem tudtak, az eredményhirdetést elhalasztották.<br>
Másodszor 2001. május 10-én tartottak közös képviselõ-testületi ülést ahol már meghozták az eljárást lezáró döntést, mely szerint a nyertes a Bau-Lizéna Kft., õt követte az I. r. kérelmezõ.<br>
A nyilvános eredményhirdetésen 2001. május 11-én a fentieket az összegzés ismertetésével hirdették ki, ennek során az alábbi pontozást ismertették:<br>
<br>
Baranyai Házépítõ<br>
súlyszám	ért.	ért. pontsz.<br>
	 pontsz.	× szúlysz.<br>
15	8	120<br>
10	10	100<br>
 5	9	45<br>
 4	7	28<br>
Összesen: 		293<br>
<br>
VÁKISZ<br>
súlyszám	ért.	ért. pontsz.<br>
	 pontsz.	× szúlysz.<br>
15	8	120<br>
10	1	10<br>
 5	8	40<br>
 4	6	24<br>
Összesen: 		194<br>
<br>
RENOVA<br>
súlyszám	ért.	ért. pontsz.<br>
	 pontsz.	× szúlysz.<br>
15	9	135<br>
10	1	10<br>
 5	8	40<br>
 4	9	36<br>
Összesen: 		221<br>
<br>
BAU-LINÉZA<br>
súlyszám	ért.	ért. pontsz.<br>
	 pontsz.	× szúlysz.<br>
15	10	150<br>
10	10	100<br>
 5	8	40<br>
 4	10	40<br>
Összesen: 		330<br>
INVESTMENT<br>
súlyszám	ért.	ért. pontsz.<br>
	 pontsz.	× szúlysz.<br>
15	8	120<br>
10	10	100<br>
 5	10	50<br>
 4	8	32<br>
Összesen: 		302<br>
<br>
A pontozás mellett a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. c) pontja szerinti indokolást az értékelési pontszámokra ajánlatkérõ nem közölte.<br>
Ajánlatkérõ a nyertesnek kihirdetett ajánlattevõvel a szerzõdést 2001. május 21-én megkötötte.<br>
I. r. kérelmezõ: 2001. május 15-én jogorvoslati kérelemmel fordult a Döntõbizottsághoz, amit felhívásra 2001. május 16-án egészített ki.<br>
A kérelmére tartott tárgyaláson az írásos kérelmét változatlanul fenntartva kérte az ajánlatkérõ eljárást lezáró döntésének megsemmisítését, valamint ideiglenes intézkedéssel a közbeszerzési eljárás felfüggesztését, és a szerzõdés megkötésének megtiltását.<br>
Kérelmét alapvetõen azzal indokolta, hogy ajánlatkérõ nem az összességében legelõnyösebb ajánlatot választotta ki az eljárás nyertesének. Elõadta azt is, hogy az <br>
<br>
1. részszempont tekintetében ajánlata teljes körû, ezért az ár és tartalom összhangja maximálisan teljesült. A 2, 3, és 4. résszempont értékelését sem érti, a pontszámok szerinte nem tükrözik az ajánlati elemet. Kérte azt is megvizsgálni, hogy az ajánlatkérõ bírálóbizottsága szakmai szempontból megfelelt-e a Kbt.-ben írt elõírásoknak, mert álláspontja szerint nem.<br>
Sérelmezte azt is, hogy az eredményhirdetés során az ajánlatkérõ a kérése ellenére nem adta át részére a Közbeszerzési Értesítõben is megjelent pontozási rendszer mellékletét képezõ értékelési szempontokat és ezen belül az alszempontokat, mely a bírálat során alapját képezte <br>
a Képviselõ-testület döntésének. A tárgyaláson kifogásolta azt is, hogy a részükre átadott összegzésbõl nem állapítható meg, hogy ajánlatkérõ a 4. részszempontnál hogyan pontozott, mert annak indokolását nem adta meg írásban.<br>
II. r. kérelmezõ: 2001. május 22-én nyújtott be jogorvoslati kérelmet a Döntõbizottsághoz. Kérelmét a tárgyaláson pontosítva kérte, az ajánlatkérõ eljárást lezáró döntésének megsemmisítését, illetve ideiglenes intézkedéssel a meg nem kötött szerzõdés megtiltását. Kérte továbbá az eljárási díj és a felmerült költségek viselésére kötelezését is ajánlatkérõnek. Kérelmét alapvetõen azzal indokolta, hogy ajánlatkérõ pontozása nem volt megfelelõ, mivel az 1. és 4. részszempontnál alkalmazott pontok értéke vitatható, mert mindkét esetben kedvezõbben kellett volna értékelni az ajánlatát. Véleménye szerint ajánlatkérõ a 4. részszempont bírálata során adott pontokat az öszszegzésben szövegesen nem indokolta, így nem volt megállapítható az ezen részszempontnál feltüntetett pontok közötti különbségek indokoltsága. Álláspontja szerint nem volt helytálló az ajánlatkérõ 1. részszempontnál alkalmazott értékelése sem, mert mûszakilag mindenki megfelelõ ajánlatot tett. Kifejtette azt az álláspontját is, hogy összességében legelõnyösebb ajánlatot õ adta különösen tekintettel arra, hogy a legalacsonyabb vállalási ár az õ ajánlatában szerepelt.<br>
A Döntõbizottság a törvényi feltételek hiányában a kért ideiglenes intézkedést nem alkalmazta, és a jogorvoslati kérelmek azonos tárgyára tekintettel az ügyeket egyesítve a két kérelmet egy eljárásban bírálta el.<br>
Ajánlatkérõ írásos észrevételében, melyet a tárgyaláson változatlanul fenntartott kérte a megalapozatlan jogorvoslati kérelem elutasítását, úgy az I. r., mint a II. r. kérelmezõnél.<br>
Az I. r. kérelmezõ beadványával kapcsolatosan elõadta, hogy az összességében legelõnyösebb ajánlat lett az eljárás nyertese. Az 1. részszempont értékeléséhez tételenként végzett vizsgálatot, így állapította meg a különbséget.<br>
Az ajánlatokat érvényesnek tekintette, a mûszaki különbségeket a pontozásnál érvényesítette. Pontozási módszere az volt, hogy a legjobb ajánlat 10 pontot, a többi az eltérés mértékére figyelemmel kevesebbet kapott. A nyertes ajánlat volt az egyetlen, amely valamennyi pontban megfelelt a felhívásnak, mert a dokumentációt is felülvizsgálva készítette el azt ajánlattevõ.<br>
II. r. kérelmezõ beadványa kapcsán elõadta azt is, hogy az õ ajánlata pontozásánál az 1. részszempont értékelése azon alapult, hogy a legalacsonyabb ellenszolgáltatás mellett az ajánlat az asztalos munkák költségeiben hibás volt. A 4. részszempontnál a bankgarancia idõtartamát és összegét együttesen vették figyelembe, ily módon állapították meg a kialakított pontszámot.<br>
Fentiekre tekintettel elõadta azt is, hogy a döntése jogszerû volt. A négy tulajdoni résszel rendelkezõ önkormányzat Iskolafenntartó Társulást hozott létre, mert ez a felújítandó iskola a négy község tulajdonában van. A tulajdonosi közösségre tekintettel a közbeszerzési eljárást lezáró döntést a négy település Képviselõ Testülete közösen hozta, a jogorvoslati eljárásról tudomással bírnak a települések, illetve annak képviselõ testületei, valamint polgármesterei. Ennek igazolására a Döntõbizottság felhívására becsatolta azon nyilatkozatot, mely szerint Hencse, Kõkút és Visnye községek polgármesterei igazolták, hogy tudomással bírnak a jogorvoslati eljárás létérõl, és egyben meghatalmazták Verkman József Kadarkút Község polgármesterét, hogy a Közbeszerzési Döntõbizottság elõtt teljes joggal képviselje õket.<br>
A Döntõbizottság a rendelkezésére álló iratokból, dokumentumokból, írásos és a tárgyaláson elõterjesztett nyilatkozatokból megállapította, hogy a jogorvoslati kérelmek részben megalapozatlanok, az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése úgy rendelkezik, hogy:<br>
"A közbeszerzési eljárásban az ajánlati felhívás, részvételi felhívás, illetve a dokumentáció elkészítése, valamint az ajánlatok értékelése során az ajánlatkérõ nevében eljáró, illetõleg az eljárásba bevont személyeknek megfelelõ szakértelemmel kell rendelkezniük."<br>
A Döntõbizottság elõtt folyamatban levõ tárgyaláson az ajánlatkérõ nyilatkozatot tett arról, hogy a fenti rendelkezésnek megfelelõen alakította ki a bírálóbizottságot, akinek tagja volt többek között egy igazságügyi szakértõként is nyilvántartott építészmérnök, valamint a Somogy Megyei Önkormányzat Beruházási Társulásának szakértõje is, tehát nem sértették meg a hivatkozott törvényi rendelkezést, mert úgy összetételében, mint létszámában az általuk felállított bírálóbizottság mindenben megfelelt a törvényi elõírásoknak. A tárgyaláson tett nyilatkozatát a jelenlévõ kérelmezõk megismerve e kérdést tovább nem vitatták, tehát az erre vonatkozó kérelmezõi indítvány megalapozatlan.<br>
Tekintettel arra, hogy sem I. r. sem II. r. kérelmezõ az eljárás során nem sérelmezte, hogy ajánlatkérõ az alternatív ajánlatok érvénytelenségét mintegy megállapítva azokat nem értékelte, ezért a Döntõbizottság az alternatív ajánlatok vizsgálatát nem folytatta le.<br>
Figyelemmel arra, hogy mindkét kérelmezõ az érvényesnek tekintett alapajánlatok pontozását, illetve azok értékelését vitatta, a Döntõbizottság a jogorvoslati eljárás keretében elsõdlegesen az ajánlatkérõi értékelést megvizsgálva, részszempontonként az alábbiakat állapította meg:<br>
A Döntõbizottság az 1. részszempont vizsgálatánál megállapította, hogy az ajánlatok elkészítésének alapja a dokumentációban kidolgozott, majd a helyszíni konzultáción kiegészített tervezõi költségvetési kiírás volt.<br>
Ajánlatkérõ elvárta a tervezõi költségvetés mûszaki észrevételekkel való kiegészítését is, amit a kérelmezõk nem sérelmeztek.<br>
Az ajánlatok vizsgálata során a Döntõbizottság megállapította, hogy az ajánlattevõk közül a nyertes ajánlat felelt meg a legjobban az elvárásoknak, a tervezõi kiírás (anyag, díj) részletes kitöltésével, észrevételezésével.<br>
Az 1. részszempont körében az ajánlati ár értékelésének a mûszaki tartalommal való összevetésével volt szerepe. A nyertes ajánlati ára e tekintetben is kedvezõ (61 182 000 Ft – közepes árfekvésû) volt. A Döntõbizottság az árakat megvizsgálva azt is megállapította, hogy az ajánlati árak nem mutattak nagy szórást, mert azok 56–65 M Ft között mozogtak.<br>
I. r. kérelmezõ megállapíthatóan a dokumentációnak megfelelõen határozta meg az ajánlati árat (62 812 000 Ft), de az ajánlat kidolgozottsága nem volt olyan mértékben részletes mint a nyertesé, míg II. r. kérelmezõ ugyan a legalacsonyabb áron vállalta a munkákat (56 000 000 Ft), de a költségvetése részben hiányos volt, (radiátorok költségei hiányoztak), részben pedig egyes tételeknél nem különültek el az anyag és díj költségek.<br>
Fentiekre tekintettel a Döntõbizottság osztotta ajánlatkérõ azon álláspontját, hogy a részletesen kidolgozott, észrevételeket is tartalmazó költségvetés nagyobb biztosítékot jelent a szerzõdés megfelelõ tartalmú teljesítésére és az ajánlati áron történõ kivitelezésre, így az 1. részszempont körében a nyertesnek adott 10 és a két kérelmezõnek adott 8–8 pont reális és annak objektivitása nem vitatható.<br>
A 2. részszempont értékelését a kérelmezõk nem vitatták, viszont I. r. kérelmezõ azt kifogásolta, hogy az értékelés indokolását az ajánlattevõk nem ismerték meg.<br>
A Döntõbizottság a tárgyaláson tett ajánlatkérõi nyilatkozat alapján megállapította, hogy ajánlatkérõnek az a munkaszervezés felelt meg a legjobban, amely a tanítást is figyelembe véve a lehetõ legkisebb mértékben zavarja a közvetlen környezetet. Ennek a követelménynek a nyertes és a két kérelmezõ is megfelelt, így kaphattak 10–10 pontot, amit a Döntõbizottság elfogadhatónak ítélt. Erre tekintettel álláspontja szerint a 2. részszempontnál alkalmazott ajánlatkérõi értékelés sem vitatható.<br>
A 3. részszempontnál I. r. kérelmezõ azt sérelmezte, hogy a kiosztott pontértékek nem tükrözik – álláspontja szerint – az ajánlati elemek közötti különbségeket. A Döntõbizottság e részszempontokra vonatkozó elemeket megvizsgálva megállapította, hogy a nyertes 2 év jótállást vállalt és erre 8 pontot kapott, míg I. r. kérelmezõ a 4 évre 10, II. r. kérelmezõ a 3 évre 9 pontot.<br>
Fentiekre tekintettel a Döntõbizottság szerint a pontozás tükrözi az ajánlati elemek közötti különbséget, tehát alappal ez sem vitatható.<br>
A 4. részszempont értékelése a felhívás alapján történhetett minden olyan szerzõdési feltételre kiterjedve, amely a hibás, vagy késedelmes teljesítés biztosítékaként szolgálhat. Egyéb elõírás hiányában e fogalmi körbe tartozik a késedelmi kötbér, az ún. "jótállási biztosíték", illetve a hibás teljesítésre vállalt kötbér is. Ez utóbbit a fogalmi idetartozása miatt akkor is értékelnie kellett ajánlatkérõnek, ha felhívásában (szerzõdéstervezetében) kifejezetten nem jelezte ez irányú igényét, de ennek nyújtását nem is zárta ki. Ugyanakkor a hibás teljesítés esetére vállalt kötbér az építõipari gyakorlatban általánosan alkalmazott biztosítéki forma.<br>
Az ajánlatok vizsgálata során a Döntõbizottság az ajánlattevõk vállalása kapcsán az alábbiakat állapította meg e részszempontnál:<br>
<br>
Nyertes:<br>
Késedelmi kötbér:	100 E Ft/nap (max: 10%)<br>
Hibás teljesítésre kötbér:	II. o. esetén –8%<br>
		III. o. esetén –15%<br>
Bankgarancia:	2 évre 1%<br>
<br>
I. r. kérelmezõ:<br>
Késedelmi kötbér:	50 E Ft/nap<br>
Bankgarancia:	1 évre 1%<br>
<br>
II. r. kérelmezõ:<br>
Késedelmi kötbér:	1% Ft/nap (= 449 E Ft/nap)<br>
Bankgarancia:	1 évre 1%<br>
<br>
Ajánlatkérõ a fenti sorrenden 10, 8, 7 pontot adott. A pontszámok meghatározása – saját nyilatkozata szerint – mérlegeléssel történt a késedelmi kötbér és a bankgarancia idõtartama, illetve mértéke alapján. A fentiekben rögzített vállalások szerint összességében a nyertes ajánlata a legkedvezõbb, tehát a 10 pont kétségkívül megilleti ajánlatát. A II. r. kérelmezõ azonban a kötbérre tekintettel jobb ajánlatot tett, mint az I. r. kérelmezõ, így az azonos mértékû bankgaranciát is figyelembe véve magasabb pontszámot kellett volna kapnia.<br>
A Döntõbizottság álláspontja szerint a vállalási ár százalékában megadott bankgaranciák összegszerûsége (Ft értéke) jelen esetben nem lehet az összehasonlítás alapja, ugyanis ajánlatkérõ maga is – a felhívásában – a bankgaranciának az ár százalékában való vállalását határozta meg, ettõl ez értékelésnél nem térhetett el.<br>
Fentiekre tekintettel a megfelelõ pontszámok tehát a nyertesnél 10, I. r. kérelmezõnél 7, míg II. r. kérelmezõnél 8 pont, szemben ajánlatkérõ által, II. r. kérelmezõnek adott 7 és I. r. kérelmezõnek adott 8 ponttal.<br>
Fentiek alapján a Döntõbizottság megállapította, hogy az eljárás eredményére a 4. részszempontnál elõbb jelzett korrekció nincs kihatással, ugyanis a nyertes összpontszáma nem változik 330, míg I. r. kérelmezõé 298, II. r. kérelmezõé 297 pont lenne, így jogsértés az eljárás nyertesére vonatkozó döntés tekintetében nem állapítható meg, ezért a jogorvoslati kérelmek erre vonatkozó elemei szintén megalapozatlanok.<br>
A jogorvoslati kérelmek az alábbiakban megalapozottak:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése azt tartalmazza, hogy: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A fentebb hivatkozott rendelkezés alapján a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletét megvizsgálva megállapítható, hogy annak <br>
<br>
2. c) pontja szerint kötelezõ a táblázatban szereplõ értékelési pontszámokat írásban megindokolni, és az eredményhirdetés során ismertetni abban az esetben, ha ajánlatkérõ az összességében a legelõnyösebb ajánlatot kívánja kiválasztani.<br>
A Döntõbizottság megvizsgálva az eljárás eredményhirdetésére készített 5. sz. melléklet szerinti összegzést és az eredményhirdetés jegyzõkönyvét megállapította, hogy ajánlatkérõ e kötelezettségének nem tett eleget és különösen a 4. részszempontot illetõen hiányosan, illetve az ajánlati tartalmi elemeknek csak részleges ismertetését tartalmazta az indokolása, mert például nem tükrözi a kötbérvállalásokkal kapcsolatos értékelést sem.<br>
Fentiek alapján a Döntõbizottság megállapította, hogy ajánlatkérõ megsértette a határozat rendelkezõ részében írtakat, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelem megalapozatlan részeit elutasította, míg az indokolási kötelezettség elmulasztása miatt megállapította az ajánlatkérõ jogsértését e kérdéskörben, ezért jogkövetkezményként a Kbt. 88. § (1) bekezdés d) és h) pontja szerinti jogkövetkezményeket alkalmazta az ajánlatkérõkkel szemben.<br>
A Döntõbizottság a helyes döntésre, valamint a csekély jogsértés súlyára tekintettel nem látta indokoltnak egyéb jogkövetkezmény alkalmazását ajánlatkérõkkel szemben.<br>
Az igazgatási szolgáltatási díj azonos arányú megfizetésére azért kötelezte Döntõbizottság a négy település önkormányzatát mint ajánlatkérõket, mert a döntést is egyhangú szavazással hozták, illetve fogadták el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 2.<br>
<br>
	Dr. Bíró László s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>