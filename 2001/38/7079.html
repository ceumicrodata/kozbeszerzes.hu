<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7079)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.474/7/2001.<br>
<br>
Tárgy: a METRÓBER Kft. jogorvoslati kérelme a Veszprém Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a METRÓBER Kft. (1087 Budapest, Kerepesi út 29/C., képviseli dr. Szentmiklósi Péter ügyvéd, 1036 Budapest, Kolosy tér 5–6., a továbbiakban: kérelmezõ) jogorvoslati kérelmének, melyet a Veszprém Megyei Jogú Város Önkormányzata Vagyongazdálkodási Bizottság (8200 Veszprém, Óváros tér 9., a továbbiakban: ajánlatkérõ) "mûszaki ellenõri tevékenység végzése Veszprém szennyvíztisztító telep 2 milliárd forint értékû beruházásánál" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését és a 61. § (7) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt közbeszerzési eljárást kezdeményezett a Közbeszerzési Értesítõ 2001. május 16-i 20. számában ajánlati felhívás (3026/2001) közzétételével a rendelkezõ részben meghatározott tárgyú beszerzésre.<br>
Ajánlatkérõ az ajánlati felhívásban meghatározta az ajánlattevõk pénzügyi, gazdasági és mûszaki alkalmasságának, illetve a teljesítésre alkalmatlanná minõsítés követelményeit.<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a)–d) pontjai szerint:<br>
– pénzügyi intézménytõl származó nyilatkozat,<br>
– az ajánlattevõ elõzõ 3 évi mérlegének (egyszerûsített mérlegének, beszámolójának vagy konszolidált mérlegének) benyújtása,<br>
– az elõzõ 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat,<br>
– az elõzõ 3 év – a beszerzés tárgyával kapcsolatos – legjelentõsebb szolgáltatásainak ismertetése (legalább az ellenszolgáltatásainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezésével),<br>
– mûszaki technikai felszereltségének leírása,<br>
– azon szakemberek, illetve vezetõk megnevezése, képzettségük ismertetésével, akiket be kíván vonni a teljesítésbe,<br>
– a saját minõségbiztosítási rendszerének – bármely nemzeti rendszerben akkreditált – tanúsító általi tanúsítása,<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– nincs az utóbbi 3 évben a beszerzés tárgyával azonos vagy hasonló nagyságrendû, témájú beruházás mûszaki ellenõrzésérõl referenciája,<br>
– a feladat teljesítésében résztvevõk körében vezetõi szinten felsõfokú szakirányú végzettség hiánya és a beosztott dolgozók szintjén az ajánlati dokumentációban megfogalmazott feladatok elvégzéséhez szükséges szakágakban a mûszaki ellenõri képesítés, illetve jogosultság hiánya.<br>
Az ajánlatok elbírálásának szempontja az ajánlati felhívás 13. a) pontja alapján az összességében legelõnyösebb ajánlat kiválasztása. Ajánlatkérõ ennek megfelelõen a 13. b) pontban meghatározta a beérkezett ajánlatok elbírálásának részszempontjait, és az egyes részszempontokhoz tartozó súlyszámot:<br>
részszempontok	súlyszámok<br>
– ajánlati ár, a szolgáltatásért kért ellenszolgáltatás a mûszaki ellenõr közremûködésével megvalósuló beruházás nettó bekerülési összegének %-ában	10<br>
– a mûszaki ellenõrzések heti gyakorisága	9<br>
– a vállalt jólteljesítési garancia mértéke	5<br>
– a mûszaki ellenõri tevékenységhez biztosított, rendelkezésre álló létszám folyamatos helyszíni jelenléte	4<br>
Az értékelési pontszám: 1–10-ig.<br>
Ajánlatkérõ az ajánlattételhez ajánlati dokumentációt is készített, mely a szennyvíztisztító telep összefoglaló mûszaki leírását, a részletes helyszínrajzot, a kiadott vízjogi létesítési engedélyt, valamint az üzemeltetõi szakmai információkat tartalmazta.<br>
2001. június 14-én ajánlatkérõ helyszíni konzultációt tartott, az ott feltett kérdéseket megválaszolta, és a feltett kérdéseket, valamint a rájuk adott választ valamennyi dokumentációt kiváltó ajánlattevõnek megküldte 2001. június 15-én.<br>
Ezt követõen 2001. június 15-én újabb kérdéseket tett fel kérelmezõ, melyeket ajánlatkérõ 2001. június 19-én szintén szabályosan megválaszolt, illetve a válaszát 2001. június 20-án pontosította. Ezek a kérdések a teljesítési határidõt, a jólteljesítési garanciát, az ajánlat formai és tartalmi követelményeit érintették.<br>
Ajánlatok beadási határideje és a bontási eljárás idõpontja 2001. június 26. volt. Eddig az idõpontig négy ajánlat érkezett. Ajánlatot tett a kérelmezõ, a VESZPRÉM-BER Kft., az OVIBER Kft. és a BESZT Kft.<br>
Az ajánlatokat – tartalmi elemenként – a bírálati szempontnak megfelelõ jegyzõkönyvben rögzítette ajánlatkérõ.<br>
Az ajánlatok értékelését egy erre a célra létrehozott bizottság végezte. Az értékelés során megállapították, hogy kérelmezõ ajánlata az elõírt referencia munkát nem tartalmazta, azt nem mutatta be, ezért az ajánlati felhívás 11. b) pont alapján kérelmezõ a szerzõdés teljesítésére nem alkalmas, így a 3 érvényesnek és alkalmasnak tartott ajánlattevõk ajánlatát összehasonlították, pontozták az alábbiak szerint:<br>
– OVIBER 210 pont<br>
– VESZPRÉMBER 230 pont<br>
– BESZT Kft. 275 pont<br>
Az eljárást lezáró döntést az Önkormányzat Vagyongazdálkodási Bizottsága hozta meg az 170/2001. (VII. 5.) határozattal.<br>
Az eredményhirdetést 2001. július 6-án tartotta meg ajánlatkérõ. Az eredményhirdetésen a BESZT Kft. ajánlatát nyilvánították nyertesnek. Kérelmezõ alkalmatlanságáról, illetve kizárásáról az eredményhirdetésen ajánlatkérõ nem nyilatkozott.<br>
Az eljárás eredményérõl szóló tájékoztatót ajánlatkérõ a Közbeszerzési Értesítõnek 2001. július 10-én elküldte. Az "Összegzés az eljárásról" címû iratot ajánlatkérõ összeállította, majd azt 2001. július 16-án postázták a feleknek. Az összegzés tartalmazta a kérelmezõ alkalmatlanságra vonatkozó indokokat.<br>
Ajánlatkérõ a szerzõdést az eljárást lezáró döntés szerinti nyertessel – az ajánlati felhívásnak megfelelõen – 2001. július 17-én megkötötte.<br>
Kérelmezõ 2001. július 17-én (a fax érkezési ideje: 2001. július 16-án 16 óra 56 perc, a Döntõbizottság munkaidejének vége után) jogorvoslati kérelmet nyújtott be a Döntõbizottsághoz. Írásbeli kérelmében kérte az eljárást lezáró döntés megsemmisítését, a jogsértés megtörténtének megállapítását, ajánlatkérõ kötelezését a költségek megtérítésére és ideiglenes intézkedésként a szerzõdés megkötésének megtiltását.<br>
Kérelme indokolásául kérelmezõ elõadta, hogy sérelmezi ajánlatkérõ döntését, mert szerinte õ tette a legkedvezõbb ajánlatot. Álláspontja szerint mindenben megfelelõ ajánlatot tett, nem kapott semmiféle értesítést a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése szerint az ajánlata érvénytelenné nyilvánításáról, vagy kizárásáról, és ajánlatkérõ a Kbt. 57. § alapján felvilágosítást sem kért tõle. Álláspontja szerint ajánlatkérõ alaptalanul zárta ki az õ ajánlatát – mely mindenben megfelelõ volt –, és az összegzést sem küldte meg számára.<br>
Ajánlatkérõ észrevételt nem tett.<br>
Egyéb érdekeltek közül a BESZT Kft. – a nyertes ajánlattevõ – tett észrevételt, melyben elõadta, hogy a megbízási szerzõdést 2001. július 17-én megkötötték ajánlatkérõvel, és ajánlatkérõ eljárásával õ egyetért.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem az alábbi részben nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ mondata alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint – ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta – az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható az elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja úgy rendelkezik, hogy az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdés szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megállapította, hogy ajánlatkérõ a felhívás 11. a) pont 4. francia bekezdésében az ajánlattevõk alkalmasságának igazolásához elõírta "az elõzõ 3 év – a beszerzés tárgyával kapcsolatos – legjelentõsebb szolgáltatásainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezésével)".<br>
Továbbá meghatározta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés rendelkezésének megfelelõen a felhívás 11. b) pont 1. francia bekezdésében azt, hogy a szerzõdés teljesítésére alkalmatlannak minõsül az az ajánlattevõ, akinek "nincs az utóbbi 3 évben a beszerzés tárgyával azonos vagy hasonló nagyságrendû témájú beruházás mûszaki ellenõrzésérõl referenciája."<br>
Kérelmezõ ajánlatában a 7.1. fejezetben mutatta be saját referencia munkáit, ez a lista nemcsak az általa végzett elõzõ 3 évi munkákat tartalmazza, hanem még a jogelõd cégei által teljesített feladatokat is. A lista több olyan munkát is tartalmaz, amelyek az ajánlatkérõ által értékelni kívánt 3 évet megelõzõen kerültek elvégzésre.<br>
A Döntõbizottság megállapította, hogy kérelmezõ ajánlatában az elõzõ 3 évben elvégzett munkákról szóló ismertetések nem tartalmazzák az ellenszolgáltatás összegét, a szerzõdéskötõ másik fél megnevezését. A Döntõbizottság rámutat arra, hogy ez a körülmény már önmagában is megalapozhatta volna az ajánlat érvénytelenné nyilvánítását a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel az ajánlat ezen része nem felel meg a felhívás követelményeinek és a Kbt. 43. § (1) bekezdése kimondja, hogy ajánlattevõnek az ajánlati felhívásban meghatározott tartalmi és formai követelményeknek megfelelõen kell ajánlatát elkészítenie.<br>
A referencialistát áttanulmányozva a Döntõbizottság megállapította, hogy az nem tartalmaz olyan mûszaki ellenõrzési feladatot, amely szerint kérelmezõ a felhívás 11. b) pontja 1. francia bekezdésben meghatározott feladatokat végzett. A mostani beszerzéshez tartozó feladat szennyvíztisztító telep 2 milliárd Ft értékû beruházásának mûszaki ellenõrzése, ehhez hasonló vagy azonos nagyságrendû témájú beruházással kapcsolatos mûszaki ellenõri feladat elvégzése ajánlattevõi referenciában nem található. A bemutatott munkák közlekedési létesítmények beruházási munkáival kapcsolatosak. Ezek pedig a Döntõbizottság álláspontja szerint nem tekinthetõek a jelen beszerzés tárgyával azonos, vagy hasonló beruházásnak, továbbá a listából a beruházási összeg megjelölésének hiánya miatt az sem állapítható meg, hogy a bemutatott beruházások jelen beszerzés tárgyával azonos vagy hasonló nagyságrendûek-e.<br>
A Döntõbizottság álláspontja szerint a kérelmezõ által bemutatott referencia nem volt megfelelõ az alkalmasságának igazolására, és az elõbb felsorolt hiányosságok alapján pedig ajánlatkérõ megalapozottan minõsítette ajánlatkérõt a szerzõdés teljesítésére alkalmatlanná a felhívásban meghatározott feltételek, valamint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján még akkor is, ha az általa a teljesítésbe 10% feletti mértékben bevonni kívánt alvállalkozó rendelkezik megfelelõ referenciával. Ezért az ajánlatkérõ eljárása e szempontból megfelel a Kbt. rendelkezéseinek.<br>
A Döntõbizottság megállapította, hogy a jogorvoslati kérelem az alábbi részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdés második fordulata alapján az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
A Döntõbizottság megállapította, hogy ajánlatkérõ az eljárását lezáró döntését a 170/2001. (VII. 5.) számú határozatával hozta meg, azt megelõzõen csak döntéselõkészítõ javaslat készült; az eljárás nyilvános eredményhirdetése 2001. július 6-án volt – melyen kérelmezõ képviselõje is jelen volt –, így ajánlatkérõ az öt munkanapon belüli tájékoztatási, illetve iratmegküldési kötelezettségének legkésõbb 2001. július 13-án tehetett volna jogszerûen eleget.<br>
A Döntõbizottság rámutat arra, hogy az iratokból egyértelmûen megállapítható, hogy ajánlatkérõ a kérelmezõnek a "szerzõdés teljesítésére alkalmatlanná" minõsítésének megállapításáról és annak indokairól, az errõl hozott döntést követõ 5 munkanapon belül, azaz 2001. július 13-ig nem értesítette, erre csak 2001. július 17-én került sor, az összegzés megküldésével az irat postára adásával. Ajánlatkérõ ezen magatartása nem felelt meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak.<br>
A Döntõbizottság megállapította, hogy azáltal, hogy ajánlatkérõ az "összegzés az eljárásról" szóló iratot nem az eredményhirdetést követõ 5 munkanapon belül, vagyis 2001. július 13-ig adta postára az összes ajánlattevõnek, hanem erre csak 2001. július 17-én került sor, sérült a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdés rendelkezése is.<br>
A Döntõbizottság kérelmezõnek azon álláspontját, mely szerint az õ ajánlata tûnik összességében a legelõnyösebbnek, az jogorvoslati eljárás során nem vizsgálta és azt a benyújtott ajánlatokkal nem hasonlította össze, mert a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet 2. a) pontja alapján az összehasonlításban csak az érvényes ajánlatot tevõ, ki nem zárt és alkalmasnak talált ajánlattevõk által benyújtott ajánlatok tartalmi elemeit kell az értékelésbe bevonni. Tekintettel arra, hogy kérelmezõ a felhívásban meghatározott feltételek alapján a szerzõdés teljesítésére alkalmatlannak minõsül, bármennyire is elõnyös az ajánlata, az eljárás során nem lehet nyertes, mert az ajánlatkérõ a szerzõdés teljesítésére alkalmatlan ajánlattevõvel nem köthet szerzõdést.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és h) pontja szerinti jogkövetkezményt alkalmazta ajánlatkérõvel szemben, egyebekben a jogorvoslati kérelmet a 88. § (1) bekezdés a) pontja alapján utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 13.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>