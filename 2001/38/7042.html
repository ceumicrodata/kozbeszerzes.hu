<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7042)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.461/11/2001.<br>
<br>
Tárgy: az EN & BT Kft. jogorvoslati kérelme a Csongrád Megyei Közlekedési Felügyelet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az EN & BT Banktechnikai Tervezõ és Kereskedelmi Kft. (1122 Budapest, Maros u. 23., képv.: dr. Svéda István ügyvéd, 1132 Budapest, Kresz Géza u. 44–46., továbbiakban kérelmezõ) által a Csongrád Megyei Közlekedési Felügyelet (6721 Szeged, Berlin krt. 16–18., továbbiakban: ajánlatkérõ) "az I–III. ütemben fejlesztésre kerülõ mûszaki vizsgabázis III. ütemében megvalósuló ügyfélforgalmi csarnok szerkezetépítési és szakipari építési beruházási munkák" tárgyú közbeszerzési eljárása ellen benyújtott jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 53. § (2) bekezdését és a Kbt. 59. § (1) bekezdését és ezért a Döntõbizottság az ajánlatkérõt 1 500 000 Ft, azaz egymillió-ötszázezer forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2001. május 3. napján a Közbeszerzési Értesítõ (K. É.) 19. számában közzétett ajánlati felhívással a rendelkezõ részben meghatározott beszerzés tárgyában nyílt közbeszerzési eljárást indított.<br>
Ajánlatkérõ az ajánlati felhívásban meghatározta, hogy az összességében legelõnyösebb ajánlat szempontja alapján bírál. Ennek megfelelõen a felhívás 13. b) pontjában meghatározta a részszempontokat, azok súlyszámát és a ponthatárokat az alábbiak szerint:<br>
részszempontok	súlyszámok<br>
– vállalkozási ár	40<br>
– mûszaki tartalom	30<br>
– pénzügyi ütemezés	30<br>
Az értékelés során adható pontszámok részszempontonként: 1–10.<br>
Ajánlatkérõ ajánlati dokumentációt is kibocsátott, mely tartalmazta az ajánlat benyújtásának tartalmi feltételeit, vállalkozói szerzõdéstervezetet és a mûszaki leírásokat és mennyiségi kimutatásokat. A dokumentáció költségvetési kiírást tartalmazó részében adta meg ajánlatkérõ a munkanemek felsorolást, valamint a tételes költségvetést.<br>
A dokumentáció 7. oldalán a IV. fejezet 1. pontjában ajánlatkérõ rögzítette, hogy "Az olyan ajánlat, amely nem az ajánlatkérési dokumentáció utasításaival összhangban készült nem kerül értékelésre."<br>
A dokumentáció IV. fejezet 6. "Az ajánlati ár" elnevezésû pontjának 1. bekezdésében elõírta, hogy az egyösszegû ajánlati árat a Mûszaki dokumentáció mennyiségi kimutatások c. fejezetének, valamint a mûszaki tervek figyelembevételével kell megadni. Ezen fejezet 3. bekezdésében ajánlatkérõ meghatározta, hogy " az ajánlattétel mellé csatolni kell az egyösszegû ajánlati ár szakágankénti részletes bontását (munkanem, anyagköltség, munkadíj stb.).<br>
Az ajánlattételi határidõre, 2001. június 13. napjára kérelmezõ, a SZAKÉPSZER 94 Kft. és a HPQ Kft. nyújtott be ajánlatot.<br>
Ajánlatkérõ az ajánlatokat értékelte, majd megállapította, hogy a HPQ Kft. ajánlata érvénytelen, a két érvényesnek minõsített ajánlatot a részszempontok szerint értékelte és 2001. június 21. napján megtartott eredményhirdetésen kihirdette, hogy az összességében legelõnyösebb ajánlatot a SZAKÉPSZER 94 Kft. adta, s így az eljárás nyertese õ lett.<br>
Ajánlatkérõ az összegzéshez csatolt, 2001. június 18. napján kelt, az ajánlatok értékelésérõl készített jegyzõkönyv 2. oldalán rögzíti, hogy a SZAKÉPSZER 94 Kft. ajánlata tételes költségvetést nem tartalmaz.<br>
Ajánlatkérõ a nyertes ajánlattevõvel a vállalkozási szerzõdést 2001. június 27. napján megkötötte.<br>
Kérelmezõ 2001. július 11. napján jogorvoslati kérelmet nyújtott be a Döntõbizottsághoz. Álláspontja szerint ajánlatkérõ jogsértõen járt el az eljárást lezáró döntés meghozatala és a nyertes ajánlattevõ kiválasztása során. Elõadta, hogy a nyertesként kihirdetett SZAKÉPSZER 94 Kft. ajánlata nem felelt meg a dokumentációban foglaltaknak, mert nem tartalmaz tételes költségvetést, s ezért ajánlata érvénytelen. Érvénytelen ajánlatát pedig álláspontja szerint nem lehetett volna értékelni.<br>
Kérelmezõ nyilatkozott, hogy az eljárás eredményérõl, tehát arról, hogy az összességében legelõnyösebb ajánlatot a SZAKÉPSZER 94 Kft. tette, s így az eljárás nyertese lett az ajánlatkérõ által megküldött összegzés az eljárásról iratból értesült, amely postán került megküldésre és 2001. június 26. napján vett át. Nyilatkozott, hogy a 2001. június 21. napján megtartott eredményhirdetésen nem volt jelen. Az összegzéshez csatoltan ajánlatkérõ megküldte részére az értékelésrõl készített jegyzõkönyvet, amely tartalmazta, hogy a nyertesnek kiválasztott ajánlatában nem szerepelt tételes költségvetés, s ez alátámasztja, hogy érvénytelen ajánlat került nyertesnek kihirdetve, mert a dokumentáció szerint az ajánlathoz csatolni kellett a tételes költségvetést.<br>
Kérte a Döntõbizottságot, hogy semmisítse meg az eljárás eredményét, mondja ki, hogy a nyertes pályázata érvénytelen, s így mint egyetlen érvényes ajánlatot tevõt õt kellett volna az eljárás nyertesének kihirdetni.<br>
Ajánlatkérõ észrevételében a megalapozatlan kérelem elutasítását kérte. Elõadta, hogy az ajánlati dokumentációban tételes költségvetést nem kértek, csak az egyösszegû ajánlati ár szakágankénti bontását írták elõ munkanem, anyagköltség, munkadíj tekintetében. Ajánlatkérõ a tárgyaláson tett nyilatkozatában megerõsítette, hogy ajánlattevõknek a dokumentáció "Mennyiségi kimutatások" 2. oldalán szereplõ munkanem felsorolásnak megfelelõen kellett részletezni és bontani az egyösszegû ajánlati árat. A nyertes ajánlattevõ SZAKÉPSZER 94 Kft. ajánlatában pedig a kért szakágankénti megbontás szerepel, ezért az ajánlat érvényes.<br>
Egyéb érdekelt SZAKÉPSZER 94 Kft. észrevételében elõadta, hogy ajánlatát a dokumentációban foglaltak szerint állította össze, az ajánlat tartalmazta az egyösszegû ajánlati ár mellett a munkanemenkénti felsorolást is. Álláspontjuk szerint ajánlatuk érvényes mivel megfelel az ajánlati felhívás és a dokumentáció feltételeinek.<br>
A Döntõbizottság a kérelmezõ jogorvoslati kérelmének keretei között megvizsgálta a nyertes ajánlattevõ ajánlata érvényességét és megállapította, hogy kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés: Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek, s a Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
59. § (1) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megvizsgálta, hogy ajánlatkérõ az általa kibocsátott dokumentációban megkövetelte-e tételes költségvetés csatolását az ajánlathoz.<br>
Az ajánlati dokumentáció 9. oldalán a IV fejezet 6. "Ajánlati ár" pontjában foglaltak alapján ajánlatkérõ kötelezõen csak az egyösszegû ajánlati ár szakágankénti részletes bontását munkanem, anyagköltség, munkadíj stb. vonatkozásában írta elõ. Az ajánlati dokumentáció nem tartalmaz olyan elõírás, hogy ajánlattevõknek kötelezõen tételes költségvetést kell csatolniuk. Az ajánlati dokumentáció részét képezõ "Mennyiségi kimutatások"-ban egyértelmûen a munkanem felsorolás szerepel szakágankénti bontásban. Az ajánlati dokumentációban megfogalmazottakból levonható az a következtetés, hogy ajánlatkérõ nem írta elõ kötelezõen beárazott tételes költségvetés csatolását, tehát ennek hiánya nem eredményezhette az ajánlat érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára való hivatkozással.<br>
A Döntõbizottság álláspontja szerint az érvényes ajánlattételhez az ajánlattevõknek a dokumentáció "Mennyiségi kimutatások"-ban megadott munkanemekre és az ott meghatározott szakágakra történõ bontás szerint kellett az ajánlati árat részletesen bontani. Ezen álláspontot maga ajánlatkérõ is megerõsítette a tárgyaláson tett nyilatkozatával.<br>
Amennyiben tehát az ajánlat nem tartalmazza az ajánlati ár bontását a dokumentációban megadott bontás szerinti részletességgel az az ajánlat érvénytelen, mert nem felel meg a dokumentációban foglaltaknak.<br>
A fentiek alapján a Döntõbizottság megvizsgálta, hogy a nyertes ajánlata megfelelõen tartalmazza-e az ajánlati ár bontását.<br>
A nyertes ajánlattevõ SZAKÉPSZER 94 Kft. ajánlata tartalmazza a dokumentáció "Mennyiségi kimutatások" fejezetében meghatározott szakágankénti bontást, azonban a dokumentációtól eltérõen a szakágakon belül a munkanemenkénti további bontás anyagköltség/munkadíj szerint nem teljes körû, pontosabban az épületvillamosság szakágon belül nem kerültek a dokumentációban elõírt munkanemek részletezésre, valamint a gyengeáramú berendezések szakágon belül 2 munkanem nem került feltüntetésre és részletezésre (anyagköltség/munkadíj szerint).<br>
A fent részletezettek alapján megállapítható, hogy a nyertes ajánlattevõ ajánlatát az ajánlati ár szakágankénti részletes bontásának dokumentációban elõírt feltételét nem teljesítette, így ajánlata nem felel meg a dokumentációban elõírt feltételeknek, amely azzal a következménnyel jár, hogy ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kell minõsíteni. Azzal, hogy ajánlatkérõ nem állapította meg a nyertes ajánlattevõ SZAKÉPSZER 94 Kft. ajánlata vonatkozásában az érvénytelenséget megsértette a Kbt 52. § (2) bekezdés d) pontjára tekintettel a Kbt. 53. § (2) bekezdését, mivel érvénytelen ajánlatot bevont az értékelésbe. Ajánlatkérõ megsértette továbbá a Kbt. 59. § (1) bekezdését is azzal, hogy a fentiek alapján érvénytelen ajánlatot hirdetett ki az összességében legelõnyösebbnek.<br>
Ajánlatkérõ akkor járt volna el jogszerûen, ha a SZAKÉPSZER 94 Kft. ajánlatát a fenti indokok alapján érvénytelennek minõsíti és az eljárás további szakaszába nem vonja be.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés f) és h) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azon tényeket, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. augusztus 21.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>