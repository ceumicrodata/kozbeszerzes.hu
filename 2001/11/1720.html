<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1720)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.599/16/2000.<br>
<br>
Tárgy: KÖZ-VÍZ Kft. kérelmezõ jogorvoslati kérelme Pápa Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mezei és Vancsura Ügyvédi Iroda (ügyintézõ: dr. Mezeiné dr. Nyitrai Beáta ügyvéd, 1054 Budapest, Steindl I. u. 9. fsz. 2.) által képviselt KÖZ-VÍZ Kft. (8240 Zirc, Rákóczi tér 15/A., továbbiakban: kérelmezõ) jogorvoslati kérelmére indult jogorvoslati eljárásban, amelyet a Pápa Város Önkormányzata (8500 Pápa, Fõ u. 12., a továbbiakban: ajánlatkérõ) "Pápa város és Déka község bel- és külterületén szennyvízcsatorna építése" tárgyú közbeszerzési eljárása ellen indítottak, a Döntõbizottság kérelmezõ jogorvoslati kérelmének helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a 44. § (6) bekezdését, ezért a kérelmezõ alkalmatlanná minõsítésére vonatkozó döntését, valamint az ajánlati felhívásra vonatkozó döntéseit megsemmisíti.<br>
Kötelezi a Döntõbizottság az ajánlatkérõt, hogy fizessen meg kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ a Közbeszerzési Értesítõ (K. É.) 39. számában, mely 2000. szeptember 27-én jelent meg, nyílt elõminõsítéses eljárás megindítására szóló részvételi felhívást tett közzé a rendelkezõ részben meghatározott tárgyban.<br>
A felhívás 9. pontjában határozta meg ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint:<br>
Pénzügyi és gazdasági alkalmasság:<br>
– az ajánlattevõ számlavezetõ bankjaitól banki információ az ajánlattevõ pénzügyi helyzetérõl alábbi tartalommal:<br>
– mióta vezeti az ajánlattevõ számláját,<br>
– ajánlattevõ pénzügyi helyzete, hitel- és fizetõképessége,<br>
– az ajánlattevõ számláján az utóbbi egy évben sorban állás volt-e [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja],<br>
– 30 napnál nem régebbi cégkivonat (eredeti vagy közjegyzõ által hitelesített),<br>
– mérlegadatok az elõzõ három évre vonatozóan, a kiírási dokumentáció melléklete szerint,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2) és (4)–(6) bekezdései szerint szükséges igazolások és nyilatkozatok (az alvállalkozókra vonatkozóan is) a Kbt. 43. § (3) bekezdése alapján.<br>
Mûszaki alkalmasság:<br>
– az elõzõ 3 év építési munkáinak az ismertetése (pontosan a tárgynak megfelelõ, részletes, leinformálható referencialista a létesítmény pontos helyének és megnevezésének megadásával, megadva a készítési évet, a létesítmény volumenét forintban, a munkával kapcsolatos információt nyújtó szervezetet, beruházót, továbbá ajánlattevõ részvételét a kivitelezésben (fõvállalkozás, generálvállalkozás, alvállalkozás) részvételi %-ban,<br>
– a mûszaki, technikai felszereltség bemutatása, kiemelve az építéshez felhasználásra kerülõ eszközöket,<br>
– a kivitelezésért felelõs mûszaki vezetõk, építésvezetõk, végzettsége, szakmai gyakorlata,<br>
– azoknak az alvállalkozóknak a bemutatása, akiket az ajánlattevõ az építési munka során igénybe kíván venni. Az építési munka 10%-át meghaladó mértékben igénybe venni kívánt alvállalkozók esetében mindazon igazolások és nyilatkozatok csatolása szükséges, amelyet ajánlattevõnek be kell nyújtania,<br>
– minõségbiztosítási rendszer bemutatása az akkreditációs tanúsítványok másolataival.<br>
A felhívás 10. b) pontjában rögzítette a részvételre jelentkezõnek a szerzõdés teljesítésére alkalmatlanná minõsítésének szempontjait az alábbiak szerint:<br>
– fizetési kötelezettségeinek az elmúlt három gazdasági év valamelyikében határidõre nem tett eleget,<br>
– gazdálkodása az elmúlt három gazdasági év valamelyikében veszteséges volt,<br>
– a cégkivonat nem tartalmaz jelen közbeszerzés tárgya szerinti tevékenységet,<br>
– hasonló volumenû szennyvízcsatorna-építésben való részvétel hiánya,<br>
– a megnevezett, kivitelezésért felelõs személyek nem rendelkeznek azonos profilú, hasonló volumenû beruházásban szerzett gyakorlattal az alábbiak szerint: min. 1 fõ mûszaki vezetõ, min. 5 éves szakmai gyakorlat; min. 2 fõ építésvezetõ, min. 3 éves szakmai gyakorlat,<br>
– az ajánlatkérõ nem rendelkezik minõségbiztosítási rendszerrel.<br>
Az egyéb információk 6. francia bekezdésben ajánlatkérõ az alábbi elõírást tette:<br>
A részvételre csak az jelentkezhet, aki a dokumentációt megvásárolta.<br>
A dokumentáció "B" fejezete tartalmazta az ajánlatkérõ által meghatározott részletes követelményeket. A "B" fejezet 1. pont 4. francia bekezdése utalt a dokumentáció megvásárlásának követelményére, továbbá arra, hogy a pályázatban csatolni kell annak megvásárlásáról szóló igazolást, vagy annak másolatát. Ajánlatkérõ az iratok között csatolta a két kérelmezõnek általa kiadott, a dokumentáció átvételét igazoló átvételi elismervényt és a befizetést igazoló dokumentumot is. Ajánlatkérõ rendelkezett az átvételi elismervény és befizetõ csekk l-1 példányával, e szerint 2000. október 9-én vette át kérelmezõ a dokumentációt, az ellenérték befizetése ugyanezen a napon megtörtént.<br>
A jelentkezés 2000. október 24-i határidejére a következõ 12 cégtõl érkezett részvételi jelentkezés: kérelmezõ, Észak-dunántúli Vízügyi Kft., Sade Magyarország Kft., Alterra Kft., Contur Bau Rt., Boroszlán Bt., Swietelsky Kft., Hoffmann Rt., Strabag Kft., Albagáz Bt., H és K konzorcium, Betonútépítõ Rt.<br>
Ajánlatkérõ bizottságban értékelte a jelentkezéseket november 2-án és mindössze 4 jelentkezõt minõsített alkalmasnak. (Észak-dunántúli Vízügyi Kft., Alterra Kft., Boroszlán Bt., Contur Bau Rt. )<br>
Ajánlatkérõ a döntésérõl levélben, 2000. november 3. napján értesítette részvételére jelentkezõket azzal, hogy az alkalmatlanság indokaként azt határozta meg, hogy nem feleltek meg a dokumentáció kiírásának.<br>
Résztvevõk közül többen is kérték a konkrét indok megjelölését ajánlatkérõtõl írásban, így kérelmezõ is.<br>
Ajánlatkérõ 2000. november 7. napján tájékoztatta kérelmezõt, hogy alkalmatlannak minõsítése azzal az indokkal történt, hogy a dokumentáció "B" fejezet l. pont 4. bekezdésében elõírt formai, illetve tartalmi hiányok miatt dokumentáció megvásárlására vonatkozó átvételi elismervényt és csekket nem csatolt.<br>
Ajánlatkérõ 2000. november 3. napján az alkalmasnak minõsített jelentkezõk részére megküldte az ajánlati felhívást.<br>
Kérelmezõ 2000. november 22. napján jogorvoslati kérelmet nyújtott be a Döntõbizottsághoz, melyben kérte a Döntõbizottságot, hogy semmisítse meg az elõminõsítési szakaszt lezáró döntést, állapítsa meg a jogsértést, marasztalja el ajánlatkérõt a költségekben, tartson tárgyalást, alkalmazzon ideiglenes intézkedést.<br>
Ajánlatkérõ a jogorvoslati kérelmek elutasítását kérte alaptalanságra történõ hivatkozással.<br>
Álláspontja szerint kérelmezõ alkalmatlan volt, mert a részvételi jelentkezõ alakilag nem megfelelõ részvételi jelentkezést nyújtott be, az nem tartalmazta a dokumentációban kért, az annak megvásárlását tanúsító igazolást (befizetési csekket és átvételi elismervényt).<br>
Egyéb érdekeltek részérõl érdemi észrevételt a BOROSZLÁN Rt. tett. Álláspontja szerint az ajánlatkérõ által kiadott dokumentáció egyértelmûen megfogalmazta, hogy csatolni kell a dokumentáció megvásárlásáról szóló igazolást, így ajánlatkérõ jogszerûen járt el a döntése meghozatalánál.<br>
A Döntõbizottság 2000. december 21. napján meghozott határozatával ideiglenes intézkedést hozott és az eljárást felfüggesztette.<br>
A kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ az elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése rögzíti, hogy az ajánlatkérõ az ajánlatok felbontását követõen a Kbt. 44. § (1)–(2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A részvételi felhívásból megállapítható annak 10. a) és 10. b) pontjára figyelemmel, hogy mik voltak az alkalmatlanná minõsítés szempontjai és ezek között olyan szempont nem volt fellelhetõ, mely szerint alkalmatlan az az ajánlattevõ, aki az ajánlati dokumentációval kapcsolatos befizetési csekket, átvételi elismervényt nem csatolja. Márpedig ajánlatkérõ a Döntõbizottság által felülvizsgált döntésében alkalmatlanná minõsítette kérelmezõt.<br>
A Döntõbizottság a becsatolt iratokból megállapította, hogy a kérelmezõ ajánlatkérõ által sem vitatottan, igazoltan megvásárolta a részvételi dokumentációt. A közbeszerzési törvény külön szabályozást nem tartalmaz azzal kapcsolatosan, hogy a kétszakaszos eljárás esetén a részvételi szakban milyen módon és milyen formában bocsáthat az ajánlatkérõ részvételi dokumentációt a részvételi jelentkezõk rendelkezésére. Minden esetben azonban a nyílt eljárás szabályai alkalmazandók. Ebbõl következõen ugyanazt a célt kell szolgálnia a részvételi dokumentációnak is, mint az ajánlati dokumentációnak azzal az eltéréssel, hogy a részvételi szakban a pénzügyi, gazdasági és mûszaki alkalmasság vizsgálata a feladat, és hogy ez milyen módon, milyen körben történjen, azt a jogszabályi törvény 44. és 46. §-a taxatíve meghatározza.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése kimondja, hogy az ajánlatkérõ a megfelelõ ajánlattételhez szükséges dokumentációt készít, és ha készít, akkor a részletes szerzõdési feltételeket a dokumentáció tartalmazza. Azonban részvételi szakban nem beszélhetünk a törvény tiltó rendelkezésére figyelemmel részletes szerzõdési feltételeket tartalmazó dokumentációról, hiszen a Kbt. 63. § (1) bekezdésének második fordulata rögzíti, hogy a kétszakaszos eljárások elsõ – részvételi – szakaszában az ajánlatkérõ nem kérhet, a részvételi jelentkezõ pedig nem tehet ajánlatot.<br>
A részvételi szakaszban kibocsátott dokumentáció esetlegesen a közbeszerzési eljárás technikai lebonyolítását könnyítheti, és esetlegesen a részvételi jelentkezõnek nyújt technikai segítséget a részvételi jelentkezés benyújtásához.<br>
Az ajánlatkérõ maga is elismerte, hogy a részvételi dokumentációt maga az kérelmezõ is megvásárolta, így tehát ajánlatkérõ tudomással bírt a megvásárlás tényérõl, hiszen azt maga is dokumentálta. Ebbõl következõen a megvásárlás körülménye elõtte ismert volt. Azt sem vitatta ajánlatkérõ, hogy a részvételi felhívásban közölt valamennyi elõírásnak maradéktalanul megfelelt a kérelmezõ.<br>
A Döntõbizottság álláspontja szerint a részvételi felhívás összeállításakor az ajánlatkérõknek minden esetben szem elõtt kell tartani a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában szabályozott alapelveket, nevezetesen az esélyegyenlõség és a verseny tisztaságának elvét. Felmerülhet az a kérdés, hogy annak elõírása, hogy a részvételi dokumentáció megvásárlásáról szóló bizonylatot, csekket csatolja részvételi jelentkezõ, annak ellenére, hogy a dokumentációt magától ajánlatkérõtõl vásárolja meg, a megvásárlás tényének egyidejû igazolása mellett, kétségessé teheti a közbeszerzési törvényben deklarált alapelvek biztosítását. Ezzel olyan többletkötelezettséget állapíthat meg ilyen elõírásokkal ajánlatkérõ, amely semmiképpen sem szolgálja sem a törvény célját, sem a konkrét jogszabályi elõírásokat. Csupán azt a célt szolgálja, hogy megnehezítse és bonyolultabbá tegye a részvételi jelentkezés lehetõségét.<br>
A Döntõbizottság álláspontja szerint, miután ezen eljárási szakaszra vonatkozó elõírásait ajánlatkérõnek elsõdlegesen a részvételi felhívásban kell meghatároznia, a részvételi jelentkezést is megfelelõnek kell tekinteni, ha az kielégíti a felhívásban közölt követelményeket.<br>
A fentiekre tekintettel a Döntõbizottság álláspontja szerint törvénybe ütközõ módon állapította meg kérelmezõrõl ajánlatkérõ, hogy alkalmatlan a szerzõdés teljesítésére és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a 44. § (6) bekezdését, mert nem a megadott alkalmatlansági szempontok alapján minõsítette alkalmatlannak részvételi jelentkezõt.<br>
A fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés c) pontja alapján megsemmisítette az ajánlatkérõ kérelmezõt alkalmatlanná minõsítésére vonatkozó, valamint az ajánlattételre történõ felhívásra vonatkozó döntéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt a jogsértés megállapítására tekintettel 30 000 Ft igazgatási szolgáltatási díj megfizetésére.<br>
<br>
Budapest, 2001. január 2.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>