<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1865)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.689/10/2000.<br>
<br>
Tárgy: az MT-Visual Kft. jogorvoslati kérelme a Nemzeti Sportuszodák közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az MT-Visual Kft. (1108 Budapest, Venyige u. 3., képviseli: dr. Incze András Péter ügyvéd, 1051 Budapest, Arany János u. 9., a továbbiakban: kérelmezõ) jogorvoslati kérelmét, melyet a Nemzeti Sportuszodák (1138 Budapest, Margitsziget, a továbbiakban: ajánlatkérõ) "Mobil eredményjelzõ és videotábla gyártása és telepítése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõben 2000. október 18-án ajánlati felhívást tett közzé a rendelkezõ részben írt tárgyban nyílt eljárás lefolytatására.<br>
A felhívás szerint részajánlattétel és a többváltozatú ajánlattétel nem volt megengedett.<br>
Ajánlatkérõ dokumentációt is kibocsátott, mely az ajánlat készítéséhez adott további információkat.<br>
A dokumentáció 9. pontja a következõket tartalmazta:<br>
Az ajánlatokat a cégjegyzésre jogosultak által cégszerûen aláírva, 1 eredeti és 3 másolati példányban cégszerûen aláírt vállalkozási szerzõdéstervezet melléklésével, zárt, cégjelzés nélküli borítékban kell benyújtani.<br>
Ajánlatkérõ 2000. november 11-én helyszíni szemlét és konzultációt tartott. Az itt felvett jegyzõkönyv többek között a következõ kérdéseket, illetve az arra adott válaszokat is tartalmazta:<br>
<br>
9. kérdés:<br>
– a fix lehet-e 30 mm-es pixel méret?<br>
Válasz:<br>
– a kiírásban max. 26 mm van meghatározva, ennél kisebb is lehet.<br>
<br>
10. kérdés:<br>
– a maximum abszolút limitet jelent-e?<br>
Válasz:<br>
– ajánlott ennek betartása, kisebb pixelméret elfogadható.<br>
A 2000. november 28-i ajánlattételi határidõig kérelmezõ és a Megalux Kft. nyújtott be ajánlatot.<br>
Ajánlatkérõ 2000. december 1-jén hiánypótlásra adott lehetõséget a Megalux Kft. részére szándéknyilatkozat pótlására, aminek nevezett 2000. december 4-én eleget is tett.<br>
Ajánlatkérõ 2000. december 8-án tartotta meg a nyilvános eredményhirdetést, ahol kihirdette, hogy mindkét ajánlattevõ érvénytelen ajánlatot tett, ezért a közbeszerzési eljárást eredménytelennek nyilvánította. Eredményhirdetés során az ajánlatkérõ ismertette és átadta az összegzést az eljárásról elnevezésû dokumentumot is az ajánlattevõk részére. Ezen összegzésben az szerepelt indoklásként, hogy mindkét ajánlat eltért a fénypont (pixel) mérete tekintetében a dokumentációban meghatározott mûszaki paraméterektõl, amely egyébként a helyszíni szemle során is megerõsítésre került.<br>
Kérelmezõ ajánlata érvénytelensége okaként azt is rögzítette ajánlatkérõ, hogy kérelmezõ ajánlatához nem csatolta az ajánlatának megfelelõen kitöltött és cégszerûen aláírt vállalkozási szerzõdéstervezetet, a Megalux Kft. pedig késedelmesen tett eleget a hiánypótlási kötelezettségének.<br>
Kérelmezõ a 2000. december 27-én benyújtott jogorvoslati kérelmét a Döntõbizottság felhívására 2001. január 8-án hiánypótlás keretében kiegészítette, és azt a kérelmére tartott tárgyaláson az alábbiak szerint pontosította:<br>
Kérte annak megállapítását, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a>-át, valamint az 52. § (2) bekezdésének d) pontját is. Kérelmét azzal indokolta, hogy ajánlatkérõ jogsértõen járt el, amikor hiánypótlásra nem biztosított számukra lehetõséget annak ellenére, hogy a másik pályázónak ilyen lehetõséget adott. Álláspontjuk szerint a szerzõdéstervezetük kitöltetlensége hiánypótlás keretében biztosítható lett volna, figyelemmel arra, hogy a formai hiányosságok pótlását megengedi a fentebb hivatkozott törvényhely. Véleményéhez elõadta azt is, hogy ajánlatkérõ a dokumentációban szerzõdéstervezetet kért és ehhez egy mintát adott meg, ezért azt úgy értelmezték, hogy azt nem kötelesek kitölteni. Elõadta azt is, hogy az ajánlatukat cégszerûen aláírva nyújtották be, a szerzõdéstervezetet minden oldalon aláírták. Álláspontja szerint azért is jogsértõen járt el ajánlatkérõ, mert az ajánlatuk érvénytelenségére hivatkozva zárta õket ki a további eljárásból. A tárgyaláson nem vitatta azt, hogy a konzultációs jegyzõkönyvet 2000. november 15-én kapta kézhez. Véleménye szerint a konzultációs kérdések közül a 9-es és a 22-es, valamint az azokra adott válaszok alapján jogosan vélekedtek úgy, hogy az ajánlatkérõ 26 mm-nél nagyobb méretû pixelt is elfogad a fixtábla vonatkozásában.<br>
Ajánlatkérõ írásos észrevételében és a tárgyaláson úgy nyilatkozott, hogy jogszerûen nyilvánította érvénytelenné a kérelmezõ ajánlatát tekintettel arra, hogy a kérelmezõ ajánlatában a vállalkozási szerzõdés adatai nem voltak kitöltve, illetve az ajánlatában megadott adatokkal nem egyezik. Konkrétan megjelölte, hogy a vállalkozási szerzõdésben a 3. oldal 5.1. pontját, valamint a 10. oldal 11. pontjait nem töltötte ki kérelmezõ. Elõadta azt is, hogy a vállalkozási szerzõdés több részben nem egyezett a kérelmezõ ajánlatában megadott adatokkal, így például a garanciavállalás idõtartama az ajánlat 82. oldalán 2 év, míg a vállalkozási szerzõdés 14. oldalának 15.2. pontjában 12 hónap. Álláspontja szerint amennyiben kérelmezõnek a szerzõdéstervezet kitöltésével kapcsolatban kérdései lettek volna, akkor lehetõség lett volna a bizonytalanságait a konzultáción, vagy az ajánlattételi szakaszban kérdés formájában ajánlatkérõvel tisztázni.<br>
Kérelmezõ ajánlata érvénytelenségének az is oka, hogy az elõírt maximum 26 mm-es pixelmérettel szemben a kérelmezõ ajánlatában ez a méret 27,5 mm értékben volt megadva, ezért a kérelmezõ ajánlata e szempontból sem felelt meg a felhívásban, illetve a dokumentációban írt feltételeknek.<br>
Álláspontja szerint tévedésen alapul a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés megsértésére vonatkozó vélelme is.<br>
Az ügyben érdekelt Megalux Kft. az írásos észrevételében és a tárgyaláson úgy nyilatkozott, hogy kéri a jogorvoslati kérelem elutasítását, mivel jogszerûen járt el az ajánlatkérõ, amikor az összegzés az eljárásról elnevezésû dokumentumban foglalt jogi és szakmai indokok alapján mindkét ajánlatot érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján. Az eredménytelenné nyilvánításról szóló döntés semmiféle joghátrányt nem okozott kérelmezõnek, hiszen a jogorvoslati eljárás ideje alatt folyamatban lévõ újabb tárgyalásos eljárás megindításával ajánlatkérõ tiszta és egyenlõ versenyhelyzetet teremtett, sõt az érdemi ajánlatmódosítás, illetve a szerzõdés feltételeirõl való tárgyalás, valamint a kölcsönös alku szempontjából az ajánlattevõket kedvezõbb helyzetbe hozta. Véleménye szerint a jogorvoslati kérelemben foglaltak figyelembevételével kérelmezõ elõtt jelenleg is nyitva áll az a lehetõség, hogy az új közbeszerzési eljárásban kedvezõ ajánlatot tegyen, és a korábbi közbeszerzési eljárás jogi lezárását kérelmének visszavonásával elõsegítse. Nyilatkozatában kihangsúlyozta azt is, hogy a Kbt. 43. § (4) bekezdése – amint azt kérelmezõ a beadványában helyesen idézte szó szerint – a törvény 44. és 46. §-ai szerinti hatósági igazolások és nyilatkozatok, illetve az ajánlattal kapcsolatos formai hiányosságok tekintetében ad lehetõséget hiánypótlásra. Álláspontja szerint a vállalkozási szerzõdéstervezet a Kbt. 44. és 46. §-ai szerinti igazolások és nyilatkozatok közé semmiképpen nem tartozhat, formai hiányosságnak nem minõsülhet, ezért ajánlatkérõnek jogszerûen nem is volt lehetõsége, hogy a hiánypótlást e tekintetben is megengedje. Véleménye szerint ajánlatkérõ éppen akkor járt volna el jogsértõen és sértette volna meg az esélyegyenlõség alapelvét, ha az érvénytelenségi ok fennállása ellenére lehetõséget biztosított volna hiánypótlásra a kérelmezõ számára. Álláspontja szerint az ajánlati dokumentáció II.1.7. pontjában az ajánlatkérõ egyértelmû mûszaki követelményként fogalmazta meg, hogy a fénypontok (pi<br>
xelek) mérete maximum 26 × 26 mm lehet. A 2000. november 9-én tartott helyszíni szemlén és konzultáción kérelmezõ képviseletében a jelenléti ív tanúsága szerint 3 személy is jelen volt. Ennek során egyértelmû (9–10.) kérdésként hangzottak el a jelenlévõk részérõl, hogy a pixel mérete lehet-e 30 mm. Ajánlatkérõ válasza félreérthetetlen volt, miszerint a kiírásban meghatározott 26 mm abszolút limitet jelent, tehát kisebb méret elfogadható, ám nagyobb semmiképpen sem.<br>
A Döntõbizottság a rendelkezésére álló iratok, dokumentumok írásos és szóban elõterjesztett nyilatkozatok alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése úgy rendelkezik, hogy az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. §-ok szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Döntõbizottság e rendelkezés figyelembevételével osztotta az ügyben érdekelt Megalux Kft. álláspontját abban, hogy a hivatkozott törvényi rendelkezés a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ai szerinti hatósági igazolások, valamint nyilatkozatok, illetve az ajánlattal kapcsolatos formai hiányok tekintetében ad lehetõséget csak hiánypótlásra. E szabályt értelmezve megállapítható, hogy a hiányosan kitöltött szerzõdéstervezet nem tartozik ebbe a kategóriába, így ajánlatkérõ helyesen járt el, amikor a kérelmezõ ajánlatát ezen indok alapján érvénytelenné nyilvánította.<br>
A Döntõbizottság megállapította azt is, hogy ajánlatkérõ akkor sértett volna jogszabályt, ha ezen körön kívül engedett volna hiánypótlást kérelmezõ részére. Az eljárás során a Döntõbizottság figyelemmel az ajánlatkérõ nyilatkozatára, megvizsgálta kérelmezõ ajánlatát, s ennek során az ajánlatkérõvel megegyezõen megállapította – kérelmezõ által is elismerten –, hogy a szerzõdés tervezete 3. oldalán az ajánlott áradatokat, illetve a 10. oldalán az építési napló bejegyzésére jogosultakat nem jelölte meg kérelmezõ, tehát az ajánlata erre tekintettel is érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja azt a rendelkezést tartalmazza, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
E rendelkezést összevetve a fentebb megállapított tényállással, illetve hiányosságokkal a Döntõbizottság kétséget kizáróan megállapította azt is, hogy ajánlatkérõ nem sértette meg a Kbt. ezen rendelkezését sem, amikor a kérelmezõ ajánlatát érvénytelenné nyilvánította.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 6.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>