<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1851)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.636/9/2000.<br>
<br>
Tárgy: a Közbeszerzések Tanácsa Közbeszerzési Döntõbizottságának elnöke által hivatalból kezdeményezett jogorvoslati eljárás a "4S–2000" Termelõ és Kereskedelmi Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a "45-2000" Termelõ és Kereskedelmi Kft. (4400 Nyíregyháza, Rákóczi u. 102., a továbbiakban: ajánlatkérõ) "üzemcsarnok építése, acél tartóvázra szerelt hõszigetelt szendvicsszerkezet LINDBAB rendszerben, LINDBAB rendszerû fedéssel" tárgyú közbeszerzési eljárása ellen hivatalból kezdeményezett jogorvoslati eljárást – hatáskör hiánya miatt – megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Szabolcs-Szatmár-Bereg Megyei Területfejlesztési Tanács 1731-4/2000. (VIII. 17.) MTT számú határozata alapján az Aktív Foglalkoztatási Célelõirányzat 2000. évi keretének terhére 12 000 E Ft, a 1732-4/2000: (VIII. 30.) MTT számú határozata alapján a Gazdaságfejlesztési Célelõirányzat 2000. évi keretének terhére 16 757 E Ft vissza nem térítendõ támogatást nyert el a "Beszállítói gépgyártó kapacitás bõvítése" tárgyú 83 987 E Ft költségû beruházás megvalósításához.<br>
Ajánlatkérõ a támogatás elnyerésérõl 2000. szeptember 7-én értesült. Ezt követõen ajánlatkérõ a közbeszerzési eljárás megindításához szükséges elõkészületeket megkezdte.<br>
A francia DIMOS ipari és kereskedelmi cég 2000 októberében jelentõs megrendelést juttatott el ajánlatkérõhöz komplett gépek gyártására, melyben a megrendelõ cég teljesítési határidõként 2001. elsõ félévét, januártól kezdõdõ havi ütemezéssel jelölte meg.<br>
Ajánlatkérõ ennek alapján 2000. november 24-én hirdetmény közzététele nélküli tárgyalásos közbeszerzési eljárást kezdeményezett a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének c) pontja alapján, oly módon, hogy a beszerzés tárgyát megbontotta, egyrészt az építési kivitelezési munkára, másrészt a gépek beszerzésére. A részekre egyidejûleg, de külön-külön indította a közbeszerzési eljárásokat.<br>
Az eljárásfajta választását ajánlatkérõ a francia DIMOS cég rendkívüli megrendelésével indokolta, mert a határidõben történõ teljesítéshez szükséges az üzemcsarnok mielõbbi felépítése és a szükséges gépek beszerzése.<br>
A Döntõbizottság elnöke az üzemcsarnok építése tárgyú közbeszerzési eljárás ellen kezdeményezett jogorvoslati eljárást 2000. december 6-án. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételek fennállása egyértelmûen nem állapítható meg, ezért indítványozta a jogalap és az ajánlati felhívás jogszerûségének vizsgálatát.<br>
Az ajánlatkérõ érdemi észrevételében kérte a jogorvoslati eljárás megszüntetését: A Döntõbizottság rendelkezésére bocsátotta a Szabolcs-Szatmár-Bereg Megyei Területfejlesztési Tanács támogatás odaítélésérõl szóló határozatait, amely alapján a közbeszerzési eljárás lefolytatása részérõl szükségessé vált.<br>
A rendkívüli sürgõsség indokaként továbbra is arra hivatkozott, hogy a beruházás megvalósításához nagyon rövid idõ áll rendelkezésére, ennek megvalósítása pedig a külföldi cég rendelésének teljesítéséhez feltétlenül szükséges.<br>
Ajánlatkérõ a közbeszerzési eljárást az általa kiválasztott Fémszerkezet Építõ és Szolgáltató Kft.-vel, Generál Épszolg Kft.-vel és a Szabolcsút Kft.-vel lefolytatta és a nyertes Fémszerkezet Építõ és Szerelõ Kft.-vel a szerzõdést 2000. december 4-én megkötötte.<br>
A szerzõdésben rögzített vállalási ár 38 996 279 Ft + áfa.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás nem megalapozott.<br>
A Döntõbizottság elsõdlegesen azt vizsgálta, hogy ajánlatkérõ jelen beszerzése esetén a Kbt. hatálya alá tartozó szervezetnek minõsül-e.<br>
Ajánlatkérõ korlátolt felelõsségû társaság formájában mûködõ gazdálkodó szervezet, aki mint támogatásban részesült szervezet tartozik a Kbt. hatálya alá. A Kbt. 1. § d) pontja ugyanis kimondja, hogy e törvény hatálya alá tartozik a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a Kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja definiálja a támogatás fogalmát, illetve, hogy a támogatásban részesített milyen feltételek esetében köteles a Kbt. szabályait alkalmazni. A Kbt. 10. § d) pontja szerint a támogatás: adókedvezmény (ár-, díj-, vám-, illetékkedvezmény), továbbá egy vagy több – az 1. § a) pontjában meghatározott – szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott közbeszerzésre kell fordítani, feltéve, hogy annak (azoknak) az összege eléri vagy meghaladja a közbeszerzés értékének ötven százalékát vagy a 2. § (3) bekezdése szerinti értékhatárt, és a támogatók között legalább egy – az 1. § a) pontjában meghatározott – szervezet van.<br>
A beszerzés teljes értéke jelen esetben 83 987 E Ft.<br>
A támogatásból elnyert összeg 12 000 E Ft + 16 797 E Ft, összesen 28 797 E Ft összeg volt. A támogatás összege a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja elõírásainak figyelembevételével nem érte el a közbeszerzés értékének 50%-át, illetve a 2. § (3) bekezdése szerinti építési beruházás értékhatárát, a 32 M Ft-ot.<br>
A fenti törvényi rendelkezések alapján ajánlatkérõ jelen beszerzése esetén nem volt köteles a törvény szabályai szerint eljárni:<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. §-a</a> határozza meg, hogy mely szervezetek jogosultak a közbeszerzés szabályai szerint eljárni. Ajánlatkérõ e körbe nem tartozik.<br>
A Döntõbizottság hatáskörében a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a alapján a közbeszerzésekkel kapcsolatos jogviták elbírálása tartozik. A Döntõbizottság csak a hatáskörébe tartozó ügyek érdemi vizsgálatát végezheti el.<br>
A Döntõbizottság jelen ügyben hatáskörének hiányát állapította meg.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése kimondja, hogy a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fenti rendelkezésre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 23.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>