<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1862)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.620/10/2000.<br>
<br>
Tárgy: Alterra Építõipari Kft. jogorvoslati kérelme Zsira Község Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik M. út 30., képviseli: dr. Németh László jogtanácsos, a továbbiakban: kérelmezõ) jogorvoslati kérelmét, melyet a Zsira Község Önkormányzat (9497 Zsira, Rákóczi F. u. 8., a továbbiakban: ajánlatkérõ) "Zsira és Répcevis Községek szennyvízcsatornázása, kivitelezése és próbaüzemeltetése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. szeptember 27-én megjelent 39. számában tett közzé ajánlati felhívást nyílt eljárás megindítására. Az ajánlati felhívás a beszerzés tárgyát az alábbiak szerint határozta meg: Zsira és Répcevis Községek szennyvízcsatornázása, kivitelezése és próbaüzemeltetése.<br>
Mûszaki tartalom:<br>
– Gravitációs csatorna NA 200	6103 fm<br>
– Nyomóvezeték 210	3022 fm<br>
– Nyomóvezeték D63	319 fm<br>
– Szennyvízátemelõ energiaellátás irányításával	5 db<br>
– Házi átemelõk	4 db<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. Mûszaki alkalmasság igazolása körében az ajánlatkérõ többek között elõírta, hogy kéri azon vezetõk megnevezését és szakmai végzettségük igazolását, akik a teljesítésért, illetve a minõségbiztosításért felelõsek.<br>
Az ajánlati felhívás 11. b) pontja tartalmazta az ajánlattevõnek a szerzõdés teljesítésére alkalmatlanná minõsítés szempontjait, amelyek között szerepelt, hogy alkalmatlannak minõsül az ajánlattevõ, ha a teljesítésbe bevont szakemberek nem rendelkeznek a teljesítéshez szükséges szakirányú felsõfokú végzettséggel és minimális 3 éves szakmai gyakorlattal.<br>
Az ajánlatkérõ az ajánlati felhívás 13. pontja szerint az összességében legelõnyösebb ajánlatot kívánta kiválasztani, amelyhez megadta az elbírálás részszempontjait, a részszempontokhoz tartozó, azok súlyát meghatározó súlyszámokat, illetõleg az ajánlatok részszempontok szerinti tartalmi elemeinek értékelése során adható pontszám alsó és felsõ határát az alábbiak szerint:<br>
részszempontok	súlyszámok<br>
– beszerzés tárgyának megvalósítása során alkalmazott mûszaki ütemezés, minõségellenõrzési módszerekre tett intézkedések	10<br>
– ajánlati ár	8<br>
– saját teljesítés részaránya	7<br>
– felajánlott garanciális és szavatossági feltételek, késedelmi, minõségi és meghiúsulási kötbér mértéke	5<br>
– fizetési feltételek pénzügyi ütemezés	3<br>
Részszempontokra adható pontszám 1–10-ig.<br>
Ajánlatkérõ részletes ajánlati dokumentációt is biztosított ajánlattevõk részére. A dokumentáció melléklete volt az "összesítõ ajánlati adatlap", amely útmutatót tartalmazott az ajánlat értékeléséhez.<br>
Az elsõ elbírálási szempontnál ajánlatkérõ az alábbiakat értékelte:<br>
– Teljesítési határidõ a szerzõdés aláírásától számítva.<br>
– ISO 9000 szabvány szerinti mûködtetés.<br>
– ISO 14 000 szabvány szerinti mûködtetés.<br>
– Minõség-ellenõrzési és minõsítési terv.<br>
A "saját teljesítés részarányánál" az eredménykimutatásban szereplõ nettó árbevétel értékét és az alvállalkozói teljesítmény értékét.<br>
A negyedik elbírálási szempontnál:<br>
– Szennyvízcsatorna-hálózatra vállalt garancia.<br>
– Úthelyreállításra vállalt garancia.<br>
– Beépítendõ gépekre vállalt garancia.<br>
– Késedelmes teljesítésre vállalt kötbér nagysága.<br>
– Összege.<br>
– Bruttó beruházási költség %-ban.<br>
Az ötödik elbírálási szempontból ajánlatkérõ az alábbiakat értékelte:<br>
– Számlázási idõtartam.<br>
– Fizetési határidõ.<br>
– Garanciális munkákra visszatartandó összeg %-os nagysága.<br>
Az eljárás során helyszíni konzultációt is tartott 2000. október 31-én.<br>
Ajánlatkérõ készített egy segédletet is, amely az ajánlatok kiértékelési módszerét tartalmazta a legkedvezõbb ajánlat kiválasztásához. Azonban ezt az információt az ajánlattevõk számára nem hozta nyilvánosságra, ezt az ajánlatok felbontásáig szigorúan bizalmasnak minõsítette.<br>
A rendelkezésre álló segédletbõl kitûnik, hogy az egyes részszempontokon belüli alszempontokat ajánlatkérõ meghatározta úgy, hogy azok tartalmilag azonosak voltak a dokumentációban kiadott ajánlati adatlapon megkövetelt nyilatkozatokkal. Az alszempontok azonos súllyal kerültek figyelembevételre.<br>
Az ajánlattételi határidõig 2000. november 17-ig ajánlatot nyújtott be kérelmezõ, Mestermérnök Kft., Thermin Kft., Kaiser Építõipari Kft., Swietelsky Kft., Hoffmann Rt., Extrakt Bau Kft. és Elekes Építõipari Kft.<br>
Ajánlatkérõ a beérkezett ajánlatokat 2000. november 21-én értékelte, és az értékelés során megállapította, hogy formai hiányosságok miatt érvénytelen a Hoffmann Rt., Mestermérnök Kft. és a Swietelsky Építõipari Kft. ajánlata. Az ajánlatkérõ az Extrakt Bau Kft., Thermin Kft., Kaiser Építõipari Kft. ajánlatát alkalmatlanság miatt zárta ki.<br>
Az ajánlatkérõ a két érvényes ajánlatot az Elekes Építõipari Kft. és kérelmezõ ajánlatát hasonlította össze, amelynek alapján megállapította, hogy az összességében legelõnyösebb ajánlatot az Elekes Építõipari Kft. tette, a második legkedvezõbb ajánlattevõ a kérelmezõ Alterra Építõipari Kft. ajánlata lett.<br>
Ajánlatkérõ a nyertessel a szerzõdést 2000. december 8-án megkötötte.<br>
Kérelmezõ a törvényes határidõn belül, 2000. november 30-án nyújtott be jogorvoslati kérelmet ajánlatkérõ döntése ellen. A jogorvoslati kérelmében kérte a jogsértés megállapítását, az eljárást lezáró döntés megsemmisítését és ajánlatkérõ kötelezését az eljárási díj és költségek megfizetésére. Kérte továbbá ideiglenes intézkedésként a szerzõdés megkötésének megtiltását. Indoklásként elõadta, hogy álláspontja szerint az ajánlatok értékelése nem volt objektív, objektív értékelés alapján összességében a kérelmezõ ajánlata minõsülne a legjobbnak.<br>
Az ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy az értékelési segédletben rögzítésre került az ajánlatok értékelésének metodikája, és ennek alapján történt az ajánlatok összehasonlítása. Az ajánlatok összehasonlítása objektív volt, és a legelõnyösebb ajánlat kiválasztására került sor.<br>
Az Elekes Építõipari Kft. érdemi észrevételében elõadta, hogy összességében õ tette a legjobb ajánlatot, az ajánlatkérõ értékelése megfelelõ volt.<br>
A Kaiser Építõipari Kft. észrevételében egyetértett a kérelmezõvel abban, hogy álláspontja szerint az ajánlatkérõ eljárása nem az összességében legelõnyösebb ajánlat kiválasztását szolgálta.<br>
A Thermin Kft. egyetértett a jogorvoslati kérelemben foglaltakkal.<br>
A Döntõbizottság a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottságnak elsõsorban abban a kérdésben kellett állást foglalnia, hogy az ajánlatok összehasonlítása a megadott elbírálási szempontok alapján történt-e.<br>
A Döntõbizottság megállapította, hogy a két ajánlat érdemben elbírálható volt. A vizsgálat során felmerült a nyertes ajánlatának hiányossága a felelõs vezetõk végzettsége ismertetése körében, ajánlatkérõ azonban kifejezetten állította, hogy megfelelõ ismeretek birtokában állapította meg az alkalmasságot. A jogorvoslati eljárásban nem indítványozta kérelmezõ az alkalmasság felülvizsgálatát, a nyertes alkalmatlanságához vezetõ tényt nem tárt fel.<br>
A Döntõbizottság ezt követõen összehasonlította a két ajánlatot az ajánlati felhívásban megadottak figyelembevételével.<br>
Az elsõ elbírálási szempont a beszerzés tárgyának megvalósítása során alkalmazott mûszaki ütemezés, minõség-ellenõrzési módszerekre tett intézkedések.<br>
Ajánlatkérõ ezt az elbírálási szempontot lényegében két részre osztotta: egyrészt a mûszaki ütemezésre, másrészt a megfelelõen részletezett minõség-ellenõrzési módszerekre. Az ajánlatkérõ mindkét ajánlatról megállapította, hogy reális, jól kidolgozott mûszaki ütemezést tartalmaznak összhangban a mûszaki megvalósítással, az elõírásoknak megfelelõ minõsítést végeznek, amely alapján biztosított a megépült csatornahálózat elsõ osztályú minõsége és hosszú távú biztonságos mûködése. Ennek megfelelõen a kérelmezõ és a nyertes is a maximális 10–10 pontot kapott.<br>
Kérelmezõ ezen elbírálási szempontnál vitatta, hogy a nyertes ajánlattevõnek a minõségbiztosítási rendszere nála jobb lett volna.<br>
Ajánlatkérõ ezzel kapcsolatosan elõadta, hogy ennél az értékelési szempontnál figyelembe vették elsõsorban azt, hogy a kivitelezési munka során milyen minõség-ellenõrzést végeznek, illetõleg megállapították azt is, hogy a nyertes ISO minõségbiztosítási tanúsítványának kiadása folyamatban van, a kivitelezési munkák idejére az ISO tanúsítványát megszerzi. Az ajánlatkérõ által adott pontozás nem kifogásolható, miután a mûködtetett minõségbiztosítási rendszerben különbség nem lesz a szerzõdés teljesítése során.<br>
A második elbírálási szempont az ajánlati ár volt. A nyertes ajánlati ára bruttó 254 105 000 Ft volt, a kérelmezõ ajánlati ára 224 856 250 Ft volt.<br>
Az ajánlatkérõ az értékelést az alábbi képlet alapján végezte el:<br>
<br>
Pn = Pmax ×     1     : legjobb ár =<br>
                vizsgált ár<br>
 = 10 ×      1      : 224 856 250 = 8,84 » 9 p<br>
        254 105 000<br>
<br>
Ennek alapján a kérelmezõ 10 pontot, a nyertes ajánlattevõ 9 pontot kapott. Ajánlatkérõ ezen értékelése elfogadható volt.<br>
A harmadik elbírálási szempont a saját teljesítés részaránya. A saját teljesítés részarányán belül ajánlatkérõ az eredménykimutatásban szereplõ nettó árbevétel értékét, illetve az alvállalkozói teljesítmények értékét vizsgálta. Ajánlatkérõ a kérelmezõnek konzultáción feltett kérdésére válaszolt, hogy itt az 1999. évi mérlegadatokat veszi  figyelembe. Ennek alapján az értékelésnél az alábbiakat vette figyelembe ajánlatkérõ:<br>
Nettó árbevétel<br>
– kérelmezõé:	14 094 958 Ft<br>
– nyertesé:	818 779 Ft<br>
Alvállalkozók teljesítési értéke<br>
– kérelmezõé:	5 296 349 Ft<br>
– nyertesé:	102 424 Ft<br>
Az arány %-ban kifejezve a saját<br>
– kérelmezõé:	62,0%<br>
– nyertesé:	87,5%<br>
Alvállalkozói arány<br>
– kérelmezõnél:	38,0%<br>
– nyertesnél:	12,5%<br>
<br>
Számítás:    vizsgált ajánlat %-a × 10<br>
                 100%<br>
Ennek megfelelõen a kérelmezõ 6 pontot, a nyertes 9 pontot kapott. Ajánlatkérõ ennél az elbírálási szempontnál adott értékelése elfogadható volt.<br>
A Döntõbizottság azonban megjegyzi, hogy ezen elbírálási szempont meghatározása nem volt célszerû, hiszen az adott beruházás megvalósításához szükséges alvállalkozói arány vizsgálata képezhette volna az elbírálás tárgyát. Azonban az ajánlati felhívásában már az ajánlattevõk tudomással bírtak arról, hogy ajánlatkérõ ezen elbírálási szempontnál a mérlegadatokból fog kiindulni, és az ott szereplõ adatokat fogja vizsgálni és ezt nem kifogásolták idõben. Így a Döntõbizottság e körben azt tudta vizsgálni, hogy az ajánlatkérõ értékelése objektíven történt-e meg. A kiadott pontszám pedig arányaiban tükrözte a kérelmezõ és a nyertes ajánlatban található mérlegadatokból levont következtetést. Az ezen elbírálási szempontból végzett ajánlatkérõi értékelést kérelmezõ is tudomásul vette, ajánlatát erre tekintettel adta meg.<br>
A negyedik elbírálási szempont a felajánlott garanciális és szavatossági feltételek, késedelmi, minõségi és meghiúsulási kötbér mértéke volt. Ajánlatkérõ értékelése a következõ volt:<br>
Kérelmezõ<br>
– garancia csatornára	24 hónap	8 pont<br>
– garancia útra	24 hónap	8 pont<br>
– garancia gépre	18 hónap	6 pont<br>
– kötbér mértéke 100 000 Ft/nap		10 pont<br>
– minõségi, meghiúsulási kötbér		0 pont<br>
Összességében, átlagolva 6 pont<br>
Nyertes ajánlattevõ<br>
– garancia csatornára	30 hónap	10 pont<br>
– garancia útra	30 hónap	10 pont<br>
– garancia gépre	24 hónap	10 pont<br>
– kötbér mértéke 50 000 Ft/nap		5 pont<br>
– minõségi, meghiúsulási kötbér 10%	10 pont<br>
Összességében, átlagolva 9 pont<br>
<br>
Ajánlatkérõ a pontszámokat úgy határozta meg, hogy a vizsgált ajánlati elemet elosztotta a legjobb ajánlati elemmel és szorozta 10-zel.<br>
A Döntõbizottság megállapította, hogy ajánlatkérõ helytelenül állapította meg a meghiúsulási kötbérre vonatkozó ajánlatokat. A kérelmezõ ajánlata ugyanis meghiúsulás esetére 10%-os kötbérvállalást tartalmaz, amelynek megfizetése a kérelmezõt terheli a szerzõdéstervezet alapján. A nyertes ajánlattevõ ezzel megegyezõen 10%-ot vállalt.<br>
A Döntõbizottság ennek alapján megállapította, hogy a minõségi és meghiúsulási kötbérre 10–10 pontot kellett volna kapnia kérelmezõnek és a nyertesnek, ebbõl következõen a kérelmezõnek 6 pont helyett 8 pont jár az átlagolás elvégzése után.<br>
Az ötödik elbírálási szempont a fizetési feltételek, pénzügyi ütemezés volt. Az ajánlatkérõ értékelése az alábbi volt:<br>
– Kérelmezõ számlázás	3 hónap	8 pont<br>
– Fizetési határidõ	50 nap	8 pont<br>
– Garanciális munkára visszatartott számlaérték	12%	10 pont<br>
A pontszám átlagolva 9 pont.<br>
– Nyertes számlázás	4 hónap	10 pont<br>
– Számlázás	60 nap	10 pont<br>
– Garanciális munkára visszatartott számlaérték	12%	10 pont<br>
Az ajánlatkérõ a 4-es pontnál meghatározottak szerint végezte az értékelést.<br>
A kiadott pontszámok alapján átlagszámítással a kérelmezõ 9 pontot kapott, a nyertes pedig 10 pontot.<br>
A pontozás az alábbiak szerint alakult az alkalmazott korrekcióval:<br>
  Nyertes:   Súlyozva:   Kérelmezõ:   Súlyozva:<br>
<br>
1.		10       100          10            100<br>
<br>
2.		9        72          10             80<br>
<br>
3.		9        63           6             42<br>
<br>
4.		9        45           8             40<br>
<br>
5.		10        30           9             27<br>
		310                        289<br>
Az ajánlatok pontszámainak egyes részszempontokra adott pontszámok összesítése alapján megállapítható, hogy a Döntõbizottság álláspontja szerint a kérelmezõ pontszáma 289, a nyertes pontszáma pedig 310 pont.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés elõírásainak figyelembevételével végezte el az ajánlatok pontozását, és a pontozás eredményeként megállapított döntése jogszerû volt.<br>
Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 30.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>