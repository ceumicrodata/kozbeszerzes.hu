<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1857)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.686/12/2000.<br>
<br>
Tárgy: Platina-Bau Rt. jogorvoslati kérelme Mohács Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Platina-Bau Kereskedelmi és Szolgáltató Rt. (7621 Pécs, Dischka Gyula u. 2. a továbbiakban: kérelmezõ) kérelmének, melyet Mohács Város Polgármesteri Hivatal (7700 Mohács, Széchenyi tér l., képviseli dr. Kiss Péter ügyvéd 7623 Pécs, Rét út 27., a továbbiakban: ajánlatkérõ) "szennyvízcsatornázás kivitelezési munkái 11 utcában" tárgyú közbeszerzési eljárása ellen nyújtott be a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdés c) pontjára és 52. § (2) bekezdés b) pontjára tekintettel az 52. § (1) bekezdését, valamint az 59. § (1) bekezdésének elsõ fordulatát, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. október 18-án ajánlati felhívást tett közzé a Közbeszerzési Értesítõ 42. számában nyílt eljárás megindítására (6634) a rendelkezõ részben írt tárgyban.<br>
A felhívás 5. pontja szerint a dokumentációt rendelkezésre bocsátó szervezet neve Mohács Város Polgármesteri Hivatal Városfejlesztési és Üzemeltetési Osztály. Ugyanezen pont szerint a dokumentációt 100 000 Ft+áfa ellenében bocsátják az ajánlattevõk rendelkezésére és azt is elõírták itt, hogy a dokumentáció megvásárlása az ajánlattevõ részére kötelezõ. A dokumentáció része volt a részletes ajánlati felhívás is (egyetlen lap). Ez tartalmazza többek között pénzügyi ütemezéssel kapcsolatos határidõket is oly módon, hogy 20%-os teljesítés esetén a határidõ 2000. december 28., 70%-os teljesítés esetén pedig 2001. június 15-e.<br>
Az ajánlatkérõ konzultációt nem tartott, viszont az írásban feltett kérdésekre válaszolt a feleknek.<br>
A 2000. november 28-i ajánlattételi határidõig ajánlatot nyújtott be a kérelmezõ, a Mohácsi Városgazdálkodási és Vagyonkezelõ Kft. (a továbbiakban: MVGV Kft.), az Alterra Kft., a Schumann-Fischer Bt., a Farkas és Társa Kft., a Hoffmann Rt., az Alisca Bau Kft., a Strabag Kft. és a Pécsi Vízépítõ Kft.<br>
Az ajánlatok bontása során felvett jegyzõkönyvben ajánlatkérõ rögzítette, hogy az MVGV Kft. a kezdés idõpontjaként 2001. február 26-át vállalta. A többi ajánlattevõnél a kezdés idõpontját nem ismertették. A Schumann-Fischer Bt.-nél annyit rögzítettek, hogy "kezdés: szerzõdéskötés után egy hét". A bontási eljárást Pinczei József, Mohács Város Polgármesteri Hivatal Városfejlesztési és Üzemeltetési Osztály vezetõje tartotta, illetve vezette. Ugyancsak õ írta alá az ajánlattételi szakaszban a feltett kérdésekre adott válaszokat tartalmazó leveleket, mint az ajánlatkérõ beosztottja. Az ajánlatok elbírálását Bizottság végezte 2000. november 29-én. Az errõl készült jegyzõkönyv röviden csak annyit tartalmazott, hogy "Pinczei József ismerteti a beérkezett pályázatokat és azok értékelését". Ezt követõen a Bizottság az MVGV Kft.-t javasolja "gyõztesnek" kihirdetni. A jegyzõkönyv mellékletét tartalmazta az összegzés, a sorrendiséget és a pontszámokat feltüntetõ táblázat és 2 db "kimutatás", ami lényegében a részletes értékelõ táblázatot tartalmazta. A Bizottság javaslata alapján Mohács Város Képviselõ Testülete 2000. december 1-jén a 205/2000. (XII. 1.) határozatában döntött, hogy a közbeszerzési eljárás nyertese az MVGV Kft. 152 851 000 Ft-os ajánlati árral. A Képviselõ Testület egyben felhatalmazta a polgármestert, hogy a vállalkozási szerzõdést a nyertessel kösse meg.<br>
A 2000. december 8-i eredményhirdetésen kérelmezõ nem vett részt, ezért részére az eredményhirdetésrõl szóló jegyzõkönyvet postai úton kézbesítették, melyet 2000. december 13-án vett át.<br>
A megindított jogorvoslati eljárásra tekintettel ajánlatkérõ a szerzõdést nem kötötte meg a nyertesnek kihirdetett ajánlattevõvel azon indoklás alapján, hogy a Döntõbizottság határozata kézhezvételéig nem lép tovább a közbeszerzési eljárásban.<br>
Kérelmezõ a törvényes határidõn belül, azaz 2000. december 22-én jogorvoslati kérelemmel fordult a Döntõbizottsághoz. Ebben kérte a közbeszerzési eljárás felfüggesztését és a szerzõdéskötés megtiltását. Kérelmét azzal indokolta – a tárgyaláson is változatlanul fenntartva –, hogy az ajánlatkérõ nevében közbeszerzési eljárásban részt vevõ Pinczei József egyben a nyertes MVGV Kft. Felügyelõ Bizottsági tagja is, így részvétele az eljárásban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja alapján jogsértõ. Az MVGV Kft. ajánlata nem felelt meg a dokumentációban foglalt feltételeknek sem, mert az ott elõírt 2000. december 28-i pénzügyi ütemmel szemben 2001. február 26-át jelölt meg.<br>
Ajánlatkérõ írásos észrevételében és a tárgyaláson kérte a megalapozatlan kérelem elutasítását. Ezt azzal indokolta, hogy Pinczei József a Városfejlesztési és Üzemeltetési Osztály vezetõje érdemben nem járt el a közbeszerzési eljárásban, az "értekezleteken" a szerepe csak formai volt. Az ajánlatok bírálatára létrehozott Bizottságnak nem volt a tagja. Az ugyan tény, hogy õ Felügyelõ Bizottsági tag a nyertes ajánlattevõnél, de ez a tisztség az 1997. évi CXLIV. törvény 21. § (2) bekezdése alapján nem minõsül vezetõ tisztségviselõnek. A nyertes ajánlatában a határidõk megfelelnek az elõírtaknak. A 2001. február 26-i dátum egy részhatáridõre vonatkozik, nem a kezdési idõpontra. A tárgyaláson ismételten megerõsítette azt az álláspontját, hogy a társasági törvény szerint a vezetõ tisztségviselõkre más szabályok vonatkoznak, mint a Felügyelõ Bizottságokra, így a Felügyelõ Bizottsági tagság nem tekinthetõ vezetõ tisztségviselõnek, ezért az összeférhetetlenség, melyet kérelmezõ sérelmezett nem állapítható meg az ajánlatkérõ eljárása során.<br>
A tárgyaláson határozottan nyilatkozott, hogy a szerzõdést nem kívánják addig megkötni, illetve a közbeszerzési eljárásban nem kívánnak addig tovább lépni, amíg a jogorvoslati eljárást lezáró Döntõbizottsági határozatot nem veszik kézhez. Megerõsítette azt is és errõl becsatolta a képviselõ testület határozatát is, hogy a közbeszerzési eljárásoknál és jelen eljárásnál is, mint a közbeszerzési értékhatárt meghaladó beszerzésnél minden esetben a Képviselõ Testület dönt az eljárás lezárásának eredményérõl a helyi rendeletük figyelembevételével. Azt is nyilatkozta, hogy Pinczei József, mint a Városfejlesztési Üzemeltetési Osztály vezetõje a szervezeti hierarchia következtében jogosult bizonyos iratok aláírására és ennek volt a következménye az, hogy több helyen szerepel az aláírása a közbeszerzési eljárás során készített levelezésnél és jegyzõkönyveknél. Nevezett személy részvétele azért is mellõzhetõ, illetve figyelmen kívül hagyható a közbeszerzési eljárásban, mert a javaslattételt követõen minden esetben a Képviselõ Testület dönt, akire nézve nem kötelezõ a felterjesztett javaslat elfogadása. A nyertes MVGV Kft. egy egyszemélyes Kft., aminek következtében a gazdasági társaságokról szóló törvény rendelkezései is eltérõ szabályokat alkalmaznak, mert nem mindegy, hogy egy, vagy többszemélyes egy társaság. Pinczei József sem munkaviszonyban, sem megbízási viszonyban nincs a nyertes Kft.-vel, külön díjazásban nem részesül, csak költségtérítésben, ami kb. 4000 Ft lehet havonta.<br>
A jogorvoslati eljárás során tanúként meghallgatott Pinczei József a tárgyaláson úgy nyilatkozott, hogy mint a Mohácsi Városfejlesztési Üzemeltetési Osztály vezetõje munkaköri feladatából fakadóan az Önkormányzat összes beruházásának elõkészítését a bonyolításon keresztül gyakorlatilag az õ osztálya készíti, illetve végzi. Az osztályon belül két fõ van, akik az Üzemeltetési Csoport keretében kimondottan csatorna beruházási ügyekben járnak el, mint ügyintézõk.<br>
A tanú elõadta azt is, hogy a felügyelõ tagsági viszonya abból fakad, hogy Képviselõ Testület jelölte ki a feladatra, így munkaköri kötelessége annak elvégzése. Határozottan nyilatkozta azt is, hogy e tevékenységért külön díjazásban nem részesül, hanem évente mintegy nettó 30 000 Ft költségtérítést kap. A Felügyelõ Bizottsági tagságból fakadóan alapvetõ feladata az, hogy a Kft. éves beszámolóját ellenõrizze, illetve az ezzel kapcsolatos észrevételeket, véleményeket felterjessze a beszámolóhoz a Képviselõ Testület felé, ahol utána azt értékelik. Nyilatkozata szerint a díjazása nem függ a Kft. tevékenységétõl. Õ, mint köztisztviselõ a törvényben elõírt bérezésben részesül csak az Önkormányzatnál.<br>
Az ügyben érintett felek közül a Hoffmann Rt. képviselõje a tárgyaláson úgy nyilatkozott, hogy a részére rendelkezésre álló iratokból is megállapítható, hogy Pinczei József, mint a Polgármesteri Hivatal alkalmazottja részt vett a jelen közbeszerzési eljárásban, amit jegyzõkönyvek is tanúsítanak. Azt nem tudja megítélni, hogy ez összeférhetetlenséget okoz-e vagy sem, errõl nyilatkozni nem tud.<br>
Az ügyben érintett további felek (ajánlattevõk) sem írásban, sem a tárgyaláson érdemi észrevételt nem tettek.<br>
A Döntõbizottság az ajánlatkérõ határozott nyilatkozatára figyelemmel és az eljárás kezdetén a törvényi feltételek hiányára tekintettel ideiglenes intézkedést nem alkalmazott.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelem alapos és ajánlatkérõ megsértette a rendelkezõ részben írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése úgy rendelkezik, hogy: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy, vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója."<br>
Ugyanezen paragrafus (5) bekezdése szerint "Ha a (2) bekezdést megsértették, az eljárás további részében nem lehet ajánlattevõ, vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdés b) pontja azt tartalmazza, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulata úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság ajánlatkérõ által sem vitatottan megállapította, hogy a Mohács Város Önkormányzata 100%-os tulajdonosa a nyertesnek kihirdetett MVGV Kft-nek.<br>
Megállapítást nyert az is a jogorvoslati eljárás keretében a felek által sem vitatottan, hogy Pinczei József az ajánlatkérõ Polgármesteri Hivatal osztályvezetõjeként az ajánlatkérõ nevében eljáró személynek tekintendõ, figyelemmel a fent leírt tényállásban rögzítettek alapján, mivel a közbeszerzési eljárás cselekményeiben bizonyítottan részt vett.<br>
A Döntõbizottság osztotta az ajánlatkérõ azon álláspontját, hogy a Gazdasági Társaságokról szóló törvény hivatkozott rendelkezéseit figyelembe véve a Felügyelõ bizottsági tagság nem tekinthetõ vezetõ tisztségviselõnek, tehát az összeférhetetlenség ezen az alapon nem állapítható meg.<br>
Azt nem vitatta kérelmezõ az eljárás során, hogy Pinczei József a munkaköri feladatként ellátott Felügyelõ bizottsági tagságáért külön díjazásban nem részesül, nincs megbízási, vagy egyéb szerzõdése és a költségtérítés, melyet nevezett kap, nem tekinthetõ ilyen díjazásnak, aminek következtében a fenti funkciója munkavégzésre irányuló egyéb jogviszonynak sem tekinthetõ. E tények alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének a) és b) pontjai nem vonatkoznak Pinczei József tevékenységére.<br>
A Döntõbizottság a 7/1999. (II. 12.) sz. Képviselõ testületi rendelettel módosított 17/1996. (V. 28.) sz. Önkormányzati rendelet alapján megállapította, hogy Mohács Város képviselõ testülete úgy határozott e rendeletében, hogy a közbeszerzési törvényben meghatározott értékhatár feletti beszerzéseknél minden esetben az eljárásban a döntéseket a Képviselõ Testület hozza.<br>
Mivel a Képviselõ Testület, mint az Önkormányzat testülete 100%-os tulajdonosa a nyertesnek kihirdetett ajánlattevõnek, ezért az összeférhetetlenség kétséget kizáróan a Képviselõ Testületek az eljárásba történõ bevonása (döntés) miatt áll fenn.<br>
A fentiek alapján kétséget kizáróan megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének c) pontjára tekintettel jogsértõen járt el, amikor az MVGV Kft. ajánlatát befogadta és azt érvényesnek tekintve elbírálta, illetve nyertesnek hirdette ki, így a jogorvoslati kérelem megalapozott annak ellenére, hogy a kérelemre vonatkozó indokolás a Kbt. 31. § (2) bekezdésének. b) pontján alapuló jogsértésre utalt.<br>
Az összeférhetetlenség megállapítására figyelemmel a Döntõbizottság a kérelmezõ által felvetett további érvénytelenségi okot már nem vizsgálta, hisz annak már nincs relevanciája a továbbiakban.<br>
A kifejtett indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság azért nem szabott ki bírságot ajánlatkérõvel szemben, mert a döntés megsemmisítéssel a jogsértés reparálható, így nem tartotta a Döntõbizottság indokoltnak külön bírság kiszabását is ajánlatkérõvel szemben, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 31.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>