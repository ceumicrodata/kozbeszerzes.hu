<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1859)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.667/3/2000.<br>
<br>
Tárgy: Szamosfalvi Imre önkormányzati képviselõ jogorvoslati kérelme Tamási Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szamosfalvi Imre önkormányzati képviselõ (7090 Tamási, Könyves K. u. 20., a továbbiakban kérelmezõ) jogorvoslati kérelmét, amelyet Tamási Város Önkormányzata (7090 Tamási, Szabadság út 46–48., a továbbiakban: ajánlatkérõ) "Vályi Péter Szakmunkásképzõ Intézet és Szakközépiskola bõvítési és felújítási építõipari munkái" tárgyú közbeszerzési eljárása ellen nyújtott be, elutasítja.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Kérelmezõ 2000. december 18-án jogorvoslati kérelmet nyújtott be a Döntõbizottsághoz Tamási Város Önkormányzata Vályi Péter Szakmunkásképzõ Intézet és Szakközépiskola bõvítési és felújítási építõipari munkái tárgyú közbeszerzési eljárása ellen.<br>
A Döntõbizottság a jogorvoslati kérelem áttanulmányozása után a kérelmezõt hiánypótlásra szólította fel 2000. december 19-én kelt D.667/2/2000. számú felhívásában. Kérelmezõnek a hiánypótlás keretében 5 napon belül kellett az ügyfélképességgel összefüggésben nyilatkozatot benyújtania, illetve a közbeszerzésekrõl szóló – többször módosított – 1995. évi XL. törvény (a továbbiakban: Kbt) 80. § (2) bekezdése szerinti 30 000 Ft-os igazgatási szolgáltatási díjat megfizetnie.<br>
Kérelmezõ a hiánypótlásra szóló felhívást joghatályosan 2000. december 21-én vette át az errõl szóló térti-vevény tanúsága szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján a hiánypótlásra nyitva álló határidõ utolsó határnapja 2000. december 27-én járt le. A hiánypótlásra nyitva álló határidõn belül a kérelmezõ a hiánypótlásnak nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése szerint a Bizottság a kérelemre indult eljárásért az eljárás megindításakor 30 000 Ft igazgatási szolgáltatási díjat kell fizetni.<br>
A 80. § (3) bekezdése szerint, ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja kérelmezõt a hiányok 5 napon belüli pótlására.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdések szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A Döntõbizottság megállapította tehát, hogy kérelmezõ a hiánypótlási felhívásnak a megadott 5 napos határidõn belül 2000. december 27. napjáig bezárólag nem tett eleget, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 80. § (4) bekezdése szerint a jogorvoslati kérelmet érdemi vizsgálat lefolytatása nélkül elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 8.<br>
<br>
Dr. Eke Pekács Tibor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>