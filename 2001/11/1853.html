<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1853)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.685/15/2000.<br>
<br>
Tárgy: CHRIST Hungária Kft. jogorvoslati kérelme Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Zaicz Gáborné dr. Czelecz Éva (2002 Vecsés, Telepi út 23.) ügyvéd által képviselt CHRIST Hungária Kft. (2040 Budaörs, Komáromi út 22. továbbiakban: kérelmezõ) az Országos Vízügyi Fõigazgatóság (1011 Budapest, Márvány út l/c továbbiakban: ajánlatkérõ) "5000 m3/nap kapacitású felszíni víztisztítómû kivitelezése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42 § (</a>5) bekezdését, ezért az ajánlatkérõ részvételi jelentkezõk alkalmasságára, illetõleg alkalmatlanságára és ajánlati felhívására vonatkozó döntéseit megsemmisíti.<br>
Kötelezi a Döntõbizottság az ajánlatkérõt, hogy fizessen meg kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme az ajánlatkérõ érdemi észrevétele, tárgyaláson tett szóbeli nyilatkozatok, egyéb okirati bizonyítékok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 2000. október 25. napján megjelent 43. számában nyílt elõminõsítési eljárásra szóló felhívást tett közzé, mely – nyomdai elírás miatt – helyesbítésre került a 2000. november 8. napján a Közbeszerzési Értesítõ 45. számában. A beszerzés tárgya és mennyisége 5000 m3/nap kapacitású felszíni víztisztítómû kivitelezése volt Baladonöszöd helységben. Az ajánlatkérõ a részvételi felhívás 9. pontjában elõírta, hogy a résztvevõk igazolják pénzügyi, gazdasági és mûszaki alkalmasságukat oly módon, hogy a 10%-ot meghaladó mértékben bevonni kívánt alvállalkozókra is megkövetelte ezen igazolásokat: Többek között elõírta a mûszaki alkalmasság vonatkozásában, hogy ajánlatkérõ, illetõleg 10%-ot meghaladó alvállalkozó jelölje meg az elõzõ három év legjelentõsebb építési, technológiai szerelési beruházásainak ismertetését, feltüntetve az ellenszolgáltatás összegét, a teljesítés idejét és a szerzõdést kötõ másik fél megnevezését. A részvételre jelentkezõknek a szerzõdés teljesítésére alkalmatlanná minõsítés szempontjait rögzítette a 10. b) pontban, eszerint alkalmatlan az a részvételi jelentkezõ, akinél fennáll a:<br>
– hitel és/vagy fizetõképesség hiánya,<br>
– referenciamunkái nem tartalmaznak jelen beszerzés tárgyához hasonlót.<br>
A 12. pontban az egyéb információk között azt is rögzítette, hogy a részvételre jelentkezést a cégjegyzésre jogosultak által cégszerûen aláírva, oldalszámozással ellátva, négy azonos tartalmú példányban, egy példányon eredeti megjelöléssel, zárt borítékban kell benyújtani. A részvételi jelentkezéssel egyidejûleg részvételi dokumentáció nem készült. A részvételi jelentkezési határidõig, 2000. november 20-ig az alábbiak nyújtották be részvételi jelentkezésüket: DÉLVIÉP Kft., CSÕSZER Rt., OTV SA, Alterra Kft., Medaqua Kft., Vegyépszer Rt., KEVIÉP Kft. és a kérelmezõ. Ajánlatkérõ a beérkezett jelentkezéseket értékelte és 2000. december 18-án kihirdette az elõminõsítési szakaszt lezáró döntését, mely szerint a DÉLVIÉP Kft., az Alterra Kft., és a Vegyépszer Rt. alkalmas, õket ajánlattételre felhívta, míg a további öt jelentkezõt, így a kérelmezõt is alkalmatlanná minõsítette. Kérelmezõt alkalmatlannak minõsítette, mert a felhívásban elõírt oldalszámozás a részvételi jelentkezésében nem történt meg, valamint referenciamunkái nem tartalmaztak jelen beszerzés tárgyához hasonlót úgy nagyságrendileg, mind építés tekintetében sem.<br>
Kérelmezõ 2000. december 22-én nyújtott be a Döntõbizottsághoz jogorvoslati kérelmet, melyben sérelmezte az ajánlatkérõ alkalmatlanná minõsítésére vonatkozó döntését, ezért kérte, hogy semmisítse meg az ajánlatkérõi döntést, változtassa meg az ajánlatkérõ döntését és biztosítsa az eljárásban való részvételét, kötelezze ajánlatkérõt az eljárás során felmerült költségek viselésére. Indítványozta, hogy a Döntõbizottság alkalmazzon ideiglenes intézkedést és rendelje el a közbeszerzési eljárás felfüggesztését. Jogorvoslati kérelem indokaként elõadta, hogy a referencialistán a beszerzés tárgyának megfelelõ nagyságrendû munkákat jelöltek meg. Referencialistája tartalmaz hasonló nagyságrendû ivóvízmûvet és olyan technológiát, nevezetesen membrán technológiai eljárást, amely képes a felhívásban meghatározott 5000 m3/nap kapacitás mellett víztisztítást végezni. Építési munka tekintetében nincsenek a felhívásban meghatározott méretû referenciái, de ajánlatkérõ nem is adott olyan információt, hogy jelentõs építésre lenne szükség.<br>
Kérelmezõ elõadta továbbá, hogy a részvételi jelentkezésének oldalszámozását elvégezte. Az egyoldalas mellékletek esetén értelemszerûen nincs oldalszám, a hármas és négyesen jobb oldalt alul, a 16. oldalon bal oldalt felül, a 18. oldalon felül középen, míg a 20. oldalon nyomdai alsó oldalszámozás van. Ezzel a módszerrel az ajánlatkérõi elõírásnak eleget tettek, és emellett az anyag is áttekinthetõbbé vált.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a részvételi felhívás egyértelmû volt. A feladat víztisztítómû kivitelezése és ily módon ez teljes körû megvalósítást jelent, nem csak a víztisztító berendezések beépítését. A kérelmezõ referencialistájában megjelölt munka 200, illetve 300 m3/óra egyébként sem minõsül felszíni víztisztítómûnek, illetõleg van olyan a referencialistán szereplõ munka, mely mennyiségét tekintve nem éri el az ajánlatkérõi kívánalmat. A döntése teljes egészében a jogszabálynak megfelelõ volt.<br>
A Döntõbizottság az eljárás során D.685/14/2000. számon 2001. január 25-én ideiglenes intézkedésként az eljárás felfüggesztését rendelte el.<br>
A kérelmezõ jogorvoslati kérelme alapos az alábbiak szerint:<br>
Az ajánlatkérõ a részvételi felhívásában szûkszavúan annyit közölt, hogy a beszerzés tárgya 5000 m3/nap kapacitású felszíni víztisztítómû kivitelezése. A törvény kötelezõen nem írja elõ részvételi dokumentáció elkészítését, így a beszerzés tárgyára vonatkozóan többletinformáció nem állt a részvételi jelentkezõk rendelkezésére. A megtartott tárgyaláson ajánlatkérõ képviselõje úgy nyilatkozott, hogy jelen esetben konténer felállítása mellett történik a beszerzés tárgyának megvalósítása, ezen túlmenõ más építési munkák elvégzését ajánlatkérõ nem igényli.<br>
Az ajánlatkérõ ugyancsak a tárgyaláson elhangzott nyilatkozata szerint az alkalmasság vizsgálatánál azt tartotta szem elõtt, hogy az a részvételi jelentkezõ alkalmas, aki olyan referenciamunkát tud bemutatni, amely a beszerzés tárgyához hasonló, azaz 5000 m3/nap, vagy ennél nagyobb mennyiségû kapacitású felszíni víztisztítással kapcsolatos munkát végzett. A Döntõbizottság átvizsgálta e szempontból – figyelemmel az ajánlatkérõ döntésére – a becsatolt részvételi jelentkezõk referencialistáját. Az Alterra Kft. jelentkezésében 500 m3/nap mennyiségû feladatra adta be jelentkezését és ugyanez a mennyiség szerepel az általa 10% felett a teljesítésbe bevont Zenon Systems Kft. nyilatkozatában is. Alterra Kft. nem jelölt meg felszíni víztisztítómû létesítésével kapcsolatos referenciamunkát.<br>
A DÉLVIÉP Kft. jelentkezésében a kapacitás megjelölés nem szerepelt csak arra utalt, hogy a balatonöszödi felszíni víztisztítómû kivitelezési munkáira jelentkezik. Alvállalkozója a Zenon Systems Kft. nyilatkozata szerint 500 m3/nap kapacitás mennyiség került megjelölésre. Nem lelhetõ fel felszíni víztisztító létesítési referenciával kapcsolatos munka. Kizárólag egy felszíni vízmûhöz MA 500 nyomóvezeték építése került megjelölésre, ez azonban nem tisztítás, hanem vízszállítási tevékenység. Fellelhetõ egy Észak-Nógrádi vízmûbõvítés harmadik ütem munkája 18 ezer m3/nap kapacitással, ebbõl azonban nem állapítható meg, hogy felszíni vízmû-e. A Vegyépszer Rt. jelentkezésében 10% feletti alvállalkozóként a Zenon Systems Kft.-t vonta be. Az alvállalkozó az ajánlatkérõ által kért nyilatkozataiban mindvégig 500 m3/nap kapacitásról tesz említést. A Vegyépszer Rt. referencialistáján, mely átfogja egészen 1984-tõl kezdõdõen az általa végzett munkákat, felszíni víztisztító telep megvalósításával kapcsolatos referencia nem került megjelölésre.<br>
A Zenon Systems Kft. alvállalkozó mindhárom alkalmasnak ítélt cég alvállalkozója. A referenciája is hasonló tartalmú mindhárom jelentkezésben. A referencialista 16 munkát ismertetett, amelyek közül a következõk kapcsolódnak a felszíni víz felhasználásához:<br>
– Almásfüzitõ	20 m3/óra	480 m3/nap<br>
– MOL Rt. <br>
Százhalombatta	50 m3/óra	1200 m3/nap<br>
– MOL Rt. <br>
Szõnyi telep	30 m3/óra	720 m3/nap<br>
– MOL Rt. <br>
Lõrinci hõerõmû	2×36 m3/óra	1728 m3/nap<br>
A fenti, valamennyi referenciamunka során kazán tápvíz elõállítására került sor.<br>
Az ajánlatkérõi kívánalomra figyelemmel nem haladta meg a referencialistán szereplõ 5000 m3/nap teljesítménykövetelményt, valamint a referencialistán szereplõ általa ellátott feladatok nem felszíni vízzel függnek össze, így hát azok nem hasonlóak a beszerzés tárgyához.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése rögzíti, hogy az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
Az ajánlatkérõ korábban rögzítettek szerint meghatározta a 44. §-ra figyelemmel, hogy milyen módon igazolják részvételi jelentkezõk a pénzügyi, gazdasági és mûszaki alkalmasságukat, továbbá megjelölte a 44. § (4) bekezdése szerint, hogy mely körülmények megléte, illetõleg hiánya, vagy azok milyen mértékû fogyatékossága miatt minõsíti alkalmatlannak a szerzõdés teljesítésére a részvételi jelentkezõt. Így alkalmatlanná minõsíti azt, akinek referenciamunkái nem tartalmaznak jelen beszerzés tárgyához hasonlót. Az ajánlatkérõ a részvételi jelentkezések vizsgálatakor e szempontra figyelemmel nem volt konzekvens, hiszen tetszõlegesen értelmezte, hogy mi az a referenciamunka, amely jelen beszerzés tárgyához hasonló, azaz felszíni víztisztítással kapcsolatos és elérje, vagy meghaladja az 5000 m3/nap kapacitást. A megvizsgált részvételi jelentkezések között a fentebb említettekre figyelemmel ezen ajánlatkérõi kívánalomnak nem tudtak maradéktalanul eleget tenni az alkalmasnak ítélt részvételi jelentkezõk, ezért a reparáció érdekében a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a rendelkezõ részben foglalt jogsértést állapította meg és a Kbt. 88. § (1) bekezdés c) pontja alapján megsemmisítette az ajánlatkérõ alkalmasságra, illetõleg alkalmatlanságra, valamint az – ajánlati felhívásra vonatkozó döntéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte az ajánlatkérõt az eljárás során felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 1.<br>
<br>
<br>
Dr. Deli Betty s. k.,	Bujdosó Gézárié s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>