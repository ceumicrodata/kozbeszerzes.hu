<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1863)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.651/13/2000.<br>
<br>
Tárgy: Geomatik Kft. jogorvoslati kérelme az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Geomatik Geoinformatikai és Mérnöki Tanácsadó Kft. (1118 Budapest, Kelenhegyi út 7–9., a továbbiakban: kérelmezõ) jogorvoslati kérelmét, melyet az Országos Vízügyi Fõigazgatóság (1012 Budapest, Márvány u. 1/C., a továbbiakban: ajánlatkérõ) "a Tisza hullámtere és medre digitális atlaszának készítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, kérelmezõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2000. november 27-én hirdetmény közzététele nélküli tárgyalásos eljárást kezdeményezett a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a Tisza hullámtere és medre digitális atlaszának elkészítése tárgyában.<br>
Ajánlattételre a Vituki Rt.-t., az Eurosense Légi Térképészeti Kft.-t és a Földmérési és Távérzékelési Intézetet hívta fel.<br>
Az ajánlattételi határidõig, 2000. december 4-ig ajánlatot nyújtott be az Eurosense Légi Térképészeti Kft. és a Vituki Rt. A tárgyalások lefolytatására 2000. december <br>
4-én került sor.<br>
Ajánlatkérõ 2000. december 6-án hirdetett eredményt, az eljárás nyertese az Eurosense Légi Térképészeti Kft. lett, bruttó 196 250 E Ft vállalási árral. Ajánlatkérõ és a nyertes ajánlattevõ között 2000. december 14-én a szerzõdés megkötése megtörtént.<br>
Kérelmezõ 2000. december 11-én nyújtott be jogorvoslati kérelmet ajánlatkérõ közbeszerzési eljárást lezáró döntése ellen. A jogorvoslati kérelmében kérelmezõ elõadta, hogy jelen közbeszerzési eljárásban, mint a Vituki Rt. alvállalkozója vett részt.<br>
A kérelmezõ jogorvoslati kérelmében sérelmezte a választott eljárásfajta jogalapját. Álláspontja szerint jelen közbeszerzési eljárásban a rendkívüli sürgõsség jogszabályi feltételei nem állnak fenn. Álláspontja szerint a közbeszerzési eljárásban a nyilvánosság alapelve is sérült, mert kizárólag olyan meghívottakat kért fel ajánlatkérõ ajánlattételre, akik ilyen jellegû vízrajzi térképezési feladatokat pedig még nem is végeztek, illetve nem hívott fel olyan ajánlattevõket, akik tudomása szerint alkalmasak lettek volna a feladat elvégzésére.<br>
Ajánlatkérõ nem az összességében legelõnyösebb ajánlatot hirdette ki nyertesnek. Álláspontja szerint a Vituki Rt. által benyújtott ajánlat összességében a nyertes ajánlatnál jobb volt. Kérte az eljárást lezáró döntés megsemmisítését, ideiglenes intézkedés alkalmazását.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint jelen közbeszerzési eljárásban a rendkívüli sürgõsség feltételei fennállnak, hiszen a légi felvételezést jó látási és megvilágítási körülmények között lomb- és hómentes idõszakban kell elvégezni. Az adatállomány minél nagyobb részének digitálisan feldolgozott formában 2001 tavaszára már rendelkezésre kell állnia. Az eljárás korábbi megindítására a pénzügyi források késõi rendelkezésre állása miatt lehetõség nem volt. A feladat elvégzésére korlátozott számú, helyismerettel is rendelkezõ magyarországi székhelyû vállalkozó ismeretes, akikrõl feltételezhetõ, hogy képesek a feladatok elvárt minõségben és határidõben történõ elvégzésére. Ennek alapján ezek a szervezetek ajánlattételre felhívást nyertek. Az ajánlatok értékelése az elõre megadott szempontok maradéktalan betartásával történt, és ennek alapján került kiválasztásra az összességében legelõnyösebb ajánlat.<br>
Ajánlatkérõ a tárgyalási jegyzõkönyv kézhezvételét követõen hivatkozott arra is, hogy kérelmezõ ügyfélképessége nem áll fenn, mivel a tárgyalásos eljárásban ajánlattevõként nem vett részt, az ajánlatkérõ kizárólag az ajánlattevõvel áll jogviszonyban.<br>
A Földmérési és Távérzékelési Intézet tájékoztatta a Döntõbizottságot, hogy a jelen közbeszerzési eljárásban ajánlatot az ajánlati felhívás ellenére nem tett, tekintettel arra, hogy légi fényképezõ kamerával nem rendelkeznek, így a pályázati kiírásban foglaltaknak eleget tenni nem tudnak.<br>
A Vituki Rt., mint a kérelmezõ fõvállalkozója, illetõleg a közbeszerzési eljárásban, mint ajánlattevõ a Döntõbizottság felhívására nyilatkozott, hogy a jogorvoslati eljárás ellen kifogást nem emel, de abban félként részt venni nem kíván.<br>
A Döntõbizottságnak elsõdlegesen abban a kérdésben kellett állást foglalnia, hogy a kérelmezõ, mint a közbeszerzési eljárásban részt vevõ ajánlattevõ alvállalkozója ügyfélképességgel rendelkezik-e.<br>
A közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdése szerint kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A jelen közbeszerzési eljárásban a Vituki Rt., mint ajánlattevõ jelölte meg ajánlatában alvállalkozóként kérelmezõt. A kérelmezõ önálló ajánlattevõ nem volt. A közbeszerzési eljárásban az alvállalkozónak külön reá rótt feladata, önálló jogosultsága nincs. Az alvállalkozó a közbeszerzési eljárás résztvevõjévé a fõvállalkozón – az ajánlattevõn – keresztül válik, önálló cselekmények végzésére az alvállalkozó nem jogosult (pl. ajánlat visszavonása, tárgyalás az ajánlatról). Az alvállalkozó érdekeit az ajánlattevõ képviseli a közbeszerzési eljárás során. Az ajánlat elkészítésével, beadásával kapcsolatban az ügy ura az ajánlattevõ, az alvállalkozó az ügy urává nem válhat az eljárás befejezését követõen sem. Nem hivatkozhat arra, hogy jogát vagy jogos érdekét sérti az ajánlatkérõ azon magatartása, amely magatartást az ajánlattevõ magára nézve nem tart jogsértõnek.<br>
A Döntõbizottság megállapította, hogy a tárgyalásos közbeszerzési eljárásban ajánlattevõként a Vituki Rt. lépett fel és tett ajánlatot az ajánlattételi határidõ idõpontjáig. A Vituki Rt. az ajánlatkérõ döntését sem az ajánlatkérõ irányában, sem a Közbeszerzési Döntõbizottság elõtt nem sérelmezte, azaz elfogadta az ajánlatkérõ rá vonatkozó, illetve az eljárás lezárására vonatkozó döntését. A jogorvoslati eljárásban a Vituki Rt. nem támogatta a kérelmezõ jogorvoslati kérelmét, sõt nyilatkozatával egyértelmûsítette, hogy félként nem kíván részt venni a jogorvoslati eljárásban. Jelen ügy megítélése szempontjából relevanciával az a körülmény nem bír, hogy a kérelmezõ az ajánlattevõ ajánlatában a közbeszerzés értékének 10%-át meghaladó, avagy 10%-ot el nem érõ alvállalkozói minõségben vett-e részt.<br>
A Döntõbizottság a fenti okfejtés alapján arra a következtetésre jutott, hogy kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdés hatálya alá, így jogorvoslati eljárásban ügyfélképességgel nem rendelkezik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet, figyelemmel a Kbt. 80. § (4) bekezdésében foglaltakra a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>