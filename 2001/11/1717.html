<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1717)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.647/16/2000.<br>
<br>
Tárgy: az Alterra Kft. és a Sade Magyarország Kft. jogorvoslati kérelme Budapest XXIII. Kerület Soroksár Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alterra Építõipari Kft. (1103 Budapest, Sibrik M. u. 30., a továbbiakban: I. r. kérelmezõ) és a Sade Magyarország Mélyépítõ Kft. (1117 Budapest, Budafoki út 72–74., képviseli: dr. Óvári Judit ügyvéd, 6721 Szeged, Vadász u. 8. fszt. 1., a továbbiakban: II. r. kérelmezõ), jogorvoslati kérelmét, melyet Budapest XXIII. Kerület Soroksár Önkormányzata (1239 Budapest, Grassallkovich u. 162., a továbbiakban: ajánlatkérõ) "Budapest XXIII. Kerület Soroksár 2001. évi gravitációs szennyvízcsatorna építési programjának megvalósítása 18 utcában, a közútkezelõi elõírásnak megfelelõen" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ, akinek nevében és megbízása alapján az ÉGSZI Senior Kutató és Szervezõ Kft. (1096 Budapest, Thaly K. u. 18.) járt el, 2000. október 18-án részvételi felhívást tett közzé a Közbeszerzési Értesítõ 42. számában elõminõsítési eljárás megindítására (6365) a rendelkezõ részben írt tárgyban.<br>
A felhívás 3. a) pontja szerint a beszerzés 18 helyszínen (utcában) valósul meg. A felhívás 9. pontja tartalmazta a résztvevõk pénzügyi, gazdasági és mûszaki alkalmassága igazolására kért adatokat és tényeket az alábbiak szerint.<br>
<br>
9.1. Pénzügyi és gazdasági alkalmasság igazolása:<br>
– Az 1997., 1998., és 1999. évi mérleg- és eredmény-kimutatás.<br>
– Pénzintézettõl, (illetve valamennyi számlavezetõ pénzintézettõl) a részvételre jelentkezõ fizetõképességének megállapítására vonatkozó, 30 napnál nem régebbi igazolás arról, hogy<br>
– mióta vezeti a résztvevõ bankszámláját,<br>
– a résztvevõ pontosan eleget tesz-e fizetési kötelezettségeinek,<br>
– a résztvevõ számláján sorban állás volt-e és utoljára mikor.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglalt nyilatkozatok és hatósági igazolások.<br>
– Az ajánlatkérõ önkormányzat a helyi adóigazolások – 46. § (3) bekezdés – csatolását is elõírja.<br>
– A részvételre jelentkezõ nyilatkozata, hogy nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésének hatálya alá.<br>
– A cég jelenlegi állapota szerinti cégokmányok: jelentkezési határidõt megelõzõ 30 napnál nem régebbi cégkivonat, esetleges cégbejegyzés-módosítás iránti kérelem, közjegyzõ által hitelesített aláírási címpéldányok)<br>
<br>
9.2. Mûszaki alkalmasság igazolása<br>
– Az elõzõ 3 év legjelentõsebb szennyvízcsatorna-építési beruházásainak ismertetése – beruházásonként –, az elõminõsítési dokumentációban foglaltak, illetve a következõk szerint:<br>
– az ellenszolgáltatás nettó összege,<br>
– a megépített csatornahálózat (méret, hossz) bemutatása,<br>
– teljesítés ideje,<br>
– a szerzõdést kötõ másik fél megnevezése (referenciát adó neve, telefonszáma)<br>
– alvállalkozás esetén a fõvállalkozás megnevezése,<br>
– alvállalkozói részvétel %-os aránya az adott beruházásban.<br>
– A rendelkezésre álló személyi és mûszaki-technikai felszereltség bemutatása az elõminõsítési dokumentáció szerinti tartalommal.<br>
– Azoknak az alvállalkozóknak a megnevezése, akiket a részvételre jelentkezõ közbeszerzés értékének 10%-át meghaladó mértékben igénybe kíván venni. Ezen alvállalkozók tekintetében ugyancsak csatolni kell a 9. pont szerinti adatokat, dokumentumokat, és meg kell jelölni a tervezett alvállalkozói arány mértékét.<br>
– Saját és a teljesítésbe bevonandó alvállalkozók minõségbiztosítási rendszerét igazoló tanúsítvány bemutatása.<br>
A 10. a) pont tartalmazta a részvételre jelentkezõk alkalmassága elbírálásának szempontjait, míg a 10. b) pont az alkalmatlanná minõsítést az alábbiak szerint jelölte meg:<br>
Alkalmatlan a részvételre jelentkezõ, ha:<br>
– nincs megfelelõ szennyvízcsatorna-építési referenciája (hasonló mûszaki, gazdasági és vállalkozási paraméterek hiánya, fõvállalkozás, I. o. minõség, hasonló hossz, hasonló átmérõ, azonos vagy egyenértékû beépített fõanyag-erõforrások, hasonló forgalomtechnikai, kivitelezési feltételek és technológia),<br>
– referenciaadó által meg nem erõsített referenciák létezése,<br>
– referenciái ellenõrizhetetlenek,<br>
– a referenciaadótól származó, a részvételre jelentkezõ munkájával kapcsolatos negatív referenciák,<br>
– minõségbiztosítási tanúsítvány vagy a tanúsítás alatt állás igazolásának hiánya,<br>
– az ajánlattevõ pénzügyi és gazdasági helyzetének nem megfelelõsége (elõzõ évi árbevételen nem éri el a 150 millió forintot, saját tõkéje kisebb 20 millió forintnál, nem rendelkezik legalább 15 millió forint nettó értékû mûszaki eszközállománnyal, fizetési kötelezettségeinek nem tesz eleget, mûködése veszteséges),<br>
– az elõzõ évi szennyvízcsatorna-beruházásainak pénzügyi ellenértéke összességében nem éri el a nettó 100 millió forintot,<br>
– a részvételre jelentkezõ személyi állományában nincs olyan – a kivitelezés felelõseként megnevezett – személy, aki a beszerzés tárgyának megfelelõ végzettséggel, gyakorlattal, valamint a részvételre jelentkezõnél megvalósított referenciamunkával rendelkezik.<br>
Egyéb információk között a 12. pontban elõírta azt is ajánlatkérõ többek között, hogy az:<br>
– ajánlattevõ érvénytelennek tekinti azt a jelentkezést, ami nem felel meg a részvételi felhívásnak és az elõminõsítési dokumentációban részletezett követelményeknek,<br>
– a részvételi jelentkezésekben az ajánlatadónak – a tenderdokumentáció megfelelõ példányszámú elkészítéséhez – meg kell adniuk az általuk ajánlattételi szakaszban megpályázni kívánt részfeladatok (utcák) jegyzékét.<br>
Ajánlatkérõ részvételi dokumentációt is összeállított, melyben aprólékosan ismertette a pénzügyi, gazdasági és mûszaki alkalmasság igazolására szóló adatok követelményeit és módját. Ennek keretében a "B" igazolások fejezetben a 2.5. pontban elõírta, hogy: "Az ajánlatkérõ helyi önkormányzat által elõírt, az ajánlatkérõ székhelye szerinti illetékes helyi önkormányzati adóhatóság igazolása" is szükséges.<br>
A dokumentáció c) pontjában "minõsítési adatok" címszó alatt a C.l.4. pontban elõírta, hogy a részvételi jelentkezõ csatoljon részletes ismertetést a C.1.1–C.1.3. munkák közül tetszõlegesen kiválasztott, minimum két, maximum négy referenciamunkáról. A kiválasztott munkák között legalább egy a fõváros területén kell hogy legyen.<br>
Ugyanitt írta elõ a referenciaigazolással kapcsolatos további követelményeit is ajánlatkérõ pl. azzal, hogy az ismertetésben ki kell térni a szerzõdés típusára, a munka elnyerésének körülményeire, az eredeti vállalási árra, az elszámolás jellemzõire, a ténylegesen elszámolt ellenértékre, az eredeti befejezési határidõre és a tényleges befejezésre, valamint arra, hogy volt-e szerzõdésmódosítás stb. Itt kötötte ki azt is, hogy a referencia mind a tulajdonosra, mind az üzemeltetõre, mind a szolgáltatást igénybe vevõkre terjedjen ki. Amennyiben a referenciaprojektek beruházói és üzemeltetõi nem azonos szervezetek, intézmények, úgy az üzemeltetõ referencianyilatkozatát is csatolni kell. A dokumentáció C.4. részében a szervezési feltételek alatt további követelményeket támasztott ajánlatkérõ, így a C.4.3.-ban elõírta, hogy csatolni kell az organizáció során alkalmazott elemek leírását, a C.4.4. pontban azt, hogy csatolni kell egy korábbi projektben alkalmazott ütemtervet (mintaként) a C.4.5. pont szerint csatolni kellett a kalkuláció során alkalmazni kívánt módszerek leírását és a C.4.6. pont azt tartalmazta, hogy csatolni kell a nyilatkozatot, miszerint a munkaszervezése alkalmas-e az építõipari nagyüzemi iránynormák, erõforrásértékeinek alkalmazására, és hogy a jelentkezõ vállalja-e a nevezett erõforrások és struktúrák alkalmazását az ajánlatadás és az elszámolás során. A jelentkezési határidõ letelte elõtt a Strabag Kft. kérdést intézett a dokumentációval kapcsolatban az ajánlatkérõhöz, annak tartalmát illetõen. Az ezzel kapcsolatos kérdésekre pontosítást alkalmazott ajánlatkérõ.<br>
A jelentkezési határidõig, azaz 2000. november 13-án 10 óráig 8 db jelentkezés érkezett I. és II. r. kérelmezõtõl, a Roc-La Kft.-tõl, a Strabag Kft.-tõl, a Deponátor Kft.-tõl, a Penta Kft.-tõl, a Betonútépítõ Rt.-tõl és a Mélyépítõ Kft.-tõl.<br>
A jelentkezések értékelését a lebonyolításra megbízott végezte, aminek alapján javaslatot készített az ajánlatkérõ felé. E javaslatot a 2000. novemberében felállított Közbeszerzési Bizottság megvizsgálta és elfogadásra továbbította a döntéshozónak. A döntésre jogosult a javaslatot elfogadta és azt az eredményhirdetés során (2000. december 4-én) az alábbiak szerint nyilvánosan hirdette ki:<br>
Ajánlattételre a Roc-La Kft.-t, a Deponátor Kft.-t, a Penta Kft.-t és a Betonútépítõ Rt.-t tartotta alkalmasnak ajánlatkérõ.<br>
A további eljárásból kizárta a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése alapján az I. r. kérelmezõt, a Mélyépítõ Kft.-t és a Strabag Kft.-t, mivel nevezettek a helyi adónál a Fõvárosi Önkormányzat Adó Ügyosztályának igazolását az iparûzési adóról nem csatolták be.<br>
A döntés szerint ajánlatkérõ érvénytelennek minõsítette II. r. kérelmezõ részvételi jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján, mert nevezett a kért adatokat, információkat nem adta meg, és több kérdésre adott válasza hiányos, nem egyértelmû, ellentmondásos, illetve némelyikre nem is adott választ. Az eredményhirdetésrõl készült jegyzõkönyvet ajánlatkérõ december 11-én küldte meg a jelentkezõknek.<br>
Az ajánlati felhívást a négy alkalmasnak minõsített jelentkezõnek ajánlatkérõ kiküldte a 2001. január 19-i ajánlattételi határidõvel.<br>
I. r. kérelmezõ 2000. december 11-én jogorvoslati kérelmet nyújtott be a Döntõbizottsághoz, míg II. r kérelmezõ a jogorvoslati kérelmét december 18-án terjesztette elõ.<br>
A Döntõbizottság a jogorvoslati kérelmek alapján indított eljárásokat egyesítette és egy ügyben bírálta el.<br>
I. r. kérelmezõ kérte az eljárást lezáró ajánlatkérõi döntés megsemmisítését és a jogorvoslati eljárás során ideiglenes intézkedés alkalmazását. Kérését azzal indokolta, hogy álláspontja szerint ajánlatkérõ jogellenesen nyilvánította érvénytelenné a részvételi jelentkezését arra hivatkozással, hogy a Fõvárosi Önkormányzat adóügyi igazolásának hiánya volt annak az indoka. Álláspontja szerint ez a Kbt. szabályaiba ütközik. Véleménye az, hogy a Kbt. 46. § (3) bekezdésének alkalmazása esetén csak a kérelmezõ székhelye szerinti önkormányzat adóhatóságától kell az igazolást beszerezni. Az ügyben a XXIII. kerületi adóhatóság igazolását csatolták, amely véleményük szerint elegendõ, mivel az ajánlatkérõ nem írta elõ további igazolások csatolását.<br>
II. r. kérelmezõ kérte az ajánlatkérõ elõminõsítési eljárást lezáró döntésének megsemmisítését és ideiglenes intézkedés alkalmazását, valamint az ügyben tárgyalás tartását. Kérelmét azzal indokolta, hogy álláspontja szerint a részére megküldött eredményhirdetési jegyzõkönyvben jelentkezésüket jogellenesen minõsítették érvénytelennek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontjára hivatkozással. Álláspontja szerint ilyen jogszabályhely nincs a Kbt.-ben. Elõadta azt is, hogy az érvénytelenség indoka általánosságban szerepel a részére megküldött iratban, de semmi konkrét adatot ajánlatkérõ nem közöl. Véleménye szerint a jelentkezésük mindenben megfelelt a dokumentációban írt követelményeknek.<br>
Ajánlatkérõ írásos észrevételében és a tárgyaláson I. r. kérelmezõ kérelméhez elõadta, hogy a Fõváros egyik kerületi önkormányzata az ajánlatkérõ, ezért a helyi önkormányzatokról szóló 1990. évi LXV. törvény 62. § (2) bekezdése szerint a fõváros kétszintû önkormányzata a fõvárosi és a kerületi önkormányzatokból áll. Véleménye szerint mind a kerületi, mind a fõvárosi adóhatóság igazolását kellett volna csatolni, mivel az adózás rendjérõl szóló 1990. évi XCI. törvény 6. § (1) bekezdés c) pontja az adóhatósági jogkörrel az önkormányzati jegyzõt ruházza fel, mely a fõváros esetén a fõvárosi fõjegyzõt, fõvárosi kerület esetében pedig a képviselõtestület hivatala vonatkozásában a kerületi jegyzõt kell hogy jelentse.<br>
A helyi adókról szóló 1990. évi C. törvény 1. § (2) bekezdése értelmében a fõváros esetében a helyi adók bevezetését a Fõvárosi Közgyûlés rendeletben határozza meg. Ebbõl következõen a kétszintû rendszerrel az I. r. kérelmezõnek is tisztában kell lennie, hiszen fõvárosi székhelyû cég, és a helyi adót is két helyre kell, hogy fizesse. Elõadta azt is, hogy már a felhívásuk 9.1. pontjában a helyi adóigazolások megjelölését határozták meg, felhívva ezzel a jelentkezõk figyelmét arra, hogy több igazolást kell ez esetben becsatolniuk.<br>
Fentiek alapján kérte I. r. kérelmezõ megalapozatlan kérelmének elutasítását.<br>
A II. r. kérelmezõ kérelmével kapcsolatosan ajánlatkérõ elõadta, hogy a II. r. kérelmezõ helyesen hivatkozott az elírásra, melyet a részükre küldtek, hisz valójában a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nyilvánították érvénytelenné a jelentkezési anyagukat, ami már a szóbeli kihirdetéskor, ahol II. r. kérelmezõ nem jelent meg, helyesen lett ismertetve. II. r. kérelmezõ jelentkezési anyagának érvénytelenségével kapcsolatban elõadta azt is, hogy nem számozta be az oldalakat az anyagában. A C.3.4., C.4.21., C.4.2., C.4.3., C/4.4., C/4.5. és C/4.6. pontokat nem töltötte ki a dokumentáció szerint. Hiányosság volt az is, hogy a megadott adatok a C.2.4. pontban az 1999. évi kivitelezési munkák saját bevételénél helytelenül lettek megadva, ami hamis adatszolgáltatásnak is minõsülhet. II. r. kérelmezõ jelentkezési anyagában ellentmondásosak voltak a létszámadatok is, mert hol 42, hol 62, hol 92 szerepel azokban. Alkalmatlansági tényezõ is megállapítható II. r. kérelmezõ jelentkezési anyaga alapján, hisz a referenciákat nem a kért formában és tartalommal adta meg és az nem ellenõrizhetõ, nem felel meg a C.1.4. pontban írtaknak sem a dokumentáció szerint. Elõadta azt is, hogy II. r. kérelmezõ megjelölt referenciái a világ minden tájáról valók. Nem képzelhetõ el, hogy azokat 42, vagy 62 fõs létszámmal teljesítette a jelentkezõ. A mûszaki-technikai felszereltséggel kapcsolatosan azt nyilatkozta, hogy az gyenge, hisz II. r. kérelmezõ 1 db kompresszort, 1 db Caterpillár rakodót és 1 db hidraulikus kalapácsot jelölt meg, amint az a kft. 1999. október 31-i leltárívén szerepel. Ez a mûszaki felszereltség, a megadott géplista nincs összhangban a leltárívvel. Álláspontja szerint a jelentkezés érvényessége esetén az alkalmatlanság miatt kellett volna a II. r. kérelmezõt kizárni az eljárásból. Elõadta azt is a tárgyaláson, hogy tekintettel arra, hogy II. r. kérelmezõ nem képviseltette magát a nyilvános eredményhirdetésen, a telefonon történt megkeresés alapján felajánlották, hogy személyesen is tájékoztatják érintettet a részle<br>
tes kifogásaikról. Álláspontjuk szerint amennyiben fentieket nyilvánosságra hozták volna az eredményhirdetéskor, akkor azzal üzleti titkot is sérthettek volna. Ettõl kívánták II. r. kérelmezõt megkímélni azzal, hogy a részükre megküldött eredményrõl szóló tájékoztatóban szûkszavúan adták meg az érvénytelenséget okozó indokokat. Fenti indokok alapján kérte II. r. kérelmezõ kérelmének elutasítását alaptalanság miatt.<br>
Az ügyben érintett felek közül a Roc-La Kft. írásban úgy nyilatkozott, hogy ajánlatkérõ helyi adóigazolások becsatolását kérte, ami helytálló, hisz Budapest területén a vállalkozásoknak a helyi adó egy részét (pl. gépjármûadó) a kerületi önkormányzatnak, míg a másik részét (iparûzési adó) a Fõvárosi Önkormányzatnak kell bevallania és megfizetnie.<br>
Fentiek alapján számukra egyértelmû volt, hogy a pályázati anyagban a XXIII. Kerületi Önkormányzat Polgármesteri Hivatala, valamint a Fõvárosi Önkormányzat igazolását is csatolni kellett.<br>
Az ügyben érintett további felek az eljárás során sem írásban, sem a tárgyaláson érdemi észrevételt nem tettek.<br>
A jogorvoslati eljárás során a Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratok, dokumentumok, írásos és a tárgyaláson elõterjesztett nyilatkozatok alapján megállapította, hogy ajánlatkérõ jogosan zárta ki a további eljárásból I. és II. r. kérelmezõt az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának (3) és (5) bekezdése az alábbiak szerint rendelkezik:<br>
"(3) Ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati, vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
(5) Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja azt tartalmazza, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be az ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>a tartalmazza a két szakaszból álló eljárások közös szabályait, melyek között a 63. § (8) bekezdése úgy rendelkezik, hogy a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A Döntõbizottság osztotta az ajánlatkérõ álláspontját és a Roc-La Kft. véleményét abban a kérdésben, hogy jelen közbeszerzési eljárásban, az ajánlatkérõ a Fõvárosi Önkormányzat XXIII. kerülete ezért az adóigazolások között két igazolást kellett a részvételre jelentkezõknek becsatolniuk. Nem elegendõ tehát a XXIII. Kerület Soroksár Önkormányzat Adóhatósági igazolása csak, hanem a jelentkezõnek, azaz I. r. kérelmezõnek a Fõvárosi Adóhatóság igazolását is csatolnia kellett volna a jelentkezési anyagához. Mivel I. r. kérelmezõ ezt elmulasztotta – álláspontja szerint erre nincs is szükség a Kbt. szabályai szerint –, ezért a Döntõbizottság megállapította, hogy ajánlatkérõ jogszerûen zárta ki, mint érvénytelen jelentkezési dokumentációt becsatolót a további eljárásból, mivel a Kbt. 53. § (2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a Kbt. fenti rendelkezéseit, nevezetesen az 52. és 53. § alkalmazását is elõírja.<br>
A Döntõbizottság a II. r. kérelmezõ által a tárgyaláson is elismerten megállapította, hogy jelentkezési anyagában több pontban nem közölte azokat az adatokat, melyeket az ajánlatkérõ kért. Így pld. nem csatolt az elõírt számú referenciával kapcsolatos szöveges információt a dokumentáció C.1.4. pontja szerint. Továbbá nincs információ a dokumentáció C.4.3., C.4.4., C.4.5. és C.4.6. pontok elõírásai szerint sem a jelentkezési anyagában.<br>
Fentiekre tekintettel kétséget kizáróan megállapította a Döntõbizottság, hogy II. r. kérelmezõ ajánlata érvénytelen volt, így ajánlatkérõ nem követett el jogsértést, amikor ezzel kapcsolatos döntését nyilvánosan kihirdette.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének értelmezésébõl fakadóan ajánlatkérõnek az ajánlat felbontásakor, illetve azt követõen, tehát a nyilvános eredményhirdetésig módjában áll megállapítania, hogy mely ajánlatok (részvételi jelentkezések) érvénytelenek. E szabályból fakadóan ajánlatkérõ a nyilvános eredményhirdetéssel véglegesíti a jóváhagyott döntését és a nyilvánosságra hozataltól, nevezetesen a nyilvános eredményhirdetéstõl számított 5 munkanapon belül kell az erre vonatkozó (kihirdetett) döntését a felekkel írásban is közölnie. A Döntõbizottság megállapította a felek nyilatkozatával egybehangzóan, hogy az elõminõsítési eljárás eredményhirdetése december 4-én volt, az ezt követõ 5. munkanap pedig december 11-e, figyelemmel a hétvégi munkaszünetre. II. r. kérelmezõ által sem vitatottan ajánlatkérõ december 11-én faxon továbbította részükre az eljárást lezáró döntését, ezért II. r. kérelmezõ erre vonatkozó kifogása sem helytálló, nevezetesen ajánlatkérõ nem sértette meg a Kbt. 63. §-ának (8) bekezdését sem.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ának (1) bekezdés c) pontjában biztosított jogkörében eljárva az alaptalan jogorvoslati kérelmeket a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 26.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>