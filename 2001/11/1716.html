<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1716)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.692/16/2000.<br>
<br>
Tárgy: az Investment Kft. jogorvoslati kérelme Somogyszob Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Investment Mérnöki és Fõvállalkozó Kft. (7400 Kaposvár, Kontrássy u. l., képviseli: Biharyné dr. Mónus Katalin ügyvéd, 7400 Kaposvár, Rákóczi tér 9–11. II/205., a továbbiakban: kérelmezõ) jogorvoslati kérelmét, melyet Somogyszob Község Önkormányzata (7563 Somogyszob, Petõfi S. u. 6., képviseli: dr. Patay Géza ügyvéd, 1026 Budapest II., Pasaréti út 72., a továbbiakban: ajánlatkérõ) "Somogyszob-Bolhás Községek szennyvízcsatornázás kivitelezési munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
Ajánlatkérõ 2000. szeptember 20-án részvételi felhívást tett közzé a Közbeszerzési Értesítõ 38. számában elõminõsítési eljárás megindítására (5428) a rendelkezõ részben írt tárgyban. A jelentkezési határidõig 11 cég nyújtotta be a jelentkezését, akik közül ajánlatkérõ mind a tizenegyet alkalmasnak tartotta ajánlattételre, nevezetesen a kérelmezõt, az Alterra Kft.-t, a Bitt Kft.-t, a Délviép Kft.-t, az Euro-Boltozat Kft.-t, a Hoffmann Rt.-t, a Kõolajvezeték Építõ Rt.-t, a Stabil Plusz Konzorciumot, a Strabag Építõ Kft.-t, a Szabadics Kft.-t és a Pécsi Vízépítõ Kft.-t.<br>
Az eredményhirdetés napján, azaz 2000. október 31-én ajánlatkérõ megküldte ajánlati felhívását a feleknek. Az ajánlati felhívás 5. a) pontja szerint a dokumentációt az Investing Kft. (7400 Kaposvár, Rákóczi tér 12/A.), mint bonyolító bocsátotta az ajánlattevõk rendelkezésére. A 9. a) pontban közölte ajánlatkérõ, hogy a kért pénzügyi ellenszolgáltatás összege nem haladhatja meg a szakminisztériumok által meghatározott fajlagos költségek alapján számított költségelõirányzat – 560 724 ezer forint (áfa nélkül) – 96%-át. Ugyanitt közölte azt is, hogy 2003. december 31-én túlterjeszkedõ pénzügyi teljesítést nem tud elfogadni és meghatározta, hogy a fizetési határidõ az igazolt teljesítéstõl számított 30 napon belüli. A 13 pont tartalmazta az ajánlatok elbírálásának szempontját, mely szerint az összességében legelõnyösebb ajánlatot kívánja ajánlatkérõ kiválasztani. A 13. b) pont szerint minden részszempontra 1–20-ig terjedõ pontszám adható és a részszempontok, illetve azok súlyszámai az alábbiakat tartalmazta:<br>
		súlyszám	részpont 		max.<br>
<br>
1. Az ajánlat mûszaki tartalma, kidolgozottsága	23	460<br>
<br>
2. Minõségellenõrzési módszerek, mûszaki, pénzügyi ütemezés	22	440<br>
<br>
3. Kooperációs készség, rugalmasság	21	420<br>
<br>
4. Ajánlati ár	17	340<br>
<br>
5. Helyi foglalkoztatáspolitika érvényesítése	17	340<br>
<br>
6. Szerzõdéses feltételek (jólteljesítési, kötbér és szavatossági feltételek)	16	320<br>
Összpontszám:	2320<br>
Az eredményhirdetés idõpontját 2000. december 21-én 10.00 órában, míg a szerzõdéskötés idõpontjául ajánlatkérõ 2000. december 29-ét jelölte meg. Ajánlatkérõ ajánlatkérési dokumentációt is készített. A dokumentáció 2. pontja a pénzügyi teljesítés feltételeit tartalmazta 9 alpontban. Ezen belül a 2.7. pontban kötötte ki ajánlatkérõ a kötbérfizetési kötelezettséget a rész mûszaki átadás idõpontjára, illetve a végteljesítés idõpontjára és ennek mértékét naptári naponként 100 000 forintban határozta meg. A 2.8. pont szerint a részszámla benyújtásának feltétele a mûszaki és pénzügyi ütemtervnek megfelelõ – megrendelõ megbízottja által – leigazolt teljesítés. A 3.2. pont szerint a teljesítés határideje 2003. december 31. A 4. pont tartalmazta az ajánlatkérõ külön kikötéseit. Ezen belül a 4.10. pont azt tartalmazta, hogy az elsõ rész mûszaki átadásának idõpontja 2002. szeptember 30., és hogy az eddig elkészült csatornaszakaszokat és mûtárgyakat vállalkozó a mûszaki és pénzügyi tervben rögzítettek szerint leszámlázhatja és amit megrendelõ a szerzõdésben rögzített feltételek szerint kiegyenlít, de az elkészített csatornaszakaszokat csak a rész mûszaki átadás idõpontjában veszi át legkorábban. A 4.14. pontban ajánlatkérõ kikötötte, hogy az ajánlattevõnek figyelembe kell venni a települések szerkezetét, a csatlakozó ingatlanok elhelyezkedését, a hangulati tényezõket, és rugalmas együttmûködési szándékot kér ennek során a beruházás alkalmával. Az 5.15. pont szerint feladat volt, hogy ajánlattevõ jelölje meg, hogy a kivitelezés idõszaka alatt hány fõ helyi lakos foglalkoztatását vállalja Somogyszob-Bolhás községekben. A dokumentáció mellékletét képezte Bolhás és Somogyszob községek szennyvízcsatornázásának engedélyezési tervdokumentációja is, valamint a részvételi felhívás.<br>
Ajánlatkérõ helyszíni konzultációt is tartott, ahol a mûszaki kérdések mellett a kérelmezõ kérte tisztázni, hogy az 560 milliós költségelõirányzat áfa nélkül értendõ-e. Ajánlatkérõ válaszában közölte, hogy az összeg áfa nélkül értendõ az ajánlati felhívás 9. a) pontja szerint.<br>
A Strabag Kft. kivételével az ajánlattételre alkalmasnak minõsített jelentkezõk 2000. december 11-i ajánlattételi határidõig benyújtották ajánlatukat.<br>
Az ajánlattételi határidõt megelõzõen ajánlatkérõ Értékelõ Bizottságot hozott létre, mely december 4-én segédletet állított össze az értékeléshez és a pontszámok meghatározásához. Ennek keretében a maximum pontok adásának a körülményeit és a matematikailag számszerûsíthetõ szempontoknál az arányosítás módszerét is megadta.<br>
Ajánlatkérõ december 14-én kérelmezõt felhívta, hogy az átlag ártól jelentõsen eltérõ árának magyarázatára legkésõbb az eredményhirdetés határidejéig adjon választ, amit kérelmezõ december 15-én meg is tett. Ezek szerint az áraik jók, mert az anyagokat átlag 30%-kal olcsóbban kapja a beszállítóktól. E válaszban azt is közölte kérelmezõ, hogy most fejezett be egy hasonló beruházást.<br>
A lebonyolító bevonásával alakított Bíráló Bizottság és 3 munkacsoport végezte az ajánlatok értékelését oly módon, hogy az elsõ munkacsoport kizárólagosan mûszaki szempontból vizsgálta az ajánlatokat és készített egy összegzõ bírálatot is. A második munkacsoport egyenként értékelte a beadott ajánlatokat a bírálati szempontok alapján, míg a harmadik munkacsoport az egyes bírálati szempontok alapján vetette össze az ajánlatokat és szintén készített összegzõ bírálatot azokról. Ezt követõen a három munkacsoport és a Bíráló Bizottság összehasonlította az ajánlatokat és az elkészített számszaki összegzéseket, majd ezt követõen alakította ki az egységes álláspontját.<br>
Ajánlatkérõ a 2000. december 21-i eredményhirdetésen – ahol kérelmezõ képviselõje késve jelent meg – ismertette részletesen a bírálati módszert, majd az összegzést és az eljárás nyerteseként a Szabadics Kft.-t.<br>
Az eredményhirdetésrõl szóló jegyzõkönyvet és az összegzést megküldték mindenkinek, valamint a Közbeszerzési Értesítõnek is elkészítették és továbbították az eljárásról szóló tájékoztatót.<br>
Ajánlatkérõ a szerzõdést az eljárás nyertesével, azaz a Szabadics Kft.-vel 2000. december 29-én megkötötte 477 295 950 forint + áfa, azaz bruttó 596 619 938 forint összegben.<br>
Kérelmezõ a 2000. december 22-i jogorvoslati kérelmét hiánypótlás keretében 2000. december 29-én kiegészítve és a kérelmére megtartott tárgyaláson pontosítva kérte a jogsértés megállapítását, az eljárási díj viselésére kötelezését ajánlatkérõnek, valamint kérte továbbá bírság alkalmazását is ajánlatkérõvel szemben. Kérelmét azzal indokolta, hogy az ajánlati felhívásban rögzített bírálati szempontok a 4. és 6. pont kivételével nem biztosítják az objektív elbírálás lehetõségét. Álláspontja szerint ajánlatkérõ számszerûleg mérhetetlen fogalmakkal operál, például a kooperációs készség, a rugalmasság szempontonként való kezelése során. Az ajánlatából, valamint az ajánlatkérõnek az árral kapcsolatban feltett kérdésekre adott válaszából kétséget kizáróan megállapítható, hogy kérelmezõ adta a legkedvezõbb ajánlatot. Kérelmében sérelmezte azt is, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdésében foglaltakat is. A tárgyaláson elõadta azt is, hogy a Kbt. 79. § (8) bekezdés a) pontjára tekintettel a jogellenes ajánlati felhívással kapcsolatos jogorvoslati kérelme nem késett el, hisz jogorvoslati kérelmüket 2000. december 22-én terjesztették elõ, míg az ajánlati felhívás szerinti ajánlattételi határidõ lejártakor, azaz december 11-étõl kezdõdõen számolható a 15 napos jogvesztõ határidõ. Sérelmezte azt is a jogorvoslati eljárás során, hogy Somogyszob község polgármestere 2000. október 26-án nem fogadta kérelmezõ képviselõjét annak ellenére, hogy a nyertes ajánlattevõ képviselõje abban az idõpontban szintén az Önkormányzatnál tárgyalt. Ezzel kapcsolatban azt is nyilatkozta, hogy arról nincs tudomása, hogy a nyertes ajánlattevõ képviselõje a kérdéses idõpontban miért volt az Önkormányzatnál.<br>
Ajánlatkérõ írásos észrevételében és a tárgyaláson kérte a megalapozatlan és az elkésett jogorvoslati kérelem elutasítását. Ezt azzal indokolta, hogy kérelmezõ az ajánlati felhívással kapcsolatos kérelme elkésett, tekintettel arra, hogy az ajánlati felhívást kérelmezõ 2000. november 2-án átvette és ezen idõponttól tudomással bírt az ajánlati felhívásban meghatározott értékelési részszempontokról, valamint az egyes részszempontokhoz rendelt pontszámokról és súlyszámokról. Álláspontja szerint kérelmezõ eredményesen 2000. november 17-ig támadhatta volna az ajánlati felhívás tartalmát. Véleménye szerint megalapozatlan a kérelem azon része is, mely szerint ajánlatkérõ nem az összességében legelõnyösebb ajánlatot hirdette ki az eljárás nyertesének az alábbiak miatt: Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint úgy végezte az ajánlatok értékelését, hogy az ajánlatok tartalmi elemeit az egyes értékelési részszempontoknál az ajánlati felhívásban meghatározott ponthatárok között értékelte, majd az értékelési pontszámok és az egyes értékelési részszempontoknál a felhívásban meghatározott súlyszámok szorzatát adta össze. Ennek következtében az eljárás nyertese az ajánlati felhívás szerinti összesen elérhetõ 2320 pontból 1965,75 pontot kapott, míg kérelmezõ mint a nyertest követõ legkedvezõbb ajánlattevõ 1486,69 pontot ért el. Ennek alapján megállapítható, hogy összességében értékelve az ajánlatokat az eljárás nyertese és a kérelmezõ ajánlata között a nyertes ajánlattevõ javára több mint 20%-os eltérés volt. Megítélése szerint az eljárásról készített összegzésbõl az egyes ajánlatok közötti különbségek, valamint az értékelés indokai egyértelmûen megállapíthatóak. Nem helytálló kérelmezõ azon állítása sem, hogy a kérelmezõ ajánlatánál 70 millió forinttal magasabb összegû ellenszolgáltatást tartalmazó ajánlat elfogadása jogsértõ, mivel a felhívás 9. c) pontja értelmében az ajánlatkérõ a szakminisztériumok által meghatározott fajlagos költségek alapján számított költség-elõirányzat 96%-át meghaladó ellenszolgáltatást tartalmaz<br>
ó ajánlatot nem fogad csak el. Ez az összeg nettó értéken számítva 538 295 040 forint. A nyertes ajánlattevõ ajánlata nettó 477 295 950 forintos összegû ellenszolgáltatást tartalmaz, ezért az ajánlata nem hogy nem haladja meg 30 millió forinttal az árnormatívát, hanem több mint 10%-kal, azaz 60 millió forinttal kevesebb annál. Véleménye szerint kérelmezõ tévedését az okozhatta, hogy az árnormatíva nettó értékét bruttó értékként fogadta el. Azért sem helytálló az árral kapcsolatos kérelmezõi kifogás, mert az ár, mint értékelési részszempont csak 17 súlyszámmal szerepelt az értékelés során. Elõadta azt is a tárgyaláson, hogy a 10 ajánlattevõ közül kérelmezõ ajánlata volt ugyan a legolcsóbb, de a nyertes ajánlati ára volt az azt követõ második. Ezen túlmenõen a többi ajánlattevõ annál mind magasabb árajánlatot adott meg.<br>
Az ügyben érdekelt felek közül a Szabadics Kft. írásban úgy nyilatkozott, hogy álláspontja szerint a jogorvoslati kérelem megalapozatlan, illetve elkésett, mivel kérelmezõ az ajánlati felhívással kapcsolatos kifogásait késve terjesztette elõ. A Szabadics Kft. a közbeszerzési eljárásban majd minden részszempont tekintetében a legjobb ajánlatot tette. Elõadta azt is, hogy az ajánlati ár és a szerzõdéses feltételek kivételével cégük ajánlata e két részszempont tekintetében is csak a második helyre szorult és nem hanyagolható el az sem, hogy a 6. részszempont (szerzõdéses feltételek) tekintetében a két ajánlat közti különbség elhanyagolható. Álláspontja szerint az összegzésbõl jól tükrözõdik a kérelmezõ és a Szabadics Kft. mint nyertes ajánlattevõ ajánlata közötti különbség, mely a súlyszámmal szorzott értékelési pontszámok összegzése alapján került megállapításra. Véleménye szerint kérelmezõ egyetlen konkrét tényt sem jelölt meg, mely az ajánlatkérõ jogsértését megalapozná, ezért indítványozta a jogorvoslati kérelem elutasítását.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati kérelem részben elkésett, részben pedig megalapozatlan. A jogorvoslati kérelem az alábbiakban elkésett:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogorvoslati eljárás során kérelmezõ által sem vitatottan megállapítást nyert, hogy kérelmezõ az elõminõsítési eljárás eredményhirdetését követõen 2000. november 2-án kézhez vette az ajánlati felhívást, így annak rendelkezéseit már e napon megismerte. Tekintettel a fentebb idézett törvényhelyre, kétséget kizáróan megállapítható, hogy a kérelem arra vonatkozóan elkésett, hogy ajánlatkérõnek a felhívásában szereplõ azon részszempontjai, melyek kérelmezõ vélelme szerint jogsértõk voltak azáltal, hogy nem biztosították az objektív elbírálás lehetõségét, hisz a jogvesztõ határidõt figyelembe véve kérelmezõ az ajánlati felhívásban hivatkozott, ismertetett értékelési szempontokat, illetve az azokra adható részpontokat csak 2000. november 17-ig támadhatta volna eredményesen.<br>
A Döntõbizottság nem fogadta el kérelmezõnek azt az álláspontját, hogy a felhívásra vonatkozó törvénysértõ ajánlatkérõi magatartást az értékelés megismerésekor észlelte, hisz már a felhívás kézhezvételekor tisztában volt kérelmezõ az értékelési részszempontok tartalmával, az adható pontszámokkal és a súlyszámokkal is. Döntõbizottság nem osztotta kérelmezõ álláspontját e kérdésben – figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79.§ (</a>8) bekezdésének a) pontjára sem – mivel a Kbt. 79. § (9) bekezdését értelmezve a Döntõbizottság olyan álláspontra jutott, hogy az úgynevezett állapotcselekményeknél (jogsértéseknél) az állapot fennállása esetén végig érvényesül a tudomásra jutástól számított 15 napos jogvesztõ határidõ alkalmazásának igénye különös tekintettel arra, hogy a hivatkozott (9) bekezdés úgy rendelkezik, hogy "a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani."<br>
Ebbõl értelemszerûen következik az is, hogy ha ténylegesen tudomására jut kérelmezõnek a jogsérelem, akkor azzal nem kell megvárnia a részvételi jelentkezés, illetve ajánlattételi határidõ lejártát, hanem a törvényes jogvesztõ – 15 napos – határidõn belül kell a kérelmét becsatolnia a Döntõbizottsághoz.<br>
A jogorvoslati kérelem megalapozatlan az alábbiakban:<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében megfogalmazott alapelvek megsértésére a Döntõbizottság nem talált adatot a jogorvoslati eljárás keretében. Kérelmezõ által sem vitatottan megállapította a Döntõbizottság, hogy nyilvánosság elve nem sérült, mert ajánlatkérõ minden eljárási cselekményérõl a törvényi elõírásoknak megfelelõen értesítette az ügyben érintett ajánlattevõ feleket. A Döntõbizottság álláspontja szerint sem a verseny tisztaságának, sem az esélyegyenlõségnek az elve sem sérült azzal, hogy ajánlatkérõ, nevezetesen Somogyszob Község polgármestere 2000. október 26-án kérelmezõ képviselõjét azért nem fogadta a kérdéses idõpontban, mert akkor egy más közbeszerzési eljárással kapcsolatos eljárási cselekményen vettek részt Somogyszob község polgármestere és egy másik közbeszerzési eljárásban érintett felek képviselõi, így nem is állt volna módjában kérelmezõ képviselõjével a jelen közbeszerzési eljárás tárgyában eszmecserét folytatni. Ezt alátámasztja az is, hogy maga a kérelmezõ is úgy nyilatkozott a tárgyaláson, hogy arról nincs tudomása, hogy a kérdéses idõpontban a Polgármesteri Hivatalban jelen lévõ felek mely ügyben tartózkodtak ott, így a Döntõbizottság az ajánlatkérõ nyilatkozatát e kérdésben el kellett hogy fogadja.<br>
Az ajánlatok értékelésével kapcsolatos és az eljárás nyertesére vonatkozó ajánlatkérõi döntésre vonatkozó kérelmezõi indítvány is megalapozatlan az alábbiak miatt:<br>
A Döntõbizottság az értékelési részszempontokat – azok sorrendjében – megvizsgálva az alábbiakat állapította meg kérelmezõ és a nyertes vonatkozásában:<br>
<br>
1. Az ajánlat mûszaki tartalma, kidolgozottsága.<br>
E részszempontnál az ajánlatkérõ értékelése nem kifogásolható és az adott pontszám megfelelõnek tekinthetõ, figyelemmel arra, hogy a nyertes ajánlata teljes körû és nagyon részletesen kidolgozott (zajmentes fedlapok, 10 m-nél hosszabb árok nincs nyitva, intézmények rákötését elvégzi, vízelvezetõ árkok tisztítását vállalja, a vasút utáni területrõl a rákötéseket biztosítja. Részletesen kidolgozta a többlet föld elhelyezését, a lerakóhelyek meghatározását. Ezen túlmenõen az alaposan kidolgozott környezetvédelmi, munkavédelmi és természetvédelmi fejezetben részletesen leírja a vállalásait.<br>
Ezzel szemben a kérelmezõ az általa vállalt többletmunkát nem jeleníti meg a pénzügyi ütemezésben, ajánlata nem tartalmazza a 17 bekötés darabárát és a telken belüli tisztítóakna költségét. Az 5% visszatartás kimunkálása hiányzik a pénzügyi tervbõl, részletezve nem foglalkozik a munkavédelemmel és csak nagyon érintõlegesen a környezetvédelemmel.<br>
<br>
2. Minõség-ellenõrzési módszerek, mûszaki, pénzügyi ütemezés.<br>
E részszempontnál sem kifogásolható ajánlatkérõ által alkalmazott pontok összege az alábbiak miatt:<br>
A nyertes ISO 9002 tanúsítvánnyal rendelkezik, teljes részletességgel kidolgozott ismertetést ad a mûszaki ellenõrzésrõl és mintavételrõl. A 2002 december 22-i mûszaki teljesítést jó ütemezéssel vállalja, a pénzügyi ütemezése megfelel a kiírásnak. Rugalmas, 90 napos fizetési határidõt vállal, 10% visszatartás garanciális biztosítékra. 15 részszámlát kíván benyújtani.<br>
Ezzel szemben kérelmezõ ISO 9001 tanúsítvánnyal rendelkezik, minõség-ellenõrzése jól kidolgozott, a mûszaki ütemezés 2003. szeptember 30-i teljesítési határidõt vállal, 30 napos fizetési határidõt köt ki. A számlázást 2 havonta kívánja teljesíteni, a bekerülési költség nem egyezik a pénzügyi ütemtervvel.<br>
<br>
3. Kooperációs készség, rugalmasság értékelése is reális az ajánlatkérõnél az alábbiak miatt:<br>
Nyertes ajánlatában szerepel az összes szakhatóság. (közmû, út, víz, telefon, elektromos mûvek) levele, hogy miként dolgoznak együtt. A szakfelügyeletet miként biztosítják, hogyan kooperálnak. A nyertes ajánlattevõ a lakosságnak több felajánlást tesz. Ezen túlmenõen figyelembe vesz minden pénzügyi, mûszaki ütemezést, melyet a beruházó kér. A lakossági bekötések, beállások helyének, idejének pontosítását elvégzi. Hetente egyeztet a kivitelezés ütemezésérõl. Az önkormányzati intézmények rákötési idejének egyeztetése is megtörténik.<br>
Ezzel szemben a kérelmezõ anyaga nagyon szerény, csak arra korlátozódik, hogy a késedelmi kamatot 20%-ról 12%-ra mérsékli késedelmes fizetés esetén.<br>
<br>
4. Ajánlati ár.<br>
Az ezzel kapcsolatos értékelést kérelmezõ nem vitatta, az a Döntõbizottság álláspontja szerint is elfogadható.<br>
<br>
5. Helyi foglalkozáspolitika érvényesítése.<br>
Itt is megállapítható ajánlatkérõ pontozásának helytállósága az alábbiak miatt:<br>
Nyertes ajánlattevõ megállapodást kötött a két községgel 50, illetve 10 fõ munkanélküli, valamint jövedelempótló segélyben részesülõk foglalkoztatására, és a helyi mezõgazdasági szövetkezet igénybevételére. Ezen túlmenõen a Nagyatádi Munkaügyi Központtal is megállapodott a késõbbi foglalkoztatásról. Bejelentette igényét 7 db helyi vállalkozó bevonására, és elõzetes megállapodást is csatolt errõl.<br>
Ezzel szemben kérelmezõ 25 fõt alkalmaz a Munkaügyi Központ nyilvántartásából a munkanélküliek közül, akikkel elõszerzõdést is kötött. Ezen túlmenõen 5 helyi vállalkozóval kötött elõszerzõdést a teljesítés bevonására, akik további 20–23 fõt fognak esetleg a késõbbiekben foglalkoztatni.<br>
Fentiek alapján a Döntõbizottság megállapította, hogy nyertes ajánlata lényegesen konkrétabb, így e részszempontnál alkalmazott ajánlatkérõi pontozás nem kifogásolható.<br>
<br>
6. A szerzõdéses feltételek (jólteljesítési, kötbér és szavatosság)<br>
E részszempontnál kialakult pontozást kérelmezõ nem vitatta. Az eredmény minimális eltérést tartalmaz a kérelmezõ javára, ezért a Döntõbizottság azt elfogadhatónak ítélte.<br>
Fent kifejtett indokok alapján az ajánlatkérõnek a nyertesre és kérelmezõre vonatkozó pontozása nem volt jogsértõ. Markáns különbség alakult ki, a leírt indokok alapján a nyertes javára, ezért a Döntõbizottság megállapította, hogy az összességében legelõnyösebb ajánlat kiválasztására vonatkozó kérelmezõi kifogás is megalapozatlan, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet elkésettség és megalapozatlanság miatt a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 5.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>