<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1771)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.699/8/2000.<br>
<br>
Tárgy: BAU–VERTIKÁL Kft. jogorvoslati kérelme a Zagyvarékas Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BAU–VERTIKÁL Kft. (1145 Budapest, Amerikai u. 96., képv.: dr. Vincze Gyula ügyvéd 5000 Szolnok, Kossuth tér. 5., továbbiakban: kérelmezõ) jogorvoslati kérelmét, amelyet a Zagyvarékasi Község Önkormányzata, 5051 Zagyvarékas, Rákóczi út. 56., továbbiakban: ajánlatkérõ) "Zagyvarékason építendõ új óvoda generálkivitelezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt közbeszerzési eljárást indított a rendelkezõ részben meghatározott beszerzés tárgyában, melynek ajánlati felhívása a Közbeszerzési Értesítõ (K. É.) 43. számában került közzétételre 2000. október 25. napján.<br>
Az ajánlati felhívás 11. a) pontjában ajánlatkérõ a pénzügyi gazdasági és mûszaki alkalmasság igazolása körében a 3. francia bekezdésben elõírta, hogy ajánlattevõknek csatolni kell:<br>
– A Kbt 46. § (1)–(3) bekezdéseiben foglaltaknak mindenben megfelelõ, érvényes igazolásokat és az ajánlattevõ elsõ számú vezetõjétõl származó, a valóságtartalom tekintetében is megfelelõ nyilatkozatot.<br>
Az ajánlattételi határidõre, 2000. december 5. napjára heten tettek ajánlatot: kérelmezõ, N+N Kft., Hajlék Kft., Szilasi és Társa Kft., LANA '91 Kft., GEMÉP Kft. és a MAZUG és Társa Kft.<br>
Ajánlatkérõ 2000. december 20. napján hirdette ki az eljárás eredményét, amely során többek között kérelmezõ ajánlatát érvénytelennek minõsítette, azzal az indokkal, hogy ajánlatához nem csatolta a felhívás 11. a) pontjának 3. francia bekezdésében elõírtak szerint a Jász-Nagykun-Szolnok Megyei Munkaügyi Központ igazolását a Munkaerõ-piaci Alappal szemben fennálló fizetési kötelezettségre vonatkozóan. Az eljárás nyerteseként ajánlatkérõ a LANA '91 Kft.-t jelölte meg, mint az összességében legelõnyösebb ajánlatot tevõt.<br>
Kérelmezõ 2000. december 29. napján jogorvoslati kérelmet nyújtott be és kérte ajánlatkérõ döntésének megsemmisítését, kérte továbbá ideiglenes intézkedésként az eljárás felfüggesztését. Sérelmezte ajánlatkérõ ajánlatának érvénytelenségére vonatkozó döntését. Álláspontja szerint ajánlatkérõ döntése jogsértõ, mivel az ajánlatában közokirattal igazolta, hogy a Munkaerõ-piaci Alappal szemben tartozása nem áll fenn, ezen igazolást az APEH adta ki részére, így mindenben megfelelt az ajánlati felhívás feltételeinek.<br>
Elõadta továbbá, hogy ajánlata volt az összességében legelõnyösebb.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint a kérelmezõ ajánlatából megállapítható, hogy jogszabály alapján áll fenn fizetési kötelezettsége a Munkaerõ-piaci Alappal szemben, ez esetben pedig az illetékes munkaügyi központtól kiállított igazolást kell csatolni, függetlenül az APEH-nyilatkozattól. Ilyen igazolás kérelmezõ ajánlatában nem volt, s ezért az ajánlata érvénytelenségét kellett megállapítani a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Ajánlatkérõ a tárgyaláson nyilatkozott, hogy a nyertes ajánlattevõvel a szerzõdést még nem kötötte meg, s a Döntõbizottság döntéséig azt nem is köti meg.<br>
Egyéb érdekelt LANA '91 Kft. érdemi észrevételében ajánlatkérõ döntését jogszerûnek tartja, álláspontja, hogy a Munkaerõ-piaci Alappal szembeni fizetési kötelezettség esetén kétfajta igazolás csatolása szükséges.<br>
A Döntõbizottság megállapította, hogy kérelmezõ jogorvoslati kérelme alaptalan az alábbiak szerint.<br>
A Kbt 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése az alábbiakat tartalmazza:<br>
Az ajánlattevõnek az ajánlathoz, illetve a részvételi felhíváshoz legkésõbb az ajánlattételi határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy alvállalkozónak jogszabály alapján fizetési kötelezettsége áll fenn.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. tv. 40–42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII tv. 2. §-a írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott törvényi rendelkezésekbõl megállapítható, hogy valamennyi munkáltatónak van jogszabályon alapuló fizetési kötelezettsége a Munkaerõ-piaci Alappal szemben, amely fizetési kötelezettségnek részben az adóhatóságon keresztül, részben pedig közvetlenül tehet eleget. A Munkaerõ-piaci Alappal szemben tehát jogszabály alapján fizetési kötelezettsége áll fenn kérelmezõnek, az alapot kezelõ szervek mindegyikétõl kell ajánlatához igazolást csatolni. Az APEH az igazoláson is feltüntette, hogy csak az általa kezelt alapra terjed ki a hatósági igazolása. Így az általa nem kezelt rész tekintetében ajánlattevõnek az illetékes munkaügyi központ igazolását is be kell szereznie és ajánlatához csatolnia. A fentiek alapján kérelmezõ ajánlatának is tartalmaznia kellett volna az illetékes Munkaügyi Központ által kiállított igazolást, amely a Munkaerõ-piaci Alappal szemben fennálló kötelezettsége egy részének teljesítését tartja nyilván. Miután ezen kötelezettségének kérelmezõ nem tett eleget, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt, s ajánlatkérõ e körben helyes döntést hozott, amikor kérelmezõ ajánlatának érvénytelenségét állapította meg.<br>
Mindezek alapján a Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 29.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>