<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1676)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.673/8/2000.<br>
<br>
Tárgy: Castrum Novum Kft. jogorvoslati kérelme a Budapest Fõváros Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Castrum Novum Kft. (1222 Budapest, Liszt F. u. 80., képv.: dr. Komár Gábor ügyvéd, 2000 Szentendre, Szûcs J. u. 8., a továbbiakban: kérelmezõ) jogorvoslati kérelmét, amelyet a Budapest Fõváros Önkormányzata (1052 Budapest, Városház u. 9–11., képv.: dr. Molnár Judit ügyvéd, 1124 Budapest, Gébics u. 7., továbbiakban: ajánlatkérõ) "Millenniumi Emlékmû bronzszobrainak, dombormûveinek rekonstrukciója, II ütem" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a rendelkezõ részben meghatározott tárgyú beszerzésre tárgyalásos eljárás megindítására részvételi felhívást tett közzé a Közbeszerzési Értesítõ (K. É.) 2000. évi 31. számában. A hirdetmény közzétételével induló tárgyalásos eljárás alkalmazásának indoka az volt, hogy a fenti tárgyban korábban lefolytatott nyílt közbeszerzési eljárás valamennyi ajánlat érvénytelensége okán eredménytelenül zárult.<br>
Ajánlatkérõ által meghívni kívánt ajánlattevõk keretszáma 5, a már megjelöltek: kérelmezõ, Szabó Öntészeti Kft. és az Aurea Sectio Kft. volt.<br>
A részvételi jelentkezés határidejére, 2000. augusztus 28. napjára a fent említett három ajánlattevõ adta be jelentkezését. Ajánlatkérõ 2000. október 2. napján kihirdette a részvételi szakasz eredményét, megállapította, hogy valamennyi részvételre jelentkezõ alkalmas a szerzõdés teljesítésére, s az alkalmasnak minõsített ajánlattevõket felhívta ajánlattételre.<br>
Az ajánlattételi határidõre, 2000. október 9. napjára az ajánlattételre felhívott mindhárom ajánlattevõ ajánlatot tett.<br>
Ajánlatkérõ a tárgyalást 2000. október 12. napján folytatta le, ahol az ajánlattevõk az ajánlati ár, a vállalt kötbérek, valamint a megvalósulási garancia mértékének ismertetése után 15 "forduló" során az ajánlatok módosítására került sor a kérelmezõ és a nyertes ajánlattevõ Szabó Öntészeti Kft. által.<br>
Ajánlatkérõ 2000. október 24. napján a Szabó Öntészeti Kft.-t hirdette ki az eljárás nyertesének.<br>
Ajánlatkérõ a nyertes ajánlattevõvel a szerzõdést 2000. november 2. napján megkötötte.<br>
Kérelmezõ 2000. december 19. napján nyújtotta be jogorvoslati kérelmét, melyben sérelmezte ajánlatkérõ döntését és kérte, hogy a Döntõbizottság állapítsa meg a jogsértés tényét, és ajánlatkérõvel szemben szabjon ki bírságot.<br>
Kérelmében és a tárgyaláson tett kiegészítései alapján álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, mivel nyertes ajánlatát érvénytelennek kellett volna nyilvánítania, mert nem rendelkezik a beszerzés tárgyának megfelelõ tevékenységi körrel, valamint nyertes nem rendelkezik a feladat ellátásához szükséges szakemberrel, szakrestaurátorral.<br>
Álláspontja szerint azzal, hogy ajánlatkérõ olyan ajánlattevõt választott ki nyertesnek, aki a szükséges tevékenységi körrel – a restaurálás végzéséhez szükséges TEÁOR 92.31, valamint 92.52. tevékenységi körrel – cégkivonata tanúsága szerint nem rendelkezik, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésében rögzített verseny tisztasága alapelvét.<br>
Elõadta továbbá, hogy a nyertes ajánlattevõ nem alkalmas a szerzõdés teljesítésére, mivel nem rendelkezik a tevékenység végzéséhez szükséges tevékenységi körrel. Errõl az illetékes cégbíróságtól 2000. december 5. napján megkért cégkivonatból értesültek, így a jogsértõ esemény tudomásra jutásának idõpontjaként 2000. december 5. napját határozták meg.<br>
Ajánlatkérõ érdemi észrevételében kérte kérelmezõ jogorvoslati kérelmének elutasítását elsõdlegesen elkésettség, másodlagosan megalapozatlanság miatt. Álláspontja szerint kérelmezõ jogorvoslati kérelme a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében megadott 15 napos jogvesztõ határidõn túl került benyújtásra, így a nyertes ajánlattevõ alkalmatlanságára alapozott jogorvoslati kérelme elkésett.<br>
Indoklásként elõadta, hogy az eljárás eredményének kihirdetésére 2000. október 2. napján került sor, melyen kérelmezõ is jelen volt, így ezen idõpontban tudomására jutott ajánlatkérõ azon döntése, hogy a Szabó Öntészeti Kft.-t alkalmasnak minõsítette. A jogorvoslati kérelem benyújtására álláspontja szerint ezen idõponttól számított 15. napon belül lett volna lehetõsége joghatályosan, tehát legkésõbb 2000. október 17. napjáig.<br>
Másodlagosan arra hivatkozott, hogy a felhívásban elõírt feltételek meglétét megfelelõen vizsgálta a részvételre jelentkezõk esetén, s ezek között a személyi referenciák meglétét is, s ennek alapján hozta meg jogszerû döntését.<br>
A kérelmezõ által hivatkozott tevékenységi kör hiánya pedig nem szerepelt a részvételi felhívásban alkalmatlanná minõsítési szempontként, így annak vizsgálatára nem is került sor. Elõadta, hogy a cégkivonat megkérésének indoka az volt, hogy megállapítható legyen az, hogy a jelentkezõk létezõ, bejegyzett cégek-e.<br>
Egyéb érdekelt Aurea Sectio Kft. érdemi észrevételében kérelmezõ álláspontjával egyetértett. Kiegészítésként elõadta, hogy ajánlatkérõnek a nyertes ajánlattevõ ajánlatát a szükséges tevékenységi kör hiánya miatt akkor is érvénytelennek kellett volna nyilvánítania a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, ha erre vonatkozó feltétel kifejezetten nem került meghatározásra a felhívásban.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. A határidõ elmulasztása jogvesztéssel jár.<br>
Kérelmezõ az eljárás részvételi szakaszának, 2000. október 2. napján megtartott eredményhirdetésén jelen volt, ahol ajánlatkérõ mindhárom jelentkezõt, köztük a késõbbi nyertes ajánlattevõt alkalmasnak minõsítette a szerzõdés teljesítésére.<br>
Kérelmezõnek 2000. október 2. napján tudomására jutott, hogy a részvételi felhívásban elõírt feltételek alapján a nyertes ajánlattevõ alkalmas a szerzõdés teljesítésére. Az ajánlatkérõnek a részvételre jelentkezõk alkalmassága vonatkozásában hozott döntését ezen naptól számított 15 napon belül támadhatta volna meg joghatályosan. Kérelmezõ a 2000. október 2-i tudomásszerzéshez képest 2000. december 19. napján nyújtott be jogorvoslati kérelmet, a kérelem tehát elkésett.<br>
A Döntõbizottság nem fogadta el kérelmezõnek a határidõben történõ elõterjesztésére vonatkozó érvelését, miszerint a jogsértés tényérõl – arról, hogy a nyertes a szerzõdés teljesítésére való alkalmatlan – 2000. december 5. napján a nyertes ajánlattevõ cégkivonatának megkérése napján szerzett tudomást.<br>
A Kbt. hivatkozott rendelkezése a "tudomásszerzés" fogalmát használja a 15 napos jogvesztõ határidõ számításának kezdõ napjaként, s nem a jogsértés tényérõl való meggyõzõdés idõpontját.<br>
Kérelmezõ a megtartott tárgyaláson is elismerte, hogy a 2000. október 2. napján tartott eredményhirdetésen jelen volt. A fentiek alapján kérelmezõ nem vitásan ezen idõpontban szerzett tudomást arról az eseményrõl, hogy ajánlatkérõ valamennyi a jelentkezõt, köztük nyertest is alkalmasnak minõsítette, így ezen idõponttól számított 15 nap állt volna rendelkezésére kérelem benyújtására.<br>
Kérelmezõ tehát nem hivatkozhat arra, hogy a jogsértésrõl akkor szerzett tudomást, amikor egy közhiteles nyilvántartásból – melybõl bárki korlátozás nélkül információt kérhet – a közbeszerzési eljárás befejezését követõen megkért cégkivonatot beszerezte.<br>
A Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88 § (</a>1) bekezdés a) pontja alapján a jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 25.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>