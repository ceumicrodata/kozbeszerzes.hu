<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1850)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.14/15/2001.<br>
<br>
Tárgy: az Elektromert Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Elektromert Kft. (4220 Hajdúböszörmény, Baltazár út 10., képviseli: dr. Horogh Anna ügyvéd 4220 Hajdúböszörmény, Pf. 85, a továbbiakban: kérelmezõ) jogorvoslati kérelmét, melyet a Budapesti Közlekedési Rt. Gazdasági Igazgatósága (1072 Bp., Akácfa u. 15., a továbbiakban: ajánlatkérõ) fényforrások (normál, halogén-, tungsraflex, superbalux, fényszóró és egyéb izzók, nátriumlámpák, kevert fényû lámpák, jármûlámpák, fénycsövek, foglalatok, elõtétek) 316 648 db &plusmn;20%/év tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 41. számában 2000. október 11-én jelentette meg ajánlati felhívását nyílt eljárás lefolytatására, melynek tárgya különbözõ típusú fényforrások beszerzése volt 316 648 db &plusmn;20%/év mennyiségben.<br>
Ajánlatkérõ a teljesítési helyeket az ajánlati felhívás 3. b) pontjában jelölte meg. Ajánlatkérõ dokumentációt is rendelkezésre bocsátott az ajánlattevõk részére a közbeszerzési eljárásban.<br>
A dokumentációban meghatározta a közbeszerzés tárgyára és mennyiségére vonatkozó elõírásait, illetve az ajánlattétel tartalmi és formai követelményeit.<br>
Az ajánlati felhívás szerint csak teljes körû ajánlatot lehetett tenni a közbeszerzési eljárásban. A többváltozatú ajánlattétel lehetõségét megengedte az ajánlati felhívás 14. pontjában foglalt feltételek szerint.<br>
Ajánlatkérõ a felhívás 11. a) pontjában elõírta, hogy a referenciákat a közbeszerzésekrõl szóló többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés a) pontja, valamint a dokumentációban meghatározottak szerint kell megadni.<br>
Ajánlatkérõ a dokumentáció III/5. pontjában határozta meg, hogy az elõzõ 3 év azaz, az 1997., 1998. és 1999. évekre kell az ajánlattevõknek a referenciaigazolást az ajánlatuknak tartalmaznia.<br>
Az ajánlati felhívás 11. b) pontjában az ajánlatkérõ meghatározta az alkalmatlanság szempontjait a következõképpen; alkalmatlannak minõsül az ajánlattevõ, vagy a közbeszerzés értékének 10%-át meghaladó mértékben igénybe vett alvállalkozója, ha<br>
– az elõzõ 3 évben – évente – ezen eljárás tárgyában hasonló volumenû referenciával nem rendelkezik (hasonló volumenû referenciának minõsül a 3/a. pontban megjelölt szállítandó mennyiség legalább 50%/év)<br>
– nem rendelkezik egyikük sem raktárral és legalább a beszerzés tárgya 1/12 részének megfelelõ raktárkészlettel.<br>
Az ajánlattételi határidõig kérelmezõn kívül a Csõvill Center Kft., a Prolux Kft. és az Intercontakt Kft. nyújtott be ajánlatot.<br>
Ajánlatkérõ az ajánlatok bontásakor – 2000. november 23-án – megállapította és a bontásról készült jegyzõkönyvben rögzítette, hogy a Prolux Kft. ajánlatából hiányzott az árajánlat összesítõje és alvállalkozójának VPOP-igazolása, az Intercontakt Kft. ajánlatából valamennyi hatósági igazolás, az elkülönített állami pénzalapokra vonatkozó nyilatkozat és az árösszesítõ. A pótlásra 2000. december 1-jei határidõt adott az ajánlatkérõ. A kérelmezõ és a Csõvill Center Kft. ajánlatáról megállapította az ajánlatkérõ, hogy azok alakilag érvényesek.<br>
Az ajánlatok bontását követõen ugyanazon a napon a két ajánlattevõnek a hiánypótlásról levelet küldött az ajánlatkérõ. Az árösszesítõ pótolt adatait az ajánlatkérõ valamennyi ajánlattevõnek 2000. november 27-én elküldte, majd ezt követõen 2000. december 7-i levelében valamennyi ajánlattevõt értesített arról, hogy a Prolux Kft. a további hiánypótlást teljesítette, az Intercontakt Kft. az igazolásokat nem pótolta, ezért ajánlatát érvénytelennek minõsítette.<br>
Az ajánlatkérõ döntés-elõkészítõ bizottsága 2000. december 13-án kelt emlékeztetõben rögzítette, hogy az érvénytelennek minõsített Intercontakt Kft. ajánlatán túlmenõen a kérelmezõ és a Prolux Kft. ajánlata nem felelt meg az ajánlati felhívás 11. b) és a dokumentáció. III/5. pontjában foglaltaknak, mert a csatolt referenciák nem a megadott évekre vonatkoztak, ezért alkalmatlanná minõsítette ez utóbbi ajánlattevõket.<br>
A közbeszerzési eljárás eredményhirdetésére 2000. december 22-én került sor, ahol az ajánlatkérõ felolvasta az eljárásról készült összegzés tartalmát. Így közölte az ajánlattevõk képviselõivel, így a kérelmezõ képviselõjével is, hogy a kérelmezõt alkalmatlanná minõsítette, mivel az ajánlat nem rendelkezett az elõzõ 3 évben az eljárás tárgyához kapcsolódó hasonló volumenû referenciával, a csatolt referenciák nem a megadott évekre 1997- 98-99-re vonatkoztak, hanem 1998., 1999. és 2000. november 11-ig.<br>
Ajánlatkérõ az eljárásról készült összegzést írásban megküldte az ajánlattevõknek, így a kérelmezõnek is 2001. január 9-én.<br>
Ajánlatkérõ és a nyertes ajánlattevõ, azaz a Csõvill Center Kft. a szállítási szerzõdést megkötötte 2001. január 19-én.<br>
Kérelmezõ jogorvoslati kérelmét 2001. január 15-i postai feladási dátummal 2001. január 16-án nyújtotta be a Döntõbizottsághoz. Kérelmében kérte a Döntõbizottságot, hogy vizsgálja felül a közbeszerzési eljárást és semmisítse meg az ajánlatkérõ eljárást lezáró döntését, illetve a rá vonatkozó döntését, valamint ideiglenes intézkedésként tiltsa meg a szerzõdés megkötését.<br>
Elõadta, hogy az alkalmatlanná minõsítésérõl legkorábban 2001. január 9-én szerzett tudomást, amikor is kézhez vette az ajánlatkérõnek az eljárás összegzésérõl készül dokumentumát. Azt is elismerte továbbá, hogy január 2-án már kapott az ajánlatkérõtõl egy olyan faxot, amely hivatalosan cégszerûen nem volt aláírva és amely az eljárás összegzését tartalmazta. Elõadta továbbá, hogy álláspontja szerint az ajánlatkérõ megalapozatlan döntést hozott akkor, amikor alkalmatlanná minõsítette a céget a referencia hiánya miatt. Hivatkozott továbbá arra, hogy nem egyenlõ eséllyel alkalmazta az ajánlatkérõ a hiánypótlás megadását, mivel csak két ajánlattevõnek biztosította ezt, a kérelmezõ illetve a késõbbiekben nyertes ajánlattevõ számára hiánypótlást nem engedélyezett.<br>
Ajánlatkérõ érdemi ellenkérelmében elsõdlegesen elkésettség, másodlagosan alaptalanság miatt kérte a jogorvoslati kérelem elutasítását.<br>
Az elkésettségre való hivatkozását azzal támasztotta alá, hogy a becsatolt iratokból egyértelmûen megállapítható, hogy a kérelmezõ képviselõje az eredményhirdetésen jelen volt, elsõ kézbõl értesült arról, hogy mi volt az alkalmatlanná minõsítés oka, mivel az eljárás összegzését annak teljes tartalmát az ajánlatkérõ képviselõje felolvasta a jelenlévõ ajánlattevõk képviselõinek.<br>
Amennyiben a Döntõbizottság nem fogadná el az elkésettség kifogását, másodlagosan alaptalanság miatt kérte a jogorvoslati kérelem elutasítását, az ajánlati felhívás, illetve a dokumentáció egyértelmûen meghatározta azokat az éveket, amelyekre vonatkozóan referencialevelet kellett csatolni az ajánlathoz. Ennek a követelménynek teljes egészében a kérelmezõ nem tett eleget, nem csatolta az 1997. évre vonatkozó referencialevelét, ezért alkalmatlanná minõsítették.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok és a tárgyaláson lefolytatott bizonyítási eljárás alapján megállapította, hogy a jogorvoslati kérelem elkésett.<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelmet jogvesztõ határidõn belül nyújtotta-e be a kérelmezõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdés alapján a bizottság eljárása kérelemre vagy hivatalból indul.<br>
A 79. § (7) bekezdés elsõ fordulata kimondja, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A becsatolt iratok alapján a Döntõbizottság megállapította, hogy ajánlatkérõ a közbeszerzési eljárás eredményét 2000. december 22-én hirdette ki. Az errõl készült jegyzõkönyv mellékleteként felvett jelenléti ív tartalmazta a jelenlévõ ajánlattevõk képviselõinek nevét. A jelenléti ív tartalmazta, hogy kérelmezõ képviseletében megjelent az eredményhirdetésen Kis Imre igazgatóhelyettes a budapesti telephely vezetõje, továbbá a Csõvill Center Kft. ügyvezetõje Hercegné Fekete Éva és a Prolux Kft. képviselõje Tóth Edwin.<br>
A Döntõbizottság tanúvallomás bizonyítási eljárást folytatott le a tárgyaláson, annak megállapítása végett, hogy az eredményhirdetésen az ajánlatkérõ képviselõje mit közölt a jelenlévõ ajánlattevõk képviselõivel. Erre figyelemmel a Döntõbizottság tanúként meghallgatta a kérelmezõ képviseletében megjelent Kiss Imre igazgatóhelyettest, a budapesti telephely vezetõjét, valamint a Csõvill Center Kft. ügyvezetõjét Hercegné Fekete Évát. A tanúvallomások egybehangzóan alátámasztották azt a tényt, hogy az ajánlatkérõ az eljárásról készült összegzést teljes terjedelmében az eredményhirdetésen felolvasta. Így többek között elhangzott az, hogy mi volt az alkalmatlanná minõsítés oka a kérelmezõ esetében. A kérelmezõ képviselõje szintén elismerte a tanúvallomást követõen, hogy õ még meg is kérdezte az ajánlatkérõ képviselõjét, hogy pontosan mely évre vonatkozóan nem tartalmazott az ajánlatuk referenciát, amelyre az ajánlatkérõ képviselõje közölte, hogy az 1997. évre vonatkozóan. Továbbá hivatkozott az ajánlati felhívás és a dokumentáció idevonatkozó pontjaira, azaz a dokumentáció III/5. pontjára és az ajánlati felhívás 11. b) pontjára.<br>
A kérelmezõ által megjelent képviselõ tanúvallomását a Csõvill Center Kft. ügyvezetõje is megerõsítette.<br>
Elhangzott még a tanúvallomás keretében, hogy Kiss Imre igazgatóhelyettes az eredményhirdetést követõen még aznap telefonon értesítette a társaság ügyvezetõjét a közbeszerzési eljárás eredményérõl, illetve az alkalmatlanná minõsítés okáról, aki ezt a tárgyaláson elismerte.<br>
Ezt követõen a Döntõbizottság megállapította, hogy a kérelmezõ jogorvoslati kérelmét 2001. január 15-én adta postára. Figyelemmel az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. § (3) bekezdésére a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata szerint a kérelmezõnek jogorvoslati kérelmét legkésõbb a tudomásszerzéstõl számított 15 napon belül kellett volna a Döntõbizottsághoz eljuttatni, amely 2001. január 6-i nappal bezárólag történhetett volna meg.<br>
Mivel erre nem került sor, így a Döntõbizottság álláspontja szerint a kérelmezõ jogorvoslati kérelme elkésett.<br>
A Döntõbizottság nem tudta elfogadni a kérelmezõ azon álláspontját, mely szerint ténylegesen és mindenre kiterjedõ mértékben január 9-én, illetve fax útján már január 2-án értesült az összegzésbõl az alkalmatlanná minõsítésérõl, továbbá azt a felvetését, hogy a cégkivonat alapján a társaság egyedüli képviseletre jogosult személye a társaság ügyvezetõje, aki nem volt jelen sem az eredményhirdetésen, sem az ajánlatok bontásakor, így õ közvetlenül csak az eljárás eredményérõl készült összegzésbõl értesült az ajánlatkérõ döntésérõl.<br>
A Döntõbizottság azért nem tudta elfogadni a kérelmezõ ezen álláspontját, mivel már az ajánlatok bontásakor, illetve az eredményhirdetésen is a kérelmezõ képviseletében ugyanazon személy jelent meg. Ugyanakkor az is bizonyítást nyert, hogy a kérelmezõ képviseletében megjelent személy, az a kérelmezõ társasággal munka, illetve munkaviszony jellegû megbízási viszonyban áll, a társaságban vezetõ tisztségviselõ. A Döntõbizottság álláspontja szerint tudomásszerzésnek kell tekinteni azt az esetet is, amikor a társaság alkalmazottja, vagy bármilyen más vezetõ tisztségviselõje elsõ kézbõl szerez tudomást az ajánlatkérõ döntésérõl. Jelen esetben a kérelmezõ társaság ügyvezetõjét a társaság nevében megjelenõ személy telefoni úton tájékoztatta az ajánlatkérõ döntésérõl.<br>
E tényekre figyelemmel a Döntõbizottság megítélése szerint tehát a jogorvoslati kérelem elkésett, így a kérelem további részének megalapozottságáról érdemben vizsgálatot nem folytatott le.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva, a Kbt. 79. § (7) bekezdés elsõ fordulatára figyelemmel a jogorvoslati kérelmet a Kbt. 88. § (1) bekezdés a) pontja alapján elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
Budapest, 2000. február 14.<br>
<br>
Dr. Eke Pekács Tibor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt megtámadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>