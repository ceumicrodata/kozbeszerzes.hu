<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1854)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.680/13/2000.<br>
<br>
Tárgy: a Centrál Mosodák Rt. jogorvoslati kérelme az Uzsoki Utcai Kórház közbeszerzési eljárása ellen.<br>
<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Ujvári Andrea ügyvéd (1134 Budapest Kassák L. u. 72.) által képviselt HM Centrál Mosodák Állami Rt. (1134 Budapest Róbert Károly krt. 47., továbbiakban: kérelmezõ) jogorvoslati kérelmét – melyet a Fõvárosi Önkormányzat Uzsoki Utcai Kórház (1145 Budapest Uzsoki u. 29., továbbiakban: ajánlatkérõ) mosodai és textiljavítási szolgáltatások ellátása 2 év idõtartamban 500 tonna/év mennyiségben tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 18-án megjelent számában a rendelkezõ részben megjelölt beszerzés tárgyában. A felhívás 6. a) pontja alapján az ajánlatokat a felhívás megjelenését követõ elsõ naptól számított 41. nap 9.00 óráig lehetett átadni ajánlatkérõnek. A 15. a) pont szerint az eredményhirdetés idõpontja: az ajánlatok bontását követõ elsõ naptól számított 15. nap 9.00 óra, ha ez nem munkanapra esik, akkor az ezt követõ elsõ munkanapon ugyanezen óra.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a következõ részszempontok és hozzájuk rendelt súlyszámok szerinti értékelés alapján kívánt kiválasztani:<br>
részszempontok	súlyszámok<br>
– ajánlott szolgáltatás minõsége, szakmai színvonala	20<br>
– fizetendõ ellenszolgáltatás, évenkénti árkövetés módja	15<br>
– megajánlott szolgáltatás folyamatosságát biztosító garanciák	10<br>
– fizetési feltételek	10<br>
– reklamációk kezelése, garanciális vállalások	5<br>
Adható pontszámtartomány: 1–10.<br>
Az ajánlattételi határidõre, november 28-ra három ajánlat érkezett ajánlatkérõhöz: a kérelmezõ, a Magyar Egészségügyi Mosodák Kft. és a Salesianer Miettex Mo-i Kft. ajánlata.<br>
Az ajánlatok bontásáról készült jegyzõkönyvben rögzítést nyert, hogy az eredményhirdetés december 19-én 9.00 órakor lesz. A jegyzõkönyvet ajánlatkérõ megküldte az ajánlattevõk részére.<br>
Az eredményhirdetést ajánlatkérõ december 13-án 9.00 órakor tartotta meg, amikor is a Magyar Egészségügyi Mosodák Kft. ajánlatát hirdette ki nyertesnek. Ajánlatkérõ elkészítette az összegzés az eljárásról dokumentumot és azt megküldte ajánlattevõk részére.<br>
Kérelmezõ december 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a bontási jegyzõkönyvben közölt december 19-e 9.00 óra idõponttal szemben december 13-án 9.00 órakor hirdetett eredményt. Álláspontja szerint az, hogy a bontási jegyzõkönyv a felhívástól eltérõ eredményhirdetési idõpontot tartalmaz, az eredményhirdetés idõpontja módosításának tekintendõ, tekintettel arra, hogy az új idõpontról ajánlatkérõ a bontási jegyzõkönyv megküldése által az ajánlattevõket értesítette. Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
A jogorvoslati eljárásban 2001. január 15-én tartott tárgyaláson kérelmezõ a kérelmét kiegészítette. Elõadta, hogy az összegzés az eljárásról dokumentumot január <br>
11-én vette kézhez, annak tartalma megismerése alapján sérelmezi ajánlatkérõ értékelését is; álláspontja szerint ajánlatkérõ nem a legkedvezõbb ajánlatot hirdette ki nyertesnek.<br>
– Kifogásolta, hogy a harmadik bírálati részszempontnál ajánlatkérõ a nyertes javára elõnyként értékelte a 2 millió Ft értékû ágytextília térítésmentes átadását, holott ez az ajánlati elem nem tartozik a szolgáltatás folyamatosságának biztosítása körébe.<br>
– Sérelmezte, hogy az általa adott évi 4 millió Ft-os árkedvezményt ajánlatkérõ nem vette figyelembe az értékelésnél.<br>
– Kifogásolta továbbá, hogy a nálánál 15 nappal hosszabb fizetési határidõre tett (nyertes) ajánlat nagyobb súllyal esett latba az értékelésnél, mint az õ 4 millió Ft/év árkedvezményre tett ajánlata, pedig a hosszabb fizetési határidõ csak 373 333 Ft/év árelõnyt jelent.<br>
Ajánlatkérõ észrevételében kérte annak elutasítását. Elõadta, hogy a bontási jegyzõkönyvben elírásként szerepelt az eredményhirdetés idõpontjaként a december 19-i dátum. Kérelmezõnek az ajánlati felhívásban és a dokumentációban közölt idõponttól való eltérést észlelnie kellett volna és kétségei esetén felvilágosítást kérhetett volna a tényleges idõpontról.<br>
Kérelmezõnek a tárgyaláson elõterjesztett kérelemkiegészítésére elõadta:<br>
– Figyelembe vette a 4 millió Ft/év árkedvezményt, emiatt számolta a kérelmezõ egységárát 151 Ft/kg-al, és ebbõl következett az, hogy ezen bírálati részszempontra kérelmezõ kapta a legmagasabb – 10-es – pontszámot.<br>
– A 2 millió Ft értékû ágytextília álláspontja szerint a szolgáltatás folyamatosságát biztosító felajánlásnak tekintendõ, egyébként is csak fél pont elõnyt eredményezett a nyertes javára.<br>
– A nyertes ajánlat szerinti 15 nappal hosszabb fizetési határidõ által jelentkezõ elõnyt, illetve a kérelmezõ 4 millió Ft/év árkedvezményébõl származó elõnyt nem tartja összevethetõnek, mert két különbözõ bírálati részszemponthoz tartoznak.<br>
Közölte, hogy a nyertes ajánlattevõvel a szerzõdést az ajánlati felhívás szerinti idõpontban, december 29-én megkötötte.<br>
A Döntõbizottság a felek írásos észrevételei és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A kérelmezõ jogorvoslati kérelmét arra hivatkozva terjesztette elõ, hogy ajánlatkérõ az eredményhirdetés idõpontját a bontási jegyzõkönyvben december 19-én 9.00 órában jelölte meg, ennek ellenére azt december 13-án 9.00 órakor tartotta, így kérelmezõ azon nem tudott részt venni.<br>
Ajánlatkérõ az ajánlati felhívás 15. a) pontjában az eredményhirdetés idõpontját az ajánlatok bontását követõ naptól számított 15. napon 10.00 órában határozta meg. Ez az idõpont az adott esetben december 13-án 10.00 órára esett.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése értelmében ajánlatkérõ az ajánlati felhívásban foglalt feltételeket csak hirdetmény közzététele útján módosíthatja. Kérelmezõ egyszerû számítással rájöhetett volna arra, hogy a bontási jegyzõkönyvben megjelölt idõpont téves, miután az nem a bontás napját követõ naptól számított 15. nap és miután nem jelent meg hirdetmény a módosításról, így a helyes idõpont tisztázására lehetõsége lett volna.<br>
A Döntõbizottság megállapítja, hogy ajánlatkérõ az ajánlati felhívásban meghatározott idõpontban tartotta az eredményhirdetést, azon kérelmezõ saját mulasztása miatt nem jelent meg, ezért a Döntõbizottság jogorvoslati kérelmet e vonatkozásban elutasítja.<br>
A kérelmezõ kifogásolta az ajánlatoknak a második, harmadik és negyedik bírálati részszempontból való értékelését is, ezért a Döntõbizottság azt felülvizsgálat tárgyává tette.<br>
A Döntõbizottság megvizsgálta a kérelmezõ ajánlatát és megállapította, hogy ajánlatkérõ a második bírálati részszempontnál figyelembe vette a kérelmezõ által nyújtott engedményt. Az ajánlat 8. oldalán kérelmezõ engedmény nélkül 155 Ft/kg + 12% áfa, engedménnyel<br>
 151 Ft/kg + 12% áfa egységárat adott meg. Ajánlatkérõ az ajánlatok értékelésénél kérelmezõ vonatkozásában 151 Ft/kg egységárat vett alapul. Az ajánlati árak tekintetében ajánlatkérõ tehát helytállóan végezte az értékelést.<br>
A harmadik bírálati részszempont "a megajánlott szolgáltatás folyamatosságát biztosító garanciák" volt, kérelmezõ vitatta, hogy ezen részszempont körében a 2 millió Ft értékû ágytextília térítésmentes átadása értékelhetõ.<br>
A jelen beszerzés tárgya szerinti szolgáltatás célja tiszta ágytextília folyamatos biztosítása ajánlatkérõ részére. A szolgáltatás folyamatosságát több körülmény akadályozhatja. Ezek közül legjellemzõbb az a helyzet, amikor a megrendelõ nem tudja idõben átadni a szolgáltatás tárgyát a munka elvégzésére, vagy a vállalkozó – akár saját hibájából, akár azon kívül – néhány napos késedelembe esik a szolgáltatással. A szolgáltatás folytonossági hiányának kiküszöbölésére alkalmas a nyertes által ajánlott megoldás. A Döntõbizottság ezért helytállónak tartja ajánlatkérõ értékelését, miszerint erre a részszempontra a nyertesnek 0,5 ponttal többet adott, mint a kérelmezõnek (nyertes 10, kérelmezõ 9,5 pont).<br>
A kérelmezõ kifogásolta, hogy a 4 millió Ft/év árengedményre tett ajánlatával szemben ajánlatkérõ elõnyben részesítette a nyertesnek nálánál 15 nappal hosszabb fizetési határidõre tett ajánlatát, holott ez utóbbi csak 373 333 Ft/év elõnyt jelentett ajánlatkérõ számára.<br>
A Döntõbizottság – nem vitatva kérelmezõ érvelése számszaki szempontból való helyességét – megállapítja, hogy ajánlatkérõ eljárása nem volt jogsértõ.<br>
Az ellenszolgáltatás mértéke a második, a fizetési határidõ a negyedik bírálati részszempont volt. Az ajánlatok tartalmát az egyes bírálati részszempontokon belül kell összevetni és pontozni. Azt kell megállapítani, hogy az adott részszempontból hogyan aránylik egyik ajánlat a másikhoz. Ebbõl következik, hogy ajánlatkérõ értékelése éppen akkor lett volna jogszerûtlen, ha két különbözõ bírálati részszempont között "átjárást" engedett volna, valamelyik ajánlattevõ számára az egyik részszempontból mutatkozó elõnyt a másik részszempontnál fennálló hátrány kompenzálására számította volna be.<br>
A Döntõbizottság rámutat arra, hogy az ajánlatkérõ számára a kellõen átgondolt bírálati részszempont meghatározás tette volna lehetõvé a kérelem szerinti, az ajánlatkérõ számára nem feltétlenül elõnyös helyzet kialakulását. Az ajánlati felhívás tartalmát azonban a Döntõbizottság e szempontból sem vizsgálhatja, mert ez a kérdés az ajánlatkérõ gazdasági-célszerûségi kompetenciájába tartozik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (l) bekezdése biztosítja.<br>
<br>
Budapest 2001. január 30.<br>
<br>
Dr Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>