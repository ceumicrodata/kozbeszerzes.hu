<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1721)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.678/11/2000.<br>
<br>
Tárgy: a Bábolna Környezetbiológiai Központ I. számú és CORAX Kft. II. számú kérelmezõk jogorvoslati kérelme a Gyõr Megyei Jogú Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bábolna Környezetbiológiai Központ (1107 Budapest, Szállás u. 6., képv.: dr. Petz László ügyvéd (1135 Budapest, Tahi u. 53–59., továbbiakban: kérelmezõ I. ) és a CORAX Környezetvédelmi Kft. (1112 Budapest, Budaörsi u. 1289 hrsz., képv.: dr. Patakiné dr. Schneider Márta ügyvéd, 1067 Budapest, Eötvös u. 19., továbbiakban: kérelmezõ II.) jogorvoslati kérelmére indult jogorvoslati eljárásban, amelyet a Gyõr Megyei Jogú Város Polgármesteri Hivatal (9021 Gyõr, Városház tér 1., továbbiakban: ajánlatkérõ) "Gyõr város közigazgatási területén panaszmentességet biztosító biológiai szúnyoglárvairtás, kémiai szúnyogimágó-gyérítés kiegészítéssel" tárgyú közbeszerzési eljárása ellen indítottak, I. számú kérelmezõ jogorvoslati kérelmének részben helyt ad, II. számú kérelmezõ kérelmének pedig teljes egészében helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontjára és a 44. § (6) bekezdésére figyelemmel az 59. § (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi a Döntõbizottság az ajánlatkérõt, hogy fizessen meg kérelmezõk részére külön-külön 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2000. október 18. napján a Közbeszerzési Értesítõ 42. számában tette közzé ajánlati felhívását a rendelkezõ részben foglalt beszerzés tárgyában.<br>
Az ajánlati felhívás 11. a) pontjában ajánlatkérõ az ajánlattevõk pénzügyi, gazdasági, mûszaki alkalmassága igazolására kért adatok, tények között a mûszaki alkalmasság körében az alábbiakat írta elõ:<br>
<br>
11. ab) Mûszaki alkalmasság igazolása:<br>
– az azonos vagy hasonló munkáinak részletes bemutatása, a referenciahely pontos megjelölésével és a teljesítés pontos bemutatása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint (fel kell tüntetni az ellenszolgáltatás összegét, a teljesítés idejét és a szerzõdést kötõ másik felet),<br>
– azon mûszaki szakemberek vagy mûszaki egységek megnevezése, akiket be kíván vonni a teljesítésbe, különösen azok bemutatásával, akik a minõség-<br>
ellenõrzésért felelõsek, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint (szakmai gyakorlat ideje és a legmagasabb iskolai végzettség feltüntetése szükséges),<br>
– a 10%-nál nagyobb arányban bevonni szándékozott alvállalkozók bemutatása a fentiek szerint, az alvállalkozói arányokat minden esetben fel kell tüntetni az alvállalkozó pontos megnevezésével,<br>
– a minõségbiztosítási rendszer bemutatása, illetve az annak akkreditálását igazoló tanúsítvány másolata,<br>
– a szolgáltatás teljesítéséhez igénybe venni kívánt géppark részletes leírása, a szolgáltatás teljesítése esetén alkalmazni kívánt szerek, hatóanyagok megnevezésével, felhasználási engedéllyel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja szerint,<br>
– ajánlattevõ nyilatkozata, illetve hatósági igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(4) bekezdésében elõírtak szerint,<br>
<br>
11. b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
ba) a cégkivonatból hiányzik a közbeszerzés tárgyára vonatkozó tevékenység megjelölése,<br>
bb) amennyiben a közbeszerzés évét megelõzõ évben számláján sorban állás volt,<br>
bc) amennyiben a közbeszerzés tárgyával azonos vagy hasonló referenciája nem volt az 1997., 1998., és 1999. években (egy évre viszonyítva),<br>
– ajánlatkérõ dokumentációt is kibocsátott, mely 2000. október 18. napjától ajánlattevõk megvásárolhattak, s 2000. november 14. napján konzultáció tartására került sor.<br>
I. sz. kérelmezõ a dokumentáció megvásárlását követõen, 2000. november 23. napján kelt levelében az ajánlati dokumentáció több pontjának Kbt. rendelkezéseibe ütközése miatt kifogásolta azt és kérte az ajánlati felhívás és dokumentáció módosítását, annak érdekében, hogy az eljárás jogszerûen kerülhessen lefolytatásra.<br>
Az ajánlattételi határidõre, 2000. november 28. napjára I. számú kérelmezõ, II. sz. kérelmezõ, valamint a KOBO – COOP 96 Kft. nyújtotta be ajánlatát.<br>
Ajánlatkérõ az ajánlatok bontásakor I. és II. számú kérelmezõt hiánypótlásra hívta fel az ajánlati felhívásban kért egyes igazolások pótlására, melynek I. és II. számú kérelmezõ is határidõben eleget tett.<br>
Az ajánlatok áttanulmányozását követõen ajánlatkérõ mind az I. és II számú kérelmezõt nyilatkozattételre hívta fel 2000. december 1. napján arra vonatkozóan, hogy a 10%-nál nagyobb arányban bevonni szándékozott alvállalkozókat milyen feladatra kívánják alkalmazni.<br>
A nyilatkozattétel határideje 2000. december 5. napja volt, mely idõpontra kérelmezõk nyilatkozataikat megtették.<br>
Az eljárás eredményét ajánlatkérõ 2000. december 12. napján hirdette ki, mely szerint I. és II. számú kérelmezõt alkalmatlannak minõsítette a szerzõdés teljesítésére a felhívás 11. ba) pontja alapján azzal az indokkal, hogy a 10%-ot meghaladó mértékben bevonni kívánt alvállalkozó cégkivonatában nem szerepel a szúnyogirtási tevékenység. Az eljárás nyertesének a KOBO – COOP 96 Kft.-t hirdette ki.<br>
I. számú kérelmezõ 2000. december 20. napján nyújtott be jogorvoslati kérelmet, melyben sérelmezte az ajánlati felhívást és a dokumentáció tartalmát, valamint ajánlatkérõ eljárást lezáró döntését és kérte a Döntõbizottságtól, hogy semmisítse meg ajánlatkérõ döntését, állapítsa meg a jogsértés tényét, valamint kötelezze ajánlatkérõt az eljárással felmerült költségek viselésére. Ideiglenes intézkedésként kérte a szerzõdéskötés megtiltását.<br>
Álláspontja szerint jogsértõ ajánlatkérõ döntése, mellyel a szerzõdés teljesítésére alkalmatlannak minõsítette, mert alvállalkozója, a Heliszolg Kft. nem rendelkezett a szúnyogirtási tevékenységgel a cégkivonata tanúsága szerint. Elõadta, hogy ajánlatkérõ felhívására 2000. december 5. napján nyilatkozott arról, hogy a nevezett alvállalkozót a légi kijuttatás, légi szolgáltatás körében kívánja igénybe venni, így errõl ajánlatkérõnek tudomása volt.<br>
Sérelmezi továbbá, hogy ajánlatkérõ olyan ajánlattevõt hirdetett ki nyertesnek, aki a felhívásban elõírt minõségbiztosítási rendszerrel nem rendelkezik, s az elõírt alkalmassági szempontoknak nem felel meg a referenciák tekintetében, továbbá nem rendelkezik szakképzett epidemológussal.<br>
Az ajánlati felhívás jogsértésére vonatkozó kérelmével kapcsolatban elõadja, hogy miután ajánlatkérõtõl a 2000. november 23. napján kelt levelére választ csak az eredményhirdetést követõen (2000. december 13.) kapott, így az ajánlati felhívás és dokumentáció jogsértésének tényérõl való tudomásszerzése az eredményhirdetés napja, 2000. december 12.<br>
II. számú kérelmezõ 2000. december 21. napján benyújtott jogorvoslati kérelmében sérelmezte ajánlatkérõ eljárást lezáró döntését, melyben a szerzõdés teljesítésére alkalmatlannak minõsítette, az alvállalkozó felhívásban elõírt tevékenységi kör hiányára tekintettel. Kérte az ajánlatkérõ döntésének megsemmisítését, a jogsértés megállapítását, valamint az eljárási díjban ajánlatkérõ marasztalását.<br>
Elõadta, hogy az ajánlatkérõ felhívására adott nyilatkozatból egyértelmû, hogy alvállalkozóját nem a szúnyogirtásba kívánta bevonni, hanem a légi szolgáltatásra, a légi jármû vezetésére kívánta igénybe venni.<br>
Ajánlatkérõ érdemi észrevételében I. számú és II. számú kérelmezõ jogorvoslati kérelmének elutasítását kérte azok megalapozatlanságára hivatkozva.<br>
Álláspontja szerint az eljárás során jogszerûen járt el, s helyes döntést hozott: Az eljárás nyertese a felhívásban és a dokumentációban elõírt feltételnek mindenben megfelelõ ajánlatot tett, így jogszerûen hirdette ki nyertesnek.<br>
Kérelmezõk szerzõdés teljesítésére alkalmatlannak minõsítés tekintetében is jogszerûen járt el a döntés meghozatalakor, mert az ajánlati felhívásban foglaltak és a Kbt. elõírásainak megfelelõen alvállalkozó tekintetében is vizsgálnia kellett a tevékenységi kör meglétét. Elõadja továbbá, hogy kérelmezõk ajánlatainak érvénytelenségét kellett volna megállapítania, azonban úgy döntött, hogy elsõdlegesen az ajánlattevõk alkalmasságát vizsgálja meg, s mivel kérelmezõk nem feleltek meg az alkalmassági feltételeknek, alkalmatlanságuk megállapítására került sor.<br>
Egyéb érdekelt KOBO – COOP 96 Kft. érdemi észrevételében elõadta, hogy I. számú kérelmezõ kérelmében foglaltakkal ellentétben rendelkezett a felhívásban meghatározott valamennyi feltétellel és ajánlatkérõ eljárását, valamint az eljárást lezáró döntését jogszerûnek tartja.<br>
A Döntõbizottság elrendelte a jogorvoslati kérelmek együttes elbírálását, ideiglenes intézkedésként 2000. december 22. napján meghozott határozatával a szerzõdéskötést megtiltotta.<br>
Döntõbizottság a jogorvoslati eljárás során megállapította hogy az I. számú kérelmezõ jogorvoslati kérelme részben megalapozott, míg II. számú kérelmezõ kérelme teljes egészében megalapozott,<br>
I. számú kérelmezõnek az ajánlati felhívás és ajánlati dokumentációra vonatkozó kérelme elkésett az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. A határidõ elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetve dokumentáció esetén az ajánlattételi, illetve részvételi jelentkezési határidõ lejártát.<br>
A jelen közbeszerzési eljárás esetében az ajánlattételi határidõ 2000. november 28. napja volt. A fenti jogszabályhelyek alapján tehát az I. számú kérelmezõnek az ajánlati felhívás és dokumentáció jogorvoslati kérelemmel történõ megtámadására az ettõl a naptól számított 15 nap állt rendelkezésére. Az erre vonatkozó kérelmet azonban csak 2000. december 20. napján terjesztett elõ, ezért az elkésettnek tekinthetõ.<br>
A Döntõbizottság ezt követõen megvizsgálta nyertes ajánlattevõ ajánlatát annak érvényessége és alkalmassága tekintetében, s megállapította, hogy kérelmezõk kérelme e körben megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján ajánlatkérõ az ajánlatok felbontásakor, illetõleg azt követõen megállapítja, hogy nem ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
Az eljárás további szakaszában nem vehet részt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az, aki érvénytelen ajánlatot tett, illetve akit az eljárásból kizártak.<br>
A Döntõbizottság a nyertes ajánlatának megvizsgálását követõen megállapította, hogy ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja alapján érvénytelen, mivel nem rendelkezik minõségbiztosítási rendszert igazoló tanúsítvánnyal, így ajánlata nem felel meg az ajánlati felhívás 11. ab) pont 4. francia bekezdésének.<br>
Ajánlatkérõ döntése a fentiek szerint jogsértõ, mivel érvénytelen ajánlatot tevõt hirdetett ki nyertesnek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján érvénytelen ajánlat az eljárás további szakaszában nem vehetett volna részt.<br>
A fentiek szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontjára figyelemmel a Kbt. 59. § (1) bekezdését, amikor egy érvénytelen ajánlatot benyújtó ajánlattevõt hirdetett ki az eljárás nyertesének.<br>
A Döntõbizottság a nyertes alkalmasságát nem vizsgálta, mivel érvénytelen ajánlatot benyújtó ajánlattevõ alkalmassága vizsgálatának nincs helye.<br>
A Döntõbizottság ezt követõen vizsgálta, hogy ajánlatkérõnek a kérelmezõk vonatkozásában az alkalmasság, illetve alkalmatlanság tekintetében jogszerû – e a döntése.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján ajánlatkérõnek az ajánlati felhívásban meg kell határoznia, hogy a pénzügyi, gazdasági és mûszaki alkalmasság igazolására kért adatokkal és tényekkel összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján az ajánlatkérõ az ajánlatok felbontását követõen az (1), (2) és (4) bekezdése szerinti adatok, tények és körülmények alapján dönt az ajánlattevõknek a szerzõdés teljesítésére való alkalmasságáról vagy alkalmatlanságáról.<br>
Ajánlatkérõ az ajánlati felhívás 11. b) pontjában az alkalmatlanná minõsítés szempontjai vonatkozásában elõírta, hogy a szerzõdés teljesítésére alkalmatlan az ajánlattevõ, ha a cégkivonatából hiányzik a közbeszerzés tárgyára vonatkozó tevékenység megjelölése.<br>
Az alkalmatlanná minõsítési szempontok a felhívásában kizárólag az ajánlattevõk vonatkozásában kerültek meghatározásra, alvállalkozókkal összefüggésben elõírást nem tartalmaz ajánlatkérõ felhívása.<br>
Nem fogadta el a Döntõbizottság ajánlatkérõ azon hivatkozását, hogy amikor a felhívás 11. ab) pontjának 3. francia bekezdésében elõírta, hogy a 10%-nál nagyobb mértékben igénybe venni szándékozott alvállalkozók esetében is csatolni kell a valamennyi ajánlattevõ vonatkozásában az alkalmasság igazolására megkért adatot, tényt, azzal biztosította a maga számára, hogy az alkalmatlanná minõsítési szempontokat az alvállalkozók vonatkozásában is vizsgálja.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján az ajánlati felhívásban ajánlatkérõ a pénzügyi, gazdasági és mûszaki alkalmasságra kért adatok tényekkel összefüggésben határozza meg az alkalmatlanná minõsítés szempontjait. Amennyiben ajánlatkérõ az alkalmatlanná minõsítési szempontot az alvállalkozóktól csatolni kért adatokkal, tényekkel összefüggésben is vizsgálni kívánja, úgy erre akkor van lehetõsége, ha ez a felhívásban elõírásra került.<br>
Ajánlatkérõ azonban ilyen feltételeket nem írt elõ a felhívása 11. b) pontjában, így jogszerûen nem vizsgálhatta az alvállalkozók alkalmasságát, így a tevékenységi kör meglétét sem.<br>
A fentiek alapján megállapítható, hogy ajánlatkérõ kérelmezõk vonatkozásában hozott eljárást lezáró döntésével, melyben kérelmezõket alkalmatlannak minõsítette a szerzõdés teljesítésére, megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését, így ezen döntése jogsértõ.<br>
A fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértés megtörténtét és a Kbt. 88. § (1) bekezdés c) pontja alapján megsemmisítette az ajánlatkérõ eljárást lezáró döntését.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 29.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>