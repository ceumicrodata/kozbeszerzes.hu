<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1718)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.663/9/2000.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Környezetvédelmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Környezetvédelmi Minisztérium (1014 Budapest, Fõ u. 44–50., továbbiakban: ajánlatkérõ) "a bányavállalkozókra át nem hárítható tájrendezési feladatok kivitelezése – Nagymaros, Szamaras út menti felhagyott agyagbányák tájrendezésének kivitelezése" tárgyú közbeszerzési eljárása ellen hivatalból indított jogorvoslati eljárásában a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (4) és 71/B. § (1) bekezdéseit, ezért a Döntõbizottság az ajánlatkérõ ajánlati felhívását és az azt követõ döntését megsemmisíti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. november 27-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján tárgyalásos közbeszerzési eljárást indított a beszerzés fent megjelölt tárgyában.<br>
Ajánlatkérõ a Bizottság Elnökét ugyanezen a napon tájékoztatta az eljárás indításáról. Ennek során ismertette az eljárás választásának indokait, elõzményeit és megküldte az ajánlati felhívást.<br>
Ajánlatkérõ az ügy elõzményei között elõadta, hogy a KAC-ban kezelt és bányászati tájrendezéseket szolgáló alap terhére korábban lefolytatott közbeszerzési eljárást követõen a Környezetvédelmi Minisztérium mint ajánlatkérõ vállalkozói szerzõdést kötött az Infra Start Kft. (Debrecen, Hatvan út 58.) sikeres pályázatára tekintettel ajánlattevõvel.<br>
A 2000. szeptember 22-i vállalkozói szerzõdés bruttó 33 137 563 Ft értékre szólt. A vállalkozó a teljesítést megkezdte. A munkaterület átadás-átvételekor megállapítást nyert, hogy az utolsó bejárás óta kb. 1500 m3 illegális hulladéklerakás történt a területen. Miután a terület terv (és szerzõdés) szerinti rehabilitációját csak úgy lehet elvégezni, ha az illegálisan lerakott 1500 m3 törmelék elszállításra kerül, kiegészítõ szolgáltatás elvégzése szükséges. Az Infra Start Kft. nyertes ajánlatában 2700 Ft + áfa/m3 egységárat alkalmazott anyagmozgatásra. Az ennek megfelelõen számított pótkeret mértéke bruttó 5 M Ft így az eredeti szerzõdés mértékének felét sem éri el.<br>
A felhívásban ajánlatkérõ a fentebb hivatkozott beszerzési tárgyat jelölte meg, közölve egyben azt is, hogy rész-, illetve többváltozatú ajánlatot nem lehet tenni. Teljesítési határidõként 2001. május 31-ét határozta meg. A felhívás 5. pontja szerint a pénzügyi, gazdasági és mûszaki alkalmasság igazolását nem kéri, mert a kivitelezõt 2000. július 31-én a lefolytatott közbeszerzési eljárásban alkalmasnak minõsítette. Az ajánlatok elbírálásának szempontját nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint, hanem a következõképpen határozta meg: "Az ajánlatkérõnek megfelelõ ajánlat". A 7. pont tartalmazta az elbírálás részszempontjait, súlyszámokat és ponthatárokat viszont nem közöltek.<br>
A jelen közbeszerzési eljárásban az ajánlattételi határidõ 2000. december 15-e, a tárgyalás idõpontja december 19-e, míg az eredményhirdetés december 21-e volt a felhívás szerint. Dokumentáció gyanánt egy rövid leírást csatolt ajánlatkérõ, melyben a már fentebb közölt mennyiségi adat szerepel.<br>
Az ajánlati felhívásban és a csatolt iratban nincs egyértelmûen meghatározva az ajánlattételre felhívott szervezet, sõt az sem, hogy ajánlatkérõ a felhívás alapján bírálati szempontokat írt volna elõ. Az összehasonlítás szándékát jelezte, mely több várható ajánlatnál értelmezhetõ csak.<br>
A Bizottság Elnökének küldött tájékoztatásnak része volt az Infra Start Kft.-vel 2000. szeptember 22-én megkötött szerzõdés is, amelyben a szerzõdés értéke a korábban jelzettel azonos.<br>
A szerzõdés teljesítésének véghatárideje 2000. október 30-a, mely a mûszaki átadás idõpontja is egyben. Az utómunkálatok határideje 2001. április 30. Ajánlatkérõ arról a tájékoztatóban iratot nem csatolt, hogy a mûszaki átadás megtörtént-e, illetõleg a szerzõdést módosították-e a határidõ tekintetében.<br>
A közbeszerzési eljárásban az Infra Start Kft. 2000. december 7-én megtette ajánlatát, melynek értéke 4 M Ft + áfa.<br>
2000. december 18-án került sor az ajánlat bontására. Ajánlatkérõ ezt követõen a közbeszerzési eljárását felfüggesztette a jogorvoslati eljárás befejezéséig.<br>
A Döntõbizottság Elnöke 2000. december 14-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek a rendelkezésére bocsátott iratokból egyértelmûen nem állapíthatóak meg. Fentiekre tekintettel a Bizottság Elnöke indítványozta a közbeszerzési eljárás jogalapjának és az ajánlati felhívás jogszerûségnek vizsgálatát.<br>
Ajánlatkérõ írásos észrevételében és a hivatalból tartott tárgyaláson úgy nyilatkozott, hogy csak egyetlen ajánlattevõnek, a korábbi nyertesnek küldte meg a felhívását, ezért nem határozott meg a felhívásában pontozási és súlyozási adatokat. Elõadta azt is, hogy miután a nyertessel már szerzõdést kötött egy elõzõ közbeszerzési eljárásban, õt újólag alkalmassági szempontból nem kell vizsgálnia a törvény értelmezésébõl fakadóan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés szerint egyéként is csak a szerzõdés teljesítéséhez ténylegesen szükséges feltételek mértékéig lehet elõírni az alkalmassági követelményeket, ezek a feltételek pedig a korábbi eljárásból és a meglevõ szerzõdéses viszonyból következõen adottak. Azt is nyilatkozta, hogy egyebekben a Kbt. 70. § (2) bekezdésének a)–c) pontjai szerinti feltételek fennállnak. A megtartott tárgyaláson egyértelmû nyilatkozatot tett arra, hogy a Döntõbizottság Elnöke által kezdeményezett jogorvoslati eljárásról szóló értesítés kézhezvételét követõen írásban értesítette ajánlattevõt arról, hogy a Döntõbizottsági határozat kézhezvételéig a közbeszerzési eljárását felfüggesztette. A tárgyaláson azt is nyilatkozta, hogy a tényleges befejezés, nevezetesen a mûszaki átadás a korábbi eljárásoknak megfelelõen 2000. októbere volt. Ez a mûszaki átadás valójában nem történt meg. Elõadta azt is, hogy jelen közbeszerzési eljárásuk eredménye alapján a szerzõdés módosítását akarták megvalósítani a korábbi ajánlattevõvel, aki nyertese volt annak az eljárásnak. Az ajánlati felhívásuk 6. c) pontjával kapcsolatban elõadta, hogy az ott megjelölt "ajánlatkérõnek megfelelõ ajánlattétel" valójában az összességében legelõnyösebb ajánlat fogalmát takarta. Megerõsítette azt is a tárgyaláson, hogy valójában ajánlattevõ egy egylapos ajánlatot csatolt be a részükre, mely csak a vállalási árat tartalmazza, egyéb ajánlati rész nem szerepel ebben a dokumentumban.<br>
A Döntõbizottság a kezdeményezõ iratban foglaltak, az ajánlatkérõ érdemi észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítványa részben megalapozott.<br>
A Döntõbizottság megállapította az eljárás során, hogy a szerzõdést folyamatban levõnek kell tekinteni, mivel a mûszaki átadás-átvétel még nem történt meg, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének a)–c) pontjai szerinti jogalap a fenti tényállásra tekintettel fennáll.<br>
A Döntõbizottság megállapította, hogy az ajánlatkérõ ajánlati felhívása jogsértõ az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a úgy rendelkezik, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. §-</a>ának (3) bekezdése az alábbi rendelkezéseket tartalmazza: A tárgyalásos eljárásban nem alkalmazhatóak az elõminõsítési eljárás szabályai. E törvénynek a nyílt közbeszerzési eljárás lefolytatására vonatkozó egyéb rendelkezéseit a (4)–(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71 /B </a>§ (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletének hivatkozott pontjai az alábbiakat tartalmazzák:<br>
<br>
8. A résztvevõk pénzügyi, gazdasági és mûszaki alkalmassága igazolására kért adatok és tények:<br>
<br>
9. a) A részvételre jelentkezõk alkalmassága elbírálásának szempontjai:<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ának (3) bekezdése azt a rendelkezést tartalmazza, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A Döntõbizottság megállapította, hogy az ajánlati felhívás nem felel meg a fent hivatkozott törvényi rendelkezéseknek, mert nem tartalmazza az ajánlattevõ pénzügyi, gazdasági és mûszaki alkalmassága vizsgálatával kapcsolatos elõírásokat és az összességében legelõnyösebb ajánlat kiválasztása esetén alkalmazandó súlyszámokat és ponthatárt.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerinti eljárásra a törvény nem teszi lehetõvé fenti szabályoktól való eltérést, márpedig a Kbt. 71. § (3) bekezdése alapján a nyílt eljárás szabályait kell alkalmazni, tekintettel a Kbt. 25. §-ára is.<br>
A Döntõbizottság a fent leírt indokok alapján – mivel az ajánlati felhívás jogsértõ –, a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c) és d) pontjai szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 23.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>