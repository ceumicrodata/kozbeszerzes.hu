<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1852)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.510/12/2000.<br>
<br>
Tárgy: ZÁÉV Rt. jogorvoslati kérelme a Pécsi Tudományegyetem közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Zalai Általános Építési Vállalkozó Rt. (8900 Zalaegerszeg, Kossuth L. u. 11., képv.: dr. Orsós Ferenc jogtanácsos, továbbiakban: kérelmezõ) jogorvoslati kérelmét, amelyet a Pécsi Tudományegyetem (7633 Pécs, Szántó K. J. u. 1/b., képv.: SZÁMIT Szövetkezet lebonyolító képviseletében Seres Péter, továbbiakban: ajánlatkérõ) "Zipernovszky Kollégium épületének átalakítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 30. napján nyílt, elõminõsítési eljárás részvételi felhívását tette közzé a rendelkezõ részben meghatározott beszerzés tárgyában a Közbeszerzési Értesítõ (K. É.) 35. számában.<br>
A részvételi felhívás 9. pontjában ajánlatkérõ a pénzügyi, gazdasági, mûszaki alkalmasság igazolására kért adatok között kérte csatolni az 1. francia bekezdésben az alábbiakat: "pénzintézettõl származó, 60 napnál nem régebbi eredeti vagy közjegyzõ által hitelesített nyilatkozat a részvételre jelentkezõ fizetõképességérõl, számlavezetésének kezdetérõl, 1999. évi forgalmáról..."<br>
A jelentkezési határidõre, 2000. szeptember 25-re kérelmezõ, Magyar Építõk Rt., Baucont Rt., Betonút Rt., MASZER Rt., KÉSZ Kft., Bayer Center Kft., Strabag Építõ Kft., ARCADOM Rt. nyújtottak be részvételi jelentkezést.<br>
Ajánlatkérõ 2000. október 5. napján hirdette ki a részvételi szakasz eredményét. A részvételre jelentkezõk közül alkalmasnak minõsítette ajánlatkérõ a Magyar Építõ Rt., MASZER Rt., Baucont Rt., Betonút Rt. részvételre jelentkezõket. A kérelmezõt és a többi jelentkezõ jelentkezését érvénytelennek, illetve a szerzõdés teljesítésére alkalmatlannak minõsítette. Az eredményhirdetésen kérelmezõ nem vett részt, a döntésrõl írásban értesült az eredményhirdetési jegyzõkönyv megküldésével.<br>
Ajánlatkérõ 2000. október 5. napján megküldte ajánlati felhívását az alkalmas ajánlattevõknek, az ajánlattételi határidõ 2000. november 16-a volt.<br>
Kérelmezõ 2000. október 18. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ részvételi szakaszt lezáró azon döntését, amelyben részvételi jelentkezését érvénytelennek minõsítette, azon indokkal, hogy kérelmezõ által becsatolt banki igazolás nem tartalmaz nyilatkozatot az 1999. évi forgalomról. Elõadta, hogy az általa csatolt nyilatkozat tartalmazza, hogy kérelmezõ 310 M Ft összegû folyószámlahitellel rendelkezik. Álláspontja szerint a fenti tartalommal – becsatolt igazolás megfelel a részvételi felhívásban megkövetelt igazolás tartalmának. A pénzintézetnél fennálló folyószámlahitel-keret pénzügyi forgalomnak is minõsül kérelmezõ álláspontja szerint.<br>
Ajánlatkérõ döntését azért is sérelmezi, mivel a részvételi felhívás 10. b) pontjában meghatározott alkalmatlanná minõsítési szempontok között nem szerepel az 1999. évi forgalom, s így az ajánlatkérõ döntése jogsértõ.<br>
Kérte a Döntõbizottságot, hogy semmisítse meg ajánlatkérõ részvételi szakaszt lezáró döntését, állapítsa meg részvételi jelentkezésének érvényességét, valamint kötelezze ajánlatkérõt az eljárással felmerült költségek megfizetésére. Ideiglenes intézkedésként kérte az eljárás felfüggesztését.<br>
Ajánlatkérõ 2000. november 2. napján elõterjesztett észrevételében kérte a kérelmezõ jogorvoslati kérelmének elutasítását, egyrészt annak elkésettségére tekintettel, másodsorban megalapozatlansága okán.<br>
Álláspontja szerint kérelmezõ a Döntõbizottság hiánypótlási felhívásának a megadott 5 napon belül nem tett eleget, így a jogorvoslati kérelem elkésett.<br>
Kérelmezõ jogorvoslati kérelme az elkésettségen túl megalapozatlan is ajánlatkérõ szerint, mert a részvételi felhívás 9. pont 1. francia bekezdésében foglaltaktól eltérõ, hiányos tartalmú nyilatkozatot csatolt. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, érvénytelen az ajánlat, ha nem felel meg az ajánlati felhívásnak, illetõleg a dokumentációban meghatározott feltételeknek. Kérelmezõ által becsatolt nyilatkozatban a folyószámlahitel-keret tekintetében adott nyilatkozat nem tekinthetõ az 1999. évi forgalomra vonatkozó nyilatkozatnak. Elõadja, hogy a részvételi szakaszt lezáró döntése jogszerû volt.<br>
Egyéb érdekeltek az eljárásban észrevételt nem tettek.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése alapján a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági, mûszaki alkalmasságát.<br>
A két szakaszból álló eljárás részvételi szakaszában a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a Kbt 52. §-t megfelelõen alkalmazni kell. A hivatkozott 52. § (2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban illetõleg a dokumentációban meghatározott feltételeknek.<br>
Ajánlatkérõ a részvételi felhívás 9. pont 1. bekezdésében a pénzügyi, gazdasági alkalmasság igazolására – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésében foglaltaknak megfelelõen – elõírta a pénzintézettõl származó nyilatkozat csatolását, melyben kérte az 1999. évi forgalomra vonatkozó adatközlést is.<br>
Kérelmezõnek a részvételi jelentkezésben az ajánlatkérõ által elõírt módon kell igazolnia a pénzügyi gazdasági, mûszaki alkalmasságát. Amennyiben részvételére jelentkezõ nem a részvételi felhívásban elõírt iratokat, illetõleg nem a részvételi felhívásban meghatározott tartalmú iratokat csatol, úgy a részvételre jelentkezõ nem tesz eleget a felhívás tartalmi és formai követelményeinek.<br>
A részvételi felhívástól tartalmilag és formailag eltérõ jelentkezés annak érvénytelenségét vonja maga után.<br>
Kérelmezõ által csatolt igazolás tartalmilag hiányos, mivel nem szerepel benne az ajánlatkérõ által megkövetelt nyilatkozat az 1999. évi forgalomról. A kérelmezõ által csatolt pénzintézeti nyilatkozat arra vonatkozóan, hogy a kérelmezõ 310 M Ft összegû folyószámlahitellel rendelkezik a banknál, legfeljebb a hitelképességre vonatkozóan értékelhetõ, s nem helyettesítheti az ajánlatkérõ által kért nyilatkozatot a 1999. évi forgalom tekintetében. A pénzintézet maga is a fentiekkel összefüggésben a kérelmezõ hitelképességére tett nyilatkozat részeként adja meg tájékoztatását.<br>
Téves továbbá kérelmezõ azon álláspontja, amely arra utal, hogy mivel az 1999. évi forgalom tekintetében ajánlatkérõ nem határozott meg alkalmatlanná minõsítési szempontot, így ajánlatkérõ döntése nem jogszerû.<br>
A részvételi felhívás 9. pontjában kért adatok és tények meglétének vizsgálata a részvételi jelentkezések érvényessége körébe tartozik, s nem függ attól, hogy ajánlatkérõ ezen adatok, tények közül melyeket határozza meg az alkalmatlanná minõsítés szempontjaként.<br>
A részvételi felhívásban a pénzügyi, gazdasági és mûszaki alkalmasság igazolására kért bármely adat vagy tény hiánya, illetve hiányos tartalmú csatolása a részvételi felhívás érvénytelenségét eredményezi a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
A két szakaszból álló eljárás esetén pedig a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján az érvénytelenségre vonatkozó rendelkezéseket alkalmazni kell.<br>
A Döntõbizottság álláspontja szerint miután az ajánlatkérõ által a felhívás 9. pontjában meghatározott pénzügyi, gazdasági és mûszaki alkalmasság igazolására kért adatok, tények a jelentkezések érvényességének vizsgálata körében értékelendõk, így nincs jelentõsége azon kérelmezõi állításnak, hogy a csatolt pénzintézeti nyilatkozatban szereplõ hitelkeretre vonatkozó nyilatkozatból következtetni lehet a pénzügyi forgalomra, illetve ezen hitelkeret pénzügyi forgalomnak minõsül-e vagy sem.<br>
Az eljárás során megállapítást nyert, hogy a kérelmezõ által csatolt pénzintézeti nyilatkozatban nem szerepel nyilatkozat az 1999. évi forgalomra, így kérelmezõ ezen nyilatkozata, s ezzel jelentkezése nem felel meg a felhívásban meghatározott követelményeknek.<br>
A fentiek alapján ajánlatkérõ helyesen vizsgálta a részvételi jelentkezések érvényességét és alkalmazta a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a Kbt. 52. §-t, s minõsítette annak (2) bekezdés d) pontja alapján kérelmezõ jelentkezését a pénzintézeti nyilatkozat hiányára tekintettel érvénytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. december 5.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>