<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1864)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.657/7/2000.<br>
<br>
Tárgy: OMV Kft. jogorvoslati kérelme BK Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMV Hungária Ásványolaj Kft. (1134 Budapest, Róbert K. krt. 64–66.) képviseli dr. Cserteg Balázs ügyvéd (1114 Budapest, Bartók B. út 23. III/29., a továbbiakban: kérelmezõ) jogorvoslati kérelmét, melyet a Budapesti Közlekedési Rt. (1072 Budapest, Akácfa u. 15.) képviseli dr. Potje László ügyvéd (1065 Budapest, Bajcsy-Zs. út 55. III. 1., a továbbiakban: ajánlatkérõ) "motorikus gázolaj beszerzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2000. szeptember 13-án megjelent 37. számában tett közzé ajánlati felhívást nyílt eljárás megindítására 36 000 liter motorikus gázolaj beszerzése tárgyában.<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolása körében ajánlatkérõ kérte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában meghatározott referenciákat, amelyeket az ajánlati dokumentációban részletezett módon referencialevelek formájában kért csatolni.<br>
Ajánlatkérõ dokumentációt is kibocsátott, amely a részletes pályázati feltételeket tartalmazta.<br>
A referencialevelekkel kapcsolatosan a dokumentáció III/5. pontja az alábbi elõírást tartalmazta: "Az ajánlattevõ köteles ajánlatához megfelelõ referenciát bemutatni. Listákat, felsorolásokat az ajánlatkérõ nem vesz figyelembe, csak az eredeti (vagy másolt) referencialeveleket. Felhívjuk a figyelmét minden ajánlattevõnek, hogy az ajánlati felhívásban rögzítetteknek megfelelõen az ajánlattétel nyelve magyar, tehát azokról a referencialevelekrõl, amelyek idegen nyelven íródtak, kérjük csatolni a hiteles fordítást. Az a referencialevél minõsül elfogadhatónak, amely rendelkezik az alábbi kritériumokkal:<br>
– szállított mennyiség,<br>
– a szállítandó mennyiség legalább 10%-át el kell érnie,<br>
– folyamatos, nem egyszeri szállítás idõtartamának feltüntetése;<br>
– a referencialeveleket a megrendelõ hivatalos aláírással lássa el.<br>
Az a referencialevél, amely nem felel meg a fenti kritériumoknak, az nem minõsül referencialevélnek."<br>
Az ajánlattételi határidõig, 2000. október 24-ig ajánlatot nyújtott be a MOL Rt. és a kérelmezõ.<br>
A bontási eljárásról készített jegyzõkönyv hiánypótlás körében az alábbi elõírást tette:<br>
"A Bizottság elnöke tájékoztatta a megjelenteket, hogy az alaki elbírálás során a cégkivonat, a jövedéki engedély és az ajánlati biztosítékról szóló banki igazolás nem pótolható, az egyéb hiányok pótlására van lehetõség 2000. október 27-én 12 óráig."<br>
Ajánlatkérõ 2000. november 10-én kelt levelében tájékoztatta az ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdés alapján az elbírálási határidõt 15 nappal, 2000. november 28-ig meghosszabbítja, illetõleg, hogy az eredményhirdetés pontos idõpontjáról írásban értesíti az ajánlattevõket.<br>
Ajánlatkérõ még ugyanezen a napon 2000. november 10-én a kérelmezõ ajánlatában megjelölt referencialevelet kiállító szervezeteket levélben megkereste, hogy a leszállított mennyiségrõl adatszolgáltatást adjanak fax-fordultával az ajánlatkérõ részére. Ajánlatkérõ részére a megkeresett szervezetek adatszolgáltatás keretében tájékoztatást adtak a kérelmezõ részérõl leszállított gázolaj- mennyiségekrõl.<br>
Ajánlatkérõ a közbeszerzési eljárást lezáró döntését 2000. november 28-án megtartott eredményhirdetésen hirdette ki. Az ajánlatkérõ döntése szerint a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelen. Indoka, hogy a MOL Rt. ajánlata az ajánlatkérõ részére nem kedvezõ szerzõdés kötését jelentené, továbbá a kérelmezõ ajánlata érvénytelen, mert az ajánlat az ajánlati felhívás 11. b) és az ajánlati dokumentáció III/5. pontjában foglaltaknak nem felel meg, mert az általa becsatolt referencialevelek nem tartalmazzák a szállított mennyiségeket, ezért az ajánlattevõ a szerzõdés kötésére alkalmatlanná minõsült.<br>
Kérelmezõ ajánlatkérõ közbeszerzési eljárást lezáró döntése ellen 2000. december 13-án nyújtott be jogorvoslati kérelmet, melyben kérte az ajánlatkérõ jogsértésének megállapítását, a közbeszerzési eljárást lezáró döntés megsemmisítését, a kérelmezõ ajánlatának alkalmassá minõsítését, az ajánlatkérõ kötelezését az ajánlat érdemi elbírálására, illetõleg a felmerült költségek viselésére történõ kötelezését. Indokolásként elõadták, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlásra lehetõséget biztosított. Az ajánlatkérõ 2000. november 10-én saját hatáskörében megkereste a kérelmezõ pályázatához csatolt referencialeveleket kibocsátó gazdasági társaságokat mennyiségi adatok közlésére. Kérelmezõ ajánlatához csatolta a Gyõr–Sopron–Ebenfurti Vasút Rt. és a Bábolna Sped Kft., valamint a Volánbusz Közlekedési Rt., a Bábolna Rt. és a Strabag Építõ Kft. által kiállított mennyiségekre vonatkozó igazolásokat. Ezen igazolások alapján ajánlatuk az ajánlati felhívásban foglaltaknak megfelel, és azt ajánlatkérõ jogszerûtlenül nyilvánította érvénytelenné, illetõleg alkalmatlanná.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint a döntése jogszerû volt. Az ajánlati felhívás 11. b) pontja, illetõleg az ajánlati dokumentáció III/5. pontja kötelezõen elõírta, hogy az ajánlattevõk referencialevelek formájában kell hogy igazolják a közbeszerzés tárgyára vonatkozó referenciáikat, és meghatározta a becsatolt referencialevelek tartalmát. A kérelmezõ által becsatolt referencialevelek nem tartalmazták a szállított mennyiségeket. Ajánlatkérõ valóban biztosított hiánypótlásra lehetõséget, kérelmezõ ezzel a lehetõséggel azonban nem élt. A referencialevelek tartalma volt hiányos, amely az érvénytelenné minõsítéshez vezetett. Ajánlatkérõ elismerte, hogy valóban kért információt a kérelmezõ üzleti partnereitõl, azonban ezt az elbírálás során figyelembe nem vehette az ajánlati kötöttségre tekintettel.<br>
A MOL Rt. érdemi észrevételében ajánlatkérõ döntésével egyetértett. Álláspontja szerint az ajánlati felhívás, illetõleg a dokumentáció pontos elõírást tartalmazott a referencialevelek tartalmát illetõen. A kérelmezõ maga sem vitatta, hogy az általa becsatolt referencialevelek a dokumentáció elõírásainak nem voltak megfelelõek. Ennek alapján pedig a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlat érvénytelennek minõsül. Álláspontjuk szerint a hiánypótlás keretében a kérelmezõnek lehetõsége lett volna referencialeveleit kiegészíteni, azonban kérelmezõ ezzel a lehetõséggel nem élt. Álláspontjuk szerint a hiány-pótlás csak az ajánlattevõre vonatkozhat, az ajánlatkérõ által beszerzett információk ezt nem pótolhatják.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Ajánlatkérõ az ajánlati felhívás 11. a) pontjában a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés a) pontja alapján a mûszaki alkalmasság igazolására kérte a referenciák megadását referencialevél formájában. Ajánlatkérõ a referencialevél tartalmára vonatkozóan pontos elõírásokat adott.<br>
A közbeszerzési eljárásban részt vevõ ajánlattevõk ajánlataikat az ajánlati felhívás és a dokumentáció tartalmának ismeretében készítették el. A közbeszerzési eljárás alatt az ajánlati felhívás és a dokumentáció tartalmával kapcsolatos észrevétel, kifogás nem merült fel ajánlattevõk, így kérelmezõ részérõl sem.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek ajánlatát az ajánlati felhívásban, illetve a dokumentációban meghatározott tartalmi és formai követelményeknek megfelelõen kell elkészítenie.<br>
Kérelmezõ által sem vitatottan a becsatolt referencialevelei nem tartalmazták teljes körûen azokat az adatokat, amelyeket ajánlatkérõ elõírt. A referencialevelek a szállított mennyiségrõl információt egyáltalán nem tartalmaztak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján pedig érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Ajánlatkérõ a fenti rendelkezések alapján jogszerûen minõsítette kérelmezõ ajánlatát érvénytelennek, döntése a Kbt. elõírásaival összhangban állt.<br>
Kérelmezõ elõadta, hogy ajánlatkérõ felhívására a hiányosan beadott referencialeveleket kiegészítette volna, illetve az ajánlatkérõ által utóbb beszerzett adatok alapján ajánlata érvényesnek minõsül.<br>
Az ajánlatok bontása 2000. október 24-én volt.<br>
A bontási jegyzõkönyv tartalmazta, hogy ajánlatkérõ a cégkivonat, jövedéki engedély és az ajánlati biztosítékról szóló banki igazolás kivételével hiánypótlást biztosít 2000. október 27-ig.<br>
Kérelmezõ a hiánypótlás lehetõségével a rendelkezésre álló idõtartamon belül nem élt. Kérelmezõ az ajánlatkérõnek a bontási eljáráson a hiánypótlás körében tett nyilatkozatát nem sérelmezte.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése az alábbi elõírást tartalmazza: Az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
E szakasz szerint hiánypótlásra egy ízben van lehetõség, tehát ajánlatkérõ a hiánypótlásra biztosított határidõ leteltét követõen jogszerûen pedig már nem is hívhatta fel kérelmezõt hiánypótlásra.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlásra az ajánlattevõ hívható fel, a hiánypótlást ajánlattevõnek kell teljesíteni.<br>
A kérelmezõ ajánlata tehát nem vált érvényessé azáltal, hogy ajánlatkérõ a hiányzó adatokat a referencialeveleket kiállító szervezetektõl utólag beszerezte, hiszen ezen tartalmi hiányosságok pótlása nem ajánlattevõtõl ered és nem is a hiánypótlásra rendelkezésre álló határidõn belül került rá sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. február 8.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>