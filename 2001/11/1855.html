<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1855)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.694/17/2000.<br>
<br>
Tárgy: a Yamaha Motor Kft. jogorvoslati kérelme a Magyar Posta Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bihari Tibor ügyvéd (1026 Budapest, Pasaréti út 59.) által képviselt Yamaha Motor Hungária Kft. (1118 Budapest, Budaörsi út 112/C., továbbiakban: kérelmezõ) jogorvoslati kérelmét – melyet a Magyar Posta Rt. (1570 Budapest, továbbiakban: ajánlatkérõ) 115 db 50 cm3 hengerûrtartalmú segédmotoros kerékpár szállítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 8-án megjelent számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, a bírálati részszempontok között szerepelt az ajánlati ár 63-as, az üzemeltetési költség 20-as és a szervizellátottság elhelyezkedése 2-es súlyszámmal.<br>
A felhívás 16. g) pontjában ajánlatkérõ – többek között – elõírta, hogy az ajánlathoz csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának (4), (5), (6) bekezdése szerinti nyilatkozatokat, igazolásokat.<br>
Az ajánlati dokumentáció "Mûszaki leírás" címû fejezetében ajánlatkérõ elõírta, hogy "Enduro" kivitelû motorkerékpárra kér ajánlatot. A 16. oldal utolsó bekezdésében – ue. cím alatt – közölte, hogy "az »Enduro« jelleg és a mûszaki paraméterek a postai kézbesítõszolgálat ellátásával kapcsolatos gyakorlati tapasztalatok igényei alapján kerültek meghatározásra".<br>
A dokumentáció tartalmazott egy olyan kitételt, hogy a "dõlt betûs szedésû és keretezett feltételek nem teljesítése esetén a pályázat nem értékelhetõ". Ilyen dõlt betûs szedéssel szerepelt a dokumentációban a motorkerékpár felszereltségére nézve a középtámasz és az oldaltámasz megléte.<br>
A mûszaki leírásban ajánlatkérõ kikötötte, hogy a megajánlott típusra vonatkozó típusbizonyítvány hiteles másolatát csatolni kell az ajánlathoz.<br>
A dokumentáció részét képezõ szerzõdéstervezet szerint az ajánlattevõnek a kopó alkatrészek pótlását a megrendelés napján teljesítenie kell.<br>
Az ajánlattételi határidõre, december 4-re a kérelmezõ, az Italcamion Rt. és a Magyar Suzuki Rt. nyújtott be ajánlatot. A Magyar Suzuki Rt. ajánlatát ajánlatkérõ érvénytelennek minõsítette. A december 19-én tartott eredményhirdetésen az Italcamion ajánlatát hirdette ki nyertesnek, vele a szerzõdést 2001. január 1-jén megkötötte.<br>
Kérelmezõ 2000. december 27-én jogorvoslati kérelmet terjesztett elõ a Döntõbizottsághoz, mely kérelmét 2001. január 10-én kiegészítette. Sérelmezte a következõket:<br>
l. A december 9-én tartott eredményhirdetésen kézhez kapott összegzés az eljárásról dokumentumból értesült arról, hogy az Italcamion Kft. (továbbiakban: nyertes ajánlattevõ) ajánlatában hamis adatot szolgáltatott a beszerzés tárgyának megnevezésére nézve, ugyanis azt "Enduró kivitelû"-nek tüntette fel, pedig mûszaki jellemzõi (kerékmérete, rugózás erõssége stb.) alapján az legfeljebb "Enduro jellegûnek" tekinthetõ.<br>
Feltételezte továbbá a nyertes részérõl való hamis adatszolgáltatást a tekintetben is, hogy nyilatkozatot tett a kopó alkatrészek raktárról való pótlására, holott a nyertes nem rendelkezik alkatrész raktárral.<br>
<br>
2. Kifogásolta ajánlatkérõ értékelésének helytállóságát is.<br>
– Vélelmezte, hogy az üzembe helyezéssel kapcsolatos, min. 10 ezer Ft-ot kitevõ költségek nem szerepelnek a nyertes egységárában.<br>
– Üzemeltetési költségként a nyertes 257 214 Ft-ot, a kérelmezõ 487 596 Ft-ot jelölt meg. Nem tartja ehhez képest arányosnak a második bírálati részszempontra adott 200, illetõleg 20,86 pontot, álláspontja szerint õt arányosan 105 pont illette volna meg.<br>
– A szervizellátottság bírálati részszempontra kapott 33 pontszámot sem tartja megfelelõnek. Szerinte ajánlatkérõ e részszempont bírálata körében nem vette figyelembe azt a tényt, hogy õ is feljogosította a hét postai szerviztársaságot a szervizelési munkák végzésére, így helyesen 40 pont járt volna részére.<br>
<br>
3. Vélelmezte, hogy ajánlatkérõ eleve a nyertes által forgalmazott Simson motorkerékpárt kívánta beszerezni, erre utal, hogy min. 250 mm szabadmagasságot, a más típusra nem jellemzõ központi állványt és más típusnál már évtizedek óta nem alkalmazott tokozott lánc felszereltséget írta elõ a mûszaki leírásban. Ezáltal a mûszaki leírás jogszerûségét is vitathatónak tartja, miután a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>értelmében a mûszaki leírás "adott típusra vonatkozóan" nem határozható meg. Közölte, hogy e tekintetben 2000. december 19-én átadott összegzés adataiból "vált gyanússá" számára ajánlatkérõ eljárása, amikor is megismerte a konkurens ajánlattevõk megajánlott típusainak paramétereit.<br>
<br>
4. Kiegészítõ kérelmében vitatta a nyertes ajánlatának érvényességét. Elõadta: az ajánlati dokumentáció azon elõírására vonatkozóan, hogy a motorkerékpárnak középtámasszal kell rendelkeznie, a megajánlott típus nem tartalmazta a középtámaszt, az azzal való felszereltséget csak a szerzõdés teljesítése érdekében történõ gyártás idõpontjára helyezte kilátásba. Ez esetben vitathatónak tartja, hogy a rendelkezésre álló típusbizonyítványnak az a termék meg fog-e felelni.<br>
Kérte a jogsértések megállapítását, ajánlatkérõ eljárást lezáró döntésének megsemmisítését.<br>
Ajánlatkérõ észrevételeiben kérte a jogorvoslati kérelem elutasítását.<br>
– Az "Enduro-kivitel", illetve "Enduro-jelleg" szinonimaként való értelmezésével kapcsolatos kérelmet elsõdlegesen elkésettség címén kérte elutasítani. Érdemben elõadta, hogy miután sem az Enduro-jelleg, sem az ilyen kivitel mibenléte nincs sem nemzetközi szabvánnyal, sem mûszaki leírással definiálva, az Enduro-kivitel fogalomkörébe beletartozik az Enduro-jelleg is. Annál is inkább, mert a Britannica Hungarica stílusként és nem kivitelként határozza meg az "Enduro"-t. Ezen stíluson pedig nem kimondottan sportcélokra kifejlesztett változatot kell érteni, hanem rosszabb minõségû, göröngyös utakon és terepeken is biztonsággal haladó jármûfajtát. Számára éppen ezért volt fontos ez a jármûfajta, ugyanis a postai kézbesítõk munkájukat vegyes útviszonyok között teljesítik. Közölte, hogy ezen érvek folytán a nyertes hamis adatszolgáltatása nem állapítható meg.<br>
Ajánlatkérõ nem tartja megállapíthatónak a nyertes hamis adatszolgáltatását a raktárról való szállításra nézve sem, mert ezen ajánlati elemnek nincs jelentõsége, ugyanis nem írta elõ kopó alkatrészek saját raktárról való szállításának kötelezettségét.<br>
– Az ajánlatok értékelésével kapcsolatos kérelemre elõadta, hogy a nyertes ajánlati nyilatkozatában elfogadta az ajánlati dokumentáció 4. számú mellékletét képezõ szerzõdéstervezetben foglaltakat, ebbõl következik, hogy az általa ajánlott ár minden rögzített járulékos költséget tartalmaz, beleértve az üzembe helyezési költséget is.<br>
A második bírálati részszempontból a pontozást egységesen, mindegyik ajánlat vonatkozásában úgy végezte, hogy a legalacsonyabb üzemeltetési költséget igénylõ ajánlat 10 pontot kapott, az az ajánlat pedig, ami ehhez képest 100%-os eltérést mutat, 0 pontot. Ezen számítás alapján adódtak a kérelemben jelölt pontszámok.<br>
A szervizellátottságra vonatkozó kérelmezõi kifogást alaptalannak tartja, ezen részszempontra úgy a nyertes, mint a kérelmezõ a maximális pontszámot kapta.<br>
– Megalapozatlannak tartja a kérelmezõ azon állítását, hogy eleve a nyertes által ajánlott termékre vonatkozott volna a kiírás, álláspontja szerint ennek ellenkezõjét mi sem bizonyítja jobban, minthogy nemcsak a nyertes ajánlatát minõsítette – mûszaki szempontból is – érvényesnek.<br>
A mûszaki leírás módjára vonatkozó kérelmet elkésettnek tartja.<br>
– A kiegészítõ kérelemre elõadta: A nyertes által megajánlott termék a csatolt típusbizonyítvány szerint megfelel a vonatkozó jogszabályok elõírásainak. A 6/1990. (IV. 12.) KöHÉM rendelet 2. számú melléklete úgy rendelkezik, hogy csak az ott felsorolt pótalkatrészek és tartozékok esnek minõsítõ vizsgálati kötelezettség alá. A középtámasz, mint tartozék nem szerepel a felsorolásban.<br>
A Döntõbizottság a felek írásos észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem megalapozatlan.<br>
A Döntõbizottság elsõdlegesen a nyertes ajánlat érvénytelensége kérdését vizsgálta, amit kérelmezõ azon a címen terjesztett elõ, hogy a nyertes csak az ajánlat szerinti felszereltségre nézve rendelkezik típusbizonyítvánnyal, a gyártás során kialakítandó, középtámasszal való felszereltségû motorkerékpár viszont nem biztos, hogy meg fog felelni ezen bizonyítvány elõírásainak.<br>
A Döntõbizottság elfogadta az ajánlatkérõ védekezését, miszerint a 6/1990. (IV. 12.) KöHÉM rendelet 2. számú melléklete szerint csak az abban felsorolt tartozékok esnek minõsítõ vizsgálat alá. A mellékletben a középtámasz nem szerepel, így a típusbizonyítvánnyal való rendelkezés szempontjából annak többlettartozékként való felszerelése irreleváns, mert nem állhat elõ az a helyzet, hogy a nyertes által a teljesítés során gyártandó, középtámasszal ellátott motorkerékpár nem fog megfelelni a típusbizonyítványnak.<br>
Kérelmezõ a nyertes ajánlat érvényessége körében vitatta, hogy a nyertes által ajánlott motorkerékpár "Enduro kivitelû" lenne, szerinte az legfeljebb "Enduro jellegû"-nek tekinthetõ.<br>
A Döntõbizottság e vonatkozásban sem látta indokoltnak a nyertes ajánlat érvénytelensége megállapítását. Egy termékre nézve csak akkor lehet kimondani, hogy az egy meghatározott típusba, fajtába, kivitelbe tartozik, ha abba a bizonyos típusba, fajtába, kivitelbe való tartozásra szolgáló kritériumokat jogszabály, szabvány, mûszaki leírás rögzíti. Ajánlatkérõ állítja, hogy ilyen értelmû elõírás az Enduro-kivitelre nincs, az ajánlatkérõ ezen állítását kérelmezõ sem tudta cáfolni, valamint a Döntõbizottság sem lelt fel vizsgálata során olyan kötelezõ érvényû elõírást, ami a szóban forgó kivitelre vonatkozna. A Döntõbizottság ezért a kérelmezõnek a nyertes ajánlat érvénytelenségének megállapítására irányuló kérelmét elutasítja.<br>
Ugyanezen oknál fogva nem állapítható meg az sem, hogy a nyertes hamis adatot szolgáltatott volna az általa ajánlott termék kivitelére nézve, így a Döntõbizottság a kérelmezõ ez irányú kérelmét elutasítja.<br>
Kérelmezõ a nyertes hamis adatszolgáltatásának megállapítását kérte azért is, mert a nyertes nem rendelkezik saját raktárral, így álláspontja szerint csak megtévesztõ módon tehetett ajánlatot a kopó alkatrészek azonnali pótlására.<br>
A Döntõbizottság elfogadta ajánlatkérõ érvelését, miszerint nem írta elõ a pótlás érdekében saját raktárral való rendelkezés kötelezettségét. Azáltal, hogy a nyertes ajánlati nyilatkozatában teljes mértékben elfogadta az ajánlati dokumentáció 4. számú mellékletét képezõ szerzõdéstervezetben foglaltakat, a kopó anyagoknak a megrendelés napján való pótlására is kötelezettséget vállalt. Ez a kötelezettségvállalás nemcsak saját raktárral való rendelkezés esetén teljesíthetõ.<br>
Abban a tekintetben, hogy a kérelem megalapozott-e az ajánlatkérõ értékelését vitató részében, elõször azt kellett tisztázni, hogy a kérelmezõ ajánlata bevonható volt-e az értékelésbe, azaz részérõl nem állt-e fenn olyan ok, ami õt az eljárásban való részvételbõl kizárta, valamint a kérelmezõ ajánlata érvényes volt-e. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint ugyanis az eljárás további – bírálati – szakaszában nem vehet részt, akit az eljárásból kizártak, az 59. § (1) bekezdése értelmében pedig az elbírálásban csak érvényes ajánlatok vehetnek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja szerint érvénytelen az ezen kritériumoknak nem megfelelõ ajánlat.<br>
Ajánlatkérõ a dokumentáció mûszaki leírás fejezetében kikötötte, hogy a dõlt betûs szedésû és keretezett feltételek nem teljesítése esetén a pályázat nem értékelhetõ, azaz érvénytelen. A leírás 2.8. pontjában felszereltség címszó alatt dõlt betûs szedéssel szerepel a középtámasz. Így ajánlatkérõ csak olyan ajánlatokat értékelhetett, amelyikben az ajánlatkérõ felajánlja, hogy a motorkerékpárt középtámasszal ellátva fogja leszállítani ajánlatkérõ részére. Kérelmezõ az ajánlati ûrlapon a középtámasz szállítására nézve "nem" nyilatkozatot tett, azzal az indokkal, hogy a középtámasz balesetveszélyes.<br>
A Döntõbizottság nem vizsgálta, hogy a kérelmezõ által megjelölt indok – a középtámasz balesetveszélyessége – helytálló-e, mert az ajánlatkérõ kompetenciájába tartozik annak eldöntése, hogy minek tulajdonít elsõbbséget a beszerzendõ termék jellemzõi közül: vállalja-e használati szempontból való elõnyösség érdekében a balesetveszéllyel járó hátrányt.<br>
A Döntõbizottság megállapítja, hogy kérelmezõ ajánlata a motorkerékpárnak középtámasszal való felszereltség hiánya miatt érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése alapján a közbeszerzési eljárásban nem lehet ajánlattevõ vagy alvállalkozó, aki elkülönített állami pénzalappal szemben fennálló fizetési kötelezettségének nem tett eleget. Az 53. § (1) bekezdés a) pontja szerint ki kell zárni az eljárásból azt az ajánlattevõt, aki a 46. §-ban foglalt kritériumoknak nem felel meg. Az elkülönített állami pénzalapokkal (jelenleg a Munkaerõ-piaci Alap, Központi Nukleáris Alap) szembeni fizetési kötelezettségre nézve az ajánlattevõnek nyilatkozatot kell adni, a (6) bekezdés értelmében csak annak a pénzalapnak az igazolását kell csatolni, amelyre nézve a nyilatkozat fizetési kötelezettség fennállásáról szól.<br>
A Döntõbizottság megvizsgálta a kérelmezõ ajánlatát és megállapította, hogy a kérelmezõ azt a nyilatkozatot tette, hogy egyik alappal szemben sem áll fenn fizetési kötelezettsége. Arra vonatkozó igazolást, hogy egy éven túli tartozása nincs, a Munkaerõ-piaci Alapra nézve nem csatolt.<br>
Kérelmezõ nyilatkozata nem helytálló.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. tv., valamint a szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény rendelkezéseibõl következik, hogy valamennyi, alkalmazottat foglalkoztató munkaadónak fizetési kötelezettsége áll fenn a Munkaerõ-piaci Alappal szemben. Azt, hogy e fizetési kötelezettség folytán egy éven túli tartozása nem áll fenn az ajánlattevõnek, az alap igazolásával kell bizonyítani.<br>
Kérelmezõ ilyen igazolást nem csatolt, így ajánlata ezen okból is érvénytelen.<br>
A Döntõbizottság észlelte, hogy ajánlatkérõ eljárása nem volt helytálló, miután kérelmezõt nem zárta ki az eljárásból, valamint nem minõsítette a kérelmezõ ajánlatát érvénytelennek.<br>
A jogsértés megállapításától azonban ez irányú indítvány hiányában a Döntõbizottság eltekintett. Hivatalbóli eljárás keretében sem látta indokoltnak a jogsértés megállapítását, mert a mulasztás nem a nyertes személyét illetõen következett be.<br>
A Döntõbizottság az ajánlatok értékelésével kapcsolatos kérelmet elutasította, mert kérelmezõ ajánlata nem vehetett részt az értékelésben, így nem fûzõdhet jogi érdeke annak mikéntjéhez.<br>
A Döntõbizottság elutasította a kérelmezõ azon kifogását, miszerint ajánlatkérõ kiírása kifejezetten Simson termékre vonatkozott. Megállapítja, hogy ezen kifogás csak feltételezésen alapul. A dokumentációban meghatározott mûszaki jellemzõkkel más gyártmányú termékre is lehetett ajánlatot tenni, mint ahogy a másik két ajánlattevõ sem Simson motorkerékpárra tett ajánlatot és ennek ellenére ajánlatkérõ ezen oknál fogva nem nyilvánította érvénytelennek azokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 26.<br>
<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>